{
    "bible": {
        "name": "sml_BL_2008",
        "books": [
            {
                "names": [
                    "Genesis"
                ],
                "usfm_id": "Genesis",
                "abbreviation": "Gen",
                "chapters": [
                    {
                        "verses": [
                            {
                                "text": "    Ma tagna'anna to'ongan, Tuhan ya bay amapanjari dunya maka langit."
                            },
                            {
                                "text": "Na, ma waktu kapamapanjari, in dunya halam gi' aniya' pangluwahanna maka halam gi' aniya' ai-aina. Aheya kal'ddoman ma sakalibutna maka alimun e' bohe' tegob-tegoban. Ina'an isab R\u016b Tuhan magpeh\u0113'-pi'itu min diyata' bohe' in\u0101n.  "
                            },
                            {
                                "text": "  Na angallam Tuhan, yukna, \u201cSubay aniya' sawa.\u201d Magt\u016by paniya' sawa."
                            },
                            {
                                "text": "Pag'nda' Tuhan ma sawa in\u0101n, kasulutan iya. Puwas e' pinasadd\u012b e'na sawa maka l'ddom."
                            },
                            {
                                "text": "Ya pang\u014dnna ma sawa \u2018llaw\u2019, ati ya pang\u014dnna ma l'ddom \u2018sangom\u2019. Puwas pa'in sangom bo' llaw na, ya na tagna'an llaw.  "
                            },
                            {
                                "text": "  Puwas e' angallam Tuhan pab\u012bng, yukna, \u201cSubay aniya' pagtonga'an ma llot bohe' min deyo' maka bohe' min diyata'.\u201d Magt\u016by paniya'."
                            },
                            {
                                "text": "  Puwas e' angallam Tuhan pab\u012bng, yukna, \u201cSubay aniya' pagtonga'an ma llot bohe' min deyo' maka bohe' min diyata'.\u201d Magt\u016by paniya'."
                            },
                            {
                                "text": "Na, ya pang\u014dn Tuhan ma pagtonga'an e' \u2018langit\u2019. Puwas pa'in sangom bo' llaw, llaw karuwana na.  "
                            },
                            {
                                "text": "  Angallam na isab Tuhan, yukna, \u201cYa bohe' ma deyo'an langit subay pinagtimuk ma dakayu' pat'nna'an supaya aniya' tana' atoho'.\u201d Magt\u016by paniya'."
                            },
                            {
                                "text": "\u2018Tana'\u2019 ya pang\u014dn Tuhan ma gintana'an, ati \u2018tahik\u2019 ya pang\u014dnna ma bohe' pinagtimuk e'. Pag'nda' Tuhan ma hinangna in\u0101n, kasulutan iya.  "
                            },
                            {
                                "text": "  Manjari itu, angallam na Tuhan, yukna, \u201cSubay patomo' ai-ai ma tana' itu, kaginisan tinanom magbibinhi' maka kaginisan kayu magbubuwa', ya taga-binhi' isab.\u201d Magt\u016by aniya' paltomo'-tomo'an indaginis ma gintana'an,"
                            },
                            {
                                "text": "saga tinanom magbibinhi' maka saga kakayuhan magbubuwa' ma ginis-ginisanna. Pag'nda' Tuhan, kasulutan iya."
                            },
                            {
                                "text": "Puwas pa'in sangom bo' llaw, llaw kat'lluna na.  "
                            },
                            {
                                "text": "  Angallam isab Tuhan, yukna, \u201cSubay aniya' saga sawa ma diyata' langit pamasadd\u012b llaw min sangom, manjari aniya' pamandogahan llaw maka tahun maka musim."
                            },
                            {
                                "text": "Saga sawa he' subay asinag ma diyata' langit supaya amasawa dunya.\u201d Magt\u016by paniya' sawa."
                            },
                            {
                                "text": "Aniya' tahinang e' Tuhan duwa sawa a'aslag, ya na mata llaw maka bulan. Mata llaw ya akosog amuwan sawa ma waktu llaw, bo' bulan ya amuwan sawa ma waktu sangom. Tapaniya'na isab saga bitu'un."
                            },
                            {
                                "text": "Manjari saga sawa itu pinat'nna' e' Tuhan ma diyata' langit supaya pamasawa dunya"
                            },
                            {
                                "text": "ma waktu llaw maka ma waktu sangom, bo' aniya' pagbidda'an sawa maka l'ddom. Na, pag'nda' Tuhan ma bay hinangna itu, kasulutan iya."
                            },
                            {
                                "text": "Puwas pa'in sangom bo' llaw, llaw ka'mpatna na.  "
                            },
                            {
                                "text": "  Angallam isab Tuhan, yukna, \u201cYa tahik maka bohe' subay ap'nno' e' ginisan sattuwa anahut-a'aslag. Subay isab aheka ginisan manuk-manuk magleyangan ma tonga'an ayan.\u201d"
                            },
                            {
                                "text": "Manjari itu pinapanjari e' Tuhan saga sattuwa aheya ya maglahat ma tahik, maka ai-ai maglangihan atawa maglelehan ma tahik maka ma bohe'. Pinapanjari isab e'na kamemon ginisan manuk-manuk magleyangan. Na, pag'nda' Tuhan, kasulutan iya."
                            },
                            {
                                "text": "Manjari itu binarakatan e' Tuhan bay pinapanjari e'na in\u0101n kamemon. Yukna ma ai-ai ma tahik, \u201cBang pa'in kam paheka supaya ap'nno' e'bi tahik ilu.\u201d Yukna isab ma saga manuk-manuk, \u201cBang pa'in kam paheka.\u201d"
                            },
                            {
                                "text": "Puwas pa'in sangom bo' llaw, llaw kalimana na.  "
                            },
                            {
                                "text": "  Angallam Tuhan, yukna, \u201cSubay aniya' ba'anan kaginisan ma deya, saga hayop ni'ipat maka saga sattuwa talun, maka ai-ai isab maglelehan ma tana'.\u201d Magt\u016by paniya' na."
                            },
                            {
                                "text": "Hatina tahinang e' Tuhan saga kasattuwahan talun maka kahayopan maka ba'anan ai-ai ya maglelehan ma tana'. Pag'nda' Tuhan ma bay tahinangna, kasulutan iya.  "
                            },
                            {
                                "text": "  Manjari angallam isab Tuhan, yukna, \u201cPapanjarita manusiya' pinasali' ni kita. Sig\u0101m ya pinapagbaya' ma ai-ai kamemon ma kaluha'an dunya itu, ma saga daing, ma saga ai-ai magleyangan, ma saga hayop maka sattuwa, maka ma sasuku isab maglelehan ma tana'.\u201d  "
                            },
                            {
                                "text": "Manjari pinapanjari manusiya' e' Tuhan ma buwat kajarihanna. Pinas'ppu sig\u0101m ni iya, nihinang sig\u0101m l'lla maka d'nda.   "
                            },
                            {
                                "text": "  Binarakatan sig\u0101m e' Tuhan. Yukna ma sig\u0101m, \u201cAnganak kam paheka bo' pasaplag panubu'bi ma kaluha'an dunya ilu. Jari ka'am ya subay magbaya' ma dunya. Pagbaya'inbi saga daing maka saga manuk-manuk, sampay ai-ai kamemon ya taga-napas ma kareya-reyahan.\u201d  "
                            },
                            {
                                "text": "  Angallam lagi' Tuhan, yukna, \u201cNa, buwananta kam takakanbi saga tinanom magbibinhi' maka saga kayu magbubuwa', ya taga-binhi' isab."
                            },
                            {
                                "text": "Pamuwanku isab kaparangan maka dahun kayu takakan e' saga sattuwa talun maka saga manuk-manuk sampay sasuku maglelehan ma tana'.\u201d Magt\u016by tahinang buwat bay panoho'an Tuhan e'."
                            },
                            {
                                "text": "Manjari pag'nda' Tuhan ma kamemon bay pinapanjari e'na, kasulutan to'ongan iya. Puwas pa'in sangom bo' llaw, llaw ka'nnomna na.   "
                            }
                        ]
                    },
                    {
                        "verses": [
                            {
                                "text": "Buwatt\u0113' bay pamapanjari dunya maka langit maka kamemon ai-aina.  "
                            },
                            {
                                "text": "  Ta'abut llaw kapitu'na, aubus na Tuhan ma kamemon hinangna ati pahali na iya."
                            },
                            {
                                "text": "Binarakatan e' Tuhan llaw kapitu' he', minulliya e'na, sabab ya he' llaw bay kahalina min hinangna amapanjari ma kamemon ai-ai.   "
                            },
                            {
                                "text": "    Na, buwatt\u0113' ya pamapanjari langit maka dunya.   Tagna' bay kapamapanjari PANGH\u016a' Tuhan ma langit maka dunya,"
                            },
                            {
                                "text": "halam gi' aniya' tinanom patomo', halam gi' aniya' pasaha', sabab halam gi' aniya' ulan bay pinabeya' e' PANGH\u016a' Tuhan ni dunya. Halam gi' aniya' manusiya' isab angisbat ma tana' pagtanoman,"
                            },
                            {
                                "text": "sag\u014d' abase' tana' e' bohe' ya patubud min deyo'.  "
                            },
                            {
                                "text": "  Manjari itu aniya' tana' ni\u0101' e' PANGH\u016a' Tuhan, kinompol e'na nihinang baran a'a. Ninapasan e'na napas kallum ni \u016bng a'a in\u0101n ati tahinang iya manusiya' taga-napas na.  "
                            },
                            {
                                "text": "  Na aniya' kabbun bay pinatomo' e' PANGH\u016a' Tuhan ma lahat Eden, tampal ni sobangan. Manjari in manusiya' bay hinangna in\u0101n tapat'nna' e'na maina'an ma kabbun."
                            },
                            {
                                "text": "Aniya' isab pinatomo' e' Tuhan ma kabbun in\u0101n kamemon ginisan kayu ya ah\u0101p ni'nda' maka ah\u0101p kinakan buwa'na. Ina'an isab ma t'ngnga' kabbun dampo'on kayu ya makabuwan kallum, maka ina'an isab dampo'on kayu makabuwan pangita'u pasal kah\u0101pan maka kala'atan.  "
                            },
                            {
                                "text": "  Aniya' sapa' anasahan min lahat Eden amohe'an kakayuhan ma kabbun. Paluwas pa'in min Eden, in sapa' in\u0101n magsanga mpat."
                            },
                            {
                                "text": "Dakayu' sangana in\u0101n, ya na sapa' Peson, anasahan peh\u0113' tudju ni kaluha'an lahat Habila. Aniya' d\u012b bulawan ma lahat ina'an-i"
                            },
                            {
                                "text": "maka aniya' du isab maina'an saga palmata maka bulitik kayu pahamut."
                            },
                            {
                                "text": "Ya sanga karuwana, ya na sapa' Gehon, anasahan peh\u0113' ni kaluha'an lahat K\u016bs."
                            },
                            {
                                "text": "Sanga kat'lluna, ya na sapa' Tigris, anasahan peh\u0113' tudju ni lahat Assiriya min bihingna tampal ni sobangan. Maka sanga ka'mpatna in\u0101n, ya na sapa' Alpurati.  "
                            },
                            {
                                "text": "  Sakali in manusiya' binowa e' PANGH\u016a' Tuhan bo' pinat'nna' ma lahat Eden. Sin\u014d' iya maghuma maka angisbat kabbunna."
                            },
                            {
                                "text": "Magpanoho'an PANGH\u016a' Tuhan ma iya, yukna, \u201cMakajari ka amangan buwa' kayu ai-ai kabaya'annu mailu."
                            },
                            {
                                "text": "Ya sadja mbal takakannu buwa' kayu ya makabuwan pangita'u pasal kah\u0101pan maka kala'atan. Ebot-ebot to'ongan, da'a ka amangan. Ya llaw kapamangannu, ya na llaw kamataynu.\u201d  "
                            },
                            {
                                "text": "  Manjari ah'lling PANGH\u016a' Tuhan, yukna, \u201cMbal ah\u0101p bang l'lla itu karangan-danganan. Hinanganku iya limbang makat\u014dp ma iya bo' aniya' sehe'na makatabang.\u201d"
                            },
                            {
                                "text": "Jari binowa e' PANGH\u016a' Tuhan kamemon saga hayop maka sattuwa maka kamemon saga manuk-manuk ya bay hinangna min tana'. Binowa e'na peh\u0113' ni l'lla in\u0101n supaya kinata'uwan bang ai pang\u014dnna ma ba'anan sattuwa, hayop maka manuk-manuk e'. Manjari ai-ai pang\u014dnna ma sasuku taga-napas in\u0101n, ya na he' \u014dnna."
                            },
                            {
                                "text": "Sakali ka\u014dnan e' l'lla in\u0101n kamemon saga sattuwa maka hayop maka saga manuk-manuk, malaingkan halam aniya' minsan dakayu' makat\u014dp ma iya.  "
                            },
                            {
                                "text": "  Angkan pinatuli a'a itu e' PANGH\u016a' Tuhan. Ahaluk pa'in tulina, ni\u0101' e' Tuhan dakayu' gusukna, ati tinaplok pab\u012bng maka isi ya bay pang\u0101'an gusuk."
                            },
                            {
                                "text": "Jari aniya' d'nda nihinang e' PANGH\u016a' Tuhan min gusuk l'lla, ati binowa e'na peh\u0113' ni l'lla.  "
                            },
                            {
                                "text": "  Angabtang magt\u016by l'lla, yukna,  \u201cNd\u016b', itiya' na sali'ku. Bokog sin bokogku, isi sin isiku. \u014cnanku iya \u2018d'nda\u2019 sabab bay iya ning\u0101' min l'lla.\u201d   "
                            },
                            {
                                "text": "  Ya ilu sababanna angkan l'lla pabutas min okoman ina'-mma'na bo' parakayu' ni h'ndana. Manjari tahinang sig\u0101m dabaran.  "
                            },
                            {
                                "text": "  Na, in l'lla maka d'nda itu anantang sali'-sali', sag\u014d' halam sig\u0101m aiya'.    "
                            }
                        ]
                    },
                    {
                        "verses": [
                            {
                                "text": "    Na, ma kamemon sattuwa bay pinapanjari e' PANGH\u016a' Tuhan, sowa ya ataha' akkalna. Manjari atilaw sowa in\u0101n ma d'nda, yukna, \u201cB'nnal bah\u0101'? Bay kam nil\u0101ng e' Tuhan, sin\u014d' da'a amangan buwa' kayu ai-ai ma kabbun ilu?\u201d  "
                            },
                            {
                                "text": "  Ya sambung d'nda, \u201cMakajari kami amangan min saga buwa' kayu ma kabbun itu,"
                            },
                            {
                                "text": "sag\u014d' aniya' pangal\u0101ngan kami e' Tuhan. Sin\u014d' kami da'a amangan buwa' kayu ya ma t'ngnga' kabbun itu. Minsan hal ni'ntanan buwa' in\u0101n, na amatay kami.\u201d  "
                            },
                            {
                                "text": "  Yuk sowa, \u201c\u0100! Mbal du kam amatay."
                            },
                            {
                                "text": "Angkan buwatt\u0113' pamissala Tuhan, sabab kata'uwanna asal bang kam ganta' makakakan, makata'u kam kah\u0101pan maka kala'atan, hatina tahinang kam sali' Tuhan.\u201d  "
                            },
                            {
                                "text": "  Sakali itu, pag'nda' d'nda ni buwa' kayu-i, kalingkatan iya. Buwa'na in\u0101n ah\u0101p kinakan, ah\u0101p isab pang\u0101'an pangita'u. Jari ang'ttu' iya buwa' min kayu in\u0101n bo' kinakan e'na. Binuwanan isab e'na h'llana, ati kinakan e'na."
                            },
                            {
                                "text": "Aubus pa'in sig\u0101m amangan, magt\u016by aniya' panayu sig\u0101m in sig\u0101m anantang sali'-sali'. Manjari ang\u0101' sig\u0101m dahun kayu igira tinuhug-tuhug e' sig\u0101m nihinang panambun.  "
                            },
                            {
                                "text": "  Na, akohap-kohap pa'in lahat, takale e' sig\u0101m bahonos PANGH\u016a' Tuhan pal'ngngan min deyom kakabbunan e'. Magt\u016by sig\u0101m patapuk karuwangan ma deyom kakayu-kayuhan supaya mbal ta'nda' e' Tuhan."
                            },
                            {
                                "text": "Sag\u014d' angalingan PANGH\u016a' Tuhan ma l'lla, yukna, \u201cMaingga na ka?\u201d  "
                            },
                            {
                                "text": "  Ya sambung l'lla, \u201cTakaleku bahonosnu mailu ma kabbun ati tin\u0101w aku ma sabab anantang aku. Angkan aku patapuk.\u201d  "
                            },
                            {
                                "text": "  Atilaw Tuhan, yukna, \u201cSai bay amata'u ka'a ya ka'a ilu anantang? Bay ka makakakan bah\u0101' min buwa' kayu, ya bay pangal\u0101nganku ma ka'a?\u201d  "
                            },
                            {
                                "text": "  Yuk sambung l'lla, \u201cO'o, ya d'nda bay pamalimbangnu aku, iya ya bay amuwanan aku, angkan aku bay makakakan.\u201d  "
                            },
                            {
                                "text": "  Tinilaw d'nda isab e' PANGH\u016a' Tuhan, yukna, \u201cAngay ka makahinang buwattilu?\u201d   Ya sambung d'nda, \u201cO'o, ya sowa e'. Pinarupang aku e'na, ya angkan aku makakakan.\u201d  "
                            },
                            {
                                "text": "  Manjari amissala PANGH\u016a' Tuhan ma sowa he', yukna,   \u201cPagka tahinangnu ina'an-i, ka'a ya taluwa' mulka'  labi lagi' min kamemon sattuwa maka hayop. Sat'ggolnu allum palele du ka maka b'ttongnu, bagunbun isab ya pagkakannu. "
                            },
                            {
                                "text": "Pagbantata ka maka d'nda itu. Panubu'nu maka panubu'na magbanta du saumul-umul. K\u014dknu ya gini'ikan e' panubu'na, maka buli' tape'na ya tanghabnu.\u201d "
                            },
                            {
                                "text": "Amissala isab Tuhan ma d'nda, yukna, \u201cNa, buwattitu pangangganta'ku ma ka'a, ganapanku to'ongan kasusahannu bang ka ab'ttong, kap'ddi'an to'ongan ka bang ka anganak. Daipara minsan buwatt\u0113', h'llanu ya kabilahiannu na pa'in, maka iya ya makapagbaya' ma ka'a.\u201d   "
                            },
                            {
                                "text": "  Ya pamissala Tuhan ma l'lla, \u201cKa'a isab, ma sabab kapameya'nu ma lling h'ndanu, ati kakannu buwa' kayu ya bay pangal\u0101nganku ka'a,  Na, sapdahanku tana' ma sababannu. Subay ka kahunitan to'ongan amiha kalluman min tana' sat'ggolnu allum. "
                            },
                            {
                                "text": "Patomo' kasagmotan indaginis ma tana'nu, kasagmotan aheka itingna. Jari maghulas-sangs\u0101' du ka supaya aniya' takakannu sampay ni llaw pamole'nu ni deyom tana'. Tana' asal bay pamapanjarihan ka'a, maka tana' ya pamole'annu.\u201d   "
                            },
                            {
                                "text": "Patomo' kasagmotan indaginis ma tana'nu, kasagmotan aheka itingna. Jari maghulas-sangs\u0101' du ka supaya aniya' takakannu sampay ni llaw pamole'nu ni deyom tana'. Tana' asal bay pamapanjarihan ka'a, maka tana' ya pamole'annu.\u201d   "
                            },
                            {
                                "text": "  Manjari ya pang\u014dn si Adam ma h'ndana \u2018Hawa\u2019.  "
                            },
                            {
                                "text": "  Na, aniya' kuwit hayop nihinang s'mmek e' PANGH\u016a' Tuhan panambun baran si Adam maka h'ndana.  "
                            },
                            {
                                "text": "  Manjari angallam PANGH\u016a' Tuhan, yukna, \u201cIn manusiya' itu sali' kita na, pagka makata'u na ah\u0101p-ala'at. Mbal iya makajari ama'abut tanganna ang'ttu' buwa' kayu ya makabuwan kallum. Mbal iya subay pinar\u016bl allum salama-lama.\u201d"
                            },
                            {
                                "text": "Angkan na disi Adam pinaluwas e' PANGH\u016a' Tuhan min kabbun Eden. Sin\u014d' iya maghuma ma tana' bay pangahinangan iya."
                            },
                            {
                                "text": "Tapaluwas pa'in, aniya' mala'ikat taga-pikpik pinat'nna' e' Tuhan ma bihing kabbun Eden in\u0101n tampal ni sobangan. Aniya' isab pinat'nna' maina'an dakayu' kalis magsuleyab keyatna. Maglabad sadja, supaya halam aniya' palabayan tudju ni po'on kayu ya makabuwan kallum salama-lama.    "
                            }
                        ]
                    },
                    {
                        "verses": [
                            {
                                "text": "    Na, maghulid na si Adam maka h'ndana si Hawa, jari ab'ttong iya ati anganak l'lla, \u014dnna si Kabil. Ya lling si Hawa, \u201cMin tabang-tulung PANGH\u016a'-Yawe kabuwanan aku anak l'lla.\u201d"
                            },
                            {
                                "text": "Puwas e' ab'ttong si Hawa pab\u012bng ati anganak isab l'lla, \u014dnna si Habil. Na, asangpot pa'in sig\u0101m, si Habil tahinang a'a magi'ipat bili-bili, bo' si Kabil ya tahinang a'a maghuhuma."
                            },
                            {
                                "text": "Na, ta'abut pa'in ajatu tanoman si Kabil, aniya' saga buwa' binowa e'na panukbalna ni PANGH\u016a'."
                            },
                            {
                                "text": "Ya tinukbal e' si Habil dakayu' bili-bili ya bay dah\u016b nianakan ma ba'anan bili-bilina. Sinumbali' e'na bo' yampa tukbalanna ni PANGH\u016a' isina ya ah\u0101p to'ongan. Na, kasulutan PANGH\u016a' ma hinang si Habil buwatt\u0113' ati tinaima' tutukbalanna."
                            },
                            {
                                "text": "Malaingkan si Kabil maka saga buwa' ya tutukbalanna halam tinaima' e' Tuhan. Jari akagit magt\u016by atay si Kabil, ala'at isab s'mmuna."
                            },
                            {
                                "text": "Manjari ah'lling PANGH\u016a' ma si Kabil, yukna, \u201cOt\u014d', angay akagit ataynu? Angay angkan ala'at s'mmunu?"
                            },
                            {
                                "text": "Bang taluwa' hinangnu tantu du aku kasulutan ma ka'a. Damikiyanna bang mbal taluwa', na, ilu mailu dusa angagad anasat ma ka'a. Ya kabaya'anna subay ang'ntanan ka'a, sag\u014d' subay atuhannu.\u201d  "
                            },
                            {
                                "text": "  Manjari itu ah'lling si Kabil ma siyalina si Habil, yukna, \u201cOt\u014d', s\u016bng kita peh\u0113' ni huma.\u201d Ma huma pa'in, binono' si Habil e' si Kabil pinapatay.  "
                            },
                            {
                                "text": "  Atilaw PANGH\u016a' ma si Kabil, yukna, \u201cMaingga siyalinu?\u201d   Ya sambung si Kabil, \u201cSitta'a. Angay? Hinangku bah\u0101' anganjagahan danakanku?\u201d  "
                            },
                            {
                                "text": "  Manjari ah'lling PANGH\u016a', yukna, \u201cAngay angkan tahinangnu ilu-i! Sumbang ko' ilu! O'\u014d, ilu laha' siyalinu sapantun a'a mikibalos ma aku min deyom tana'."
                            },
                            {
                                "text": "Na, taluwa' sapda du ka. Mbal na ka makab\u0101k kalluman min tana' ilu sabab kasobsoban na e' laha' siyalinu."
                            },
                            {
                                "text": "Minsan buwattingga pagtuyu'nu maghinang ma tana', mbal ajatu tinanomnu. Maglunsulan sadja ka pi'ingga-pi'ingga ma dunya itu, sag\u014d' mbal ka makab\u0101k lahat pat'ttogannu.\u201d  "
                            },
                            {
                                "text": "  Ah'lling si Kabil ma PANGH\u016a', \u201cAr\u014dy! Abuhat makalandu' ya paniksa'nu ma aku!"
                            },
                            {
                                "text": "Itiya' aku pala'annu min tana' bay paghuma'anku, maka palawaknu aku min matahannu. Halam du aniya' lahat pat'ttoganku ma dunya itu, tahinang aku a'a magsampig-manampig sadja. Bang aku ganta' talanggal e' sai-sai, binono' du aku pinapatay.\u201d  "
                            },
                            {
                                "text": "  Sag\u014d' ya sambung PANGH\u016a' ma iya, \u201cMbal du. Bang aniya' amono' ka'a subay iya binalosan min pitu'.\u201d Magt\u016by aniya' gindan pinat'nna' e' PANGH\u016a' ma si Kabil supaya iya takil\u0101 e' sai-sai makalanggal ma iya. Hatina mbal iya makajari binono'."
                            },
                            {
                                "text": "Manjari itu ala'an na si Kabil min alopan PANGH\u016a' peh\u0113' ni lahat N\u014dd ma dambila' Eden tampal ni sobangan, ati mah\u0113' iya pat'nna'.   "
                            },
                            {
                                "text": "    Na, magdakayu' si Kabil maka h'ndana ati angiram iya. Maka'anak iya l'lla \u014dnna si Idris. Manjari si Kabil ya bay makahinang kauman, ni\u014dnan e'na Idris buwat \u014dn anakna he'."
                            },
                            {
                                "text": "Si Idris itu taga-anak l'lla, \u014dnna si Irad ya mma' si Mihuja'il. Si Mihuja'il taga-anak isab l'lla, \u014dnna si Mitusail ya mma' si Lamek."
                            },
                            {
                                "text": "Si Lamek itu duwa h'ndana, si Ada maka si Silla."
                            },
                            {
                                "text": "Manjari anganak si Ada l'lla, \u014dnna si Jabal. Si Jabal itu panagna'an saga manusiya' magi'ipat hayop maka magluma' tolda ma masa awal e'."
                            },
                            {
                                "text": "Aniya' isab siyali si Jabal \u014dnna si Jubal. Si Jubal ya panagna'an manusiya' apanday magsuling maka maggitara."
                            },
                            {
                                "text": "Na, si Silla isab anganak l'lla, \u014dnna si Tubal-Kabil. Apanday iya magsasal tumbaga maka basi' nihinang kapanyapan kaginisan. Aniya' isab siyali si Tubal-Kabil d'nda, \u014dnna si Na'ama.  "
                            },
                            {
                                "text": "  Manjari amissala si Lamek ma saga h'ndana, yukna,  \u201cO Ada, O Silla, ka'am h'ndaku, kalehunbi kabtanganku. Bay aku makapatay subul ma sabab kapangalagutna ma aku. "
                            },
                            {
                                "text": "Na, bang bineya' bissala Tuhan ma si Kabil in iya subay binalosan min pitu', ya lagi'na bang aniya' amono' aku, a'a in\u0101n subay binalosan min pitump\u016b' maka pitu'.\u201d    "
                            },
                            {
                                "text": "    Jari maghulid isab si Adam maka h'ndana, ati kabuwanan na isab sig\u0101 anak l'lla. Yuk si Hawa, \u201cItiya' aku pinasuku'an anak l'lla e' Tuhan, pangangganti' ma si Habil ya bay binono' e' si Kabil.\u201d Sakali ni\u014dnan e'na S\u0113t."
                            },
                            {
                                "text": "Na, si S\u0113t taga-anak l'lla \u014dnna si Enos. Masa si Enos e', ya na masa panagna'an manusiya' anabbut \u014dn Yawe pagtuhanan sig\u0101m.    "
                            }
                        ]
                    },
                    {
                        "verses": [
                            {
                                "text": "    Ya na itu salsila panugsugan si Adam. Ma waktu pamapanjari Tuhan ma manusiya' bay sig\u0101m pina'anggil ma iya."
                            },
                            {
                                "text": "Pinapanjari sig\u0101m e'na d'nda maka l'lla. Binarakatan sig\u0101m e'na ati manusiya' ya pang\u014dnna ma sig\u0101m."
                            },
                            {
                                "text": "Na, pagabut dahatus maka t'llump\u016b' tahun umul si Adam, aniya' anakna l'lla an'ppu iya, \u014dnna si S\u0113t."
                            },
                            {
                                "text": "Aubus pa'in min bay panganak ma si S\u0113t, aniya' gi' walu' hatus tahun umul si Adam, maka aniya' gi' anakna d'nda-l'lla."
                            },
                            {
                                "text": "Manjari pagabut siyam hatus maka t'llump\u016b' tahun umul si Adam, awapat na iya.  "
                            },
                            {
                                "text": "  Na si S\u0113t isab, dahatus pa'in maka limantahun umulna, aniya' anakna l'lla, \u014dnna si Enos."
                            },
                            {
                                "text": "Aubus pa'in min bay panganak ma si Enos e', aniya' gi' walu' hatus maka pituntahun umul si S\u0113t, maka aniya' gi' anakna d'nda-l'lla."
                            },
                            {
                                "text": "Jari pagabut siyam hatus maka sangp\u016b' maka duwantahun umul si S\u0113t, amatay na iya.  "
                            },
                            {
                                "text": "  Na, si Enos isab, pagabut siyamp\u016b' tahun umulna, taga-anak iya l'lla, \u014dnna si Kenan."
                            },
                            {
                                "text": "Aubus pa'in min bay panganak ma si Kenan, aniya' gi' walu' hatus maka sangp\u016b' maka limantahun umul si Enos, maka aniya' lagi' anakna d'nda-l'lla."
                            },
                            {
                                "text": "Na, pagabut siyam hatus maka limantahun umul si Enos, amatay na iya.  "
                            },
                            {
                                "text": "  Si Kenan isab, pagabut umulna pitump\u016b' tahun, aniya' anakna l'lla, \u014dnna si Mahalalel."
                            },
                            {
                                "text": "Aubus pa'in min bay panganak ma si Mahalalel, aniya' gi' walu' hatus maka mpatp\u016b' tahun umul si Kenan, maka aniya' lagi' anakna d'nda-l'lla."
                            },
                            {
                                "text": "Jari pagabut siyam hatus maka sangp\u016b' tahun umul si Kenan, amatay na iya.  "
                            },
                            {
                                "text": "  Si Mahalalel isab, pagabut nnomp\u016b' maka limantahun umulna, taga-anak iya l'lla, \u014dnna si Jared."
                            },
                            {
                                "text": "Aubus pa'in min bay panganak ma si Jared e', aniya' gi' walu' hatus maka t'llump\u016b' tahun umul si Mahalalel, maka aniya' lagi' anakna d'nda-l'lla."
                            },
                            {
                                "text": "Jarina, pagabut walu' hatus maka siyamp\u016b' maka limantahun umul si Mahalalel, amatay na iya.  "
                            },
                            {
                                "text": "  Na, si Jared isab, pagabut dahatus maka nnomp\u016b' maka duwantahun umulna, aniya' anakna l'lla, \u014dnna si Idris."
                            },
                            {
                                "text": "Manjari aubus pa'in min bay panganak ma si Idris, aniya' gi' walu' hatus tahun umul si Jared, maka aniya' lagi' anakna d'nda-l'lla."
                            },
                            {
                                "text": "Manjari pagabut siyam hatus maka nnomp\u016b' maka duwantahun umul si Jared, amatay na iya.  "
                            },
                            {
                                "text": "  Si Idris isab, pagabut umulna nnomp\u016b' maka limantahun, taga-anak iya l'lla, \u014dnna si Mitusala."
                            },
                            {
                                "text": "Puwas e', ma deyom t'llu hatus tahun, magda'atay si Idris maka Tuhan. Aniya' gi' isab saga anakna d'nda-l'lla. Sakali itu, ta'abut pa'in t'llu hatus maka nnomp\u016b' maka limantahun umulna, palanyap sadja iya pagka ni\u0101' e' Tuhan.  "
                            },
                            {
                                "text": "Puwas e', ma deyom t'llu hatus tahun, magda'atay si Idris maka Tuhan. Aniya' gi' isab saga anakna d'nda-l'lla. Sakali itu, ta'abut pa'in t'llu hatus maka nnomp\u016b' maka limantahun umulna, palanyap sadja iya pagka ni\u0101' e' Tuhan.  "
                            },
                            {
                                "text": "Puwas e', ma deyom t'llu hatus tahun, magda'atay si Idris maka Tuhan. Aniya' gi' isab saga anakna d'nda-l'lla. Sakali itu, ta'abut pa'in t'llu hatus maka nnomp\u016b' maka limantahun umulna, palanyap sadja iya pagka ni\u0101' e' Tuhan.  "
                            },
                            {
                                "text": "  Na si Mitusala isab, pagabut umulna dahatus maka walump\u016b' maka pituntahun, taga-anak iya l'lla, \u014dnna si Lamek."
                            },
                            {
                                "text": "Aubus pa'in min bay panganak ma si Lamek, aniya' gi' pitu' hatus maka walump\u016b' maka duwantahun umul si Mitusala, maka taga-anak lagi' iya d'nda-l'lla."
                            },
                            {
                                "text": "Jari ta'abut pa'in siyam hatus maka nnomp\u016b' maka siyam tahun umul si Mitusala, amatay na iya.  "
                            },
                            {
                                "text": "  Si Lamek isab, pagabut umulna dahatus maka walump\u016b' maka duwantahun, taga-anak iya l'lla."
                            },
                            {
                                "text": "Ya pang\u014dnna ma iya N\u016b ati aniya' pagkallam si Lamek ma pasalna. \u201cOnde' itu,\u201d yukna, \u201camowa kah\u0101pan du luwas min tana' ya bay sinapdahan e' PANGH\u016a', jari kabuwanan kitam pahalian min hulas-sangs\u0101'tam.\u201d"
                            },
                            {
                                "text": "Aubus pa'in min bay panganak ma si N\u016b, aniya' gi' lima hatus maka siyamp\u016b' maka limantahun umul si Lamek, maka aniya' gi' anakna d'nda-l'lla."
                            },
                            {
                                "text": "Manjari pagabut pitu' hatus maka pitump\u016b' maka pituntahun umul si Lamek, amatay na iya.  "
                            },
                            {
                                "text": "  Na, in si N\u016b itu, aniya' na lima hatus tahun umulna bo' yampa iya taga-anak. Manjari t'llu anakna l'lla, ya na si S\u0113m, si H\u0101m maka si Japet.    "
                            }
                        ]
                    },
                    {
                        "verses": [
                            {
                                "text": "    Manjari itu, salta' angaheka na bangsa manusiya' ma deyom dunya, aniya' isab anak sig\u0101m budjang."
                            },
                            {
                                "text": "Ta'nda' pa'in saga budjang itu e' kal'llahan ya ngga'i ka a'a dunya, na, kalingkatan sig\u0101m. Jari sasuku budjang kinabaya'an e' saga l'lla in\u0101n, ning\u0101' h'nda e' sig\u0101m."
                            },
                            {
                                "text": "Manjari angallam PANGH\u016a'-Yawe, yukna, \u201cMbal na pataptap R\u016b-ku ma saga manusiya' itu, subay sig\u0101m buwananku ganta'an. Mbal na pinalabi umul sig\u0101m min dahatus maka duwamp\u016b' tahun.\u201d  "
                            },
                            {
                                "text": "  Na, ma waktu he'-i sampay ma tahun damuli gi' minn\u0113', aniya' maitu ma dunya saga a'a kosogan maka alanjang, ya ni\u014dnan bangsa Nipilim. Aesog sig\u0101m maka abantug ma kalahat-lahatan. Panubu' asal sig\u0101m min saga l'lla ngga'i ka a'a dunya ya bay makah'nda budjang a'a dunya.  "
                            },
                            {
                                "text": "  Na, in binangsa manusiya' ma dunya itu ta'nda' e' PANGH\u016a' ap'nno' e' dusa maka ala'at lullun hona'-hona' sig\u0101m."
                            },
                            {
                                "text": "Pag'nda'na, magkarukka'an iya ati magsusun na ma pasal pamapanjarina manusiya' maitu ma dunya."
                            },
                            {
                                "text": "Angkan angallam PANGH\u016a', yukna, \u201cPahalamku na binangsa manusiya' ya bay papanjariku. Pahalamku sig\u0101m sampay ba'anan sattuwa maka hayop, pahalamku isab ai-ai maglelehan maka manuk-manuk magleyangan. Sababna magsusun to'ongan aku ma bay papanjariku.\u201d"
                            },
                            {
                                "text": "Daipara pag'nda' PANGH\u016a' ma si N\u016b, kasulutan iya.   "
                            },
                            {
                                "text": "    Ya itu salsila panugsugan si N\u016b. T'llu du anakna l'lla, ya si S\u0113m, si H\u0101m maka si Japet. Luwal si N\u016b halam dusahan ma waktu he'-i, magda'atay isab iya maka Tuhan."
                            },
                            {
                                "text": "    Ya itu salsila panugsugan si N\u016b. T'llu du anakna l'lla, ya si S\u0113m, si H\u0101m maka si Japet. Luwal si N\u016b halam dusahan ma waktu he'-i, magda'atay isab iya maka Tuhan."
                            },
                            {
                                "text": "Malaingkan saga pagkahina manusiya' kumarukan kala'atan sig\u0101m ma matahan Tuhan. Ap'nno' deyom dunya e' kajahulaka'an sig\u0101m."
                            },
                            {
                                "text": "Angkan ta'nda' e' Tuhan in dunya itu alumu' na ma sabab kasabulan ya nihinang e' saga manusiya' kamemon.  "
                            },
                            {
                                "text": "  Manjari magkallam Tuhan ma si N\u016b, yukna, \u201cPahalamku na saga manusiya' kamemon ma sabab kajahulaka'an sig\u0101m maingga-maingga ma dunya. Pagmulka'anku na sig\u0101m kamemon, maka lubuku isab sampay baran dunya."
                            },
                            {
                                "text": "Na, angahinang na ka adjung ma ka'am,\u201d yukna ma si N\u016b. \u201cSubay kayu apagon ya pangahinangnu. Hinangin saga bilik ma deyom, bo' kitlanun lullun deyom-luwasanna."
                            },
                            {
                                "text": "Ya sukuranna subay buwattitu: taha'na pitump\u016b' maka limand'ppa, luhana sangp\u016b' maka duwand'ppa maka tonga', maka langkawna subay pitund'ppa maka tonga'."
                            },
                            {
                                "text": "Hinangin olangan duwa h'kka langana ma llot diyata' dinding maka bihing atop. Hinangin t'llu angkap, angkap deyo', angkap t'ngnga' maka angkap diyata'. Hinangin isab dakayu' lawang ma bihingna."
                            },
                            {
                                "text": "Hatiun pah\u0101p,\u201d yuk Tuhan. \u201cItiya' na aku song amaniya' latap ma kaluha'an dunya itu pamahalamku kamemon indaginis, sasuku taga-napas. Manjari kamemon ai-ai ma dunya itu amatay du."
                            },
                            {
                                "text": "Malaingkan pat'nna'anta ka paljanji'an, in ka'am magtai'anak sampay ayuwannu d'nda pariyata' du ni adjung ya hinangnu ilu."
                            },
                            {
                                "text": "Subay duwa'nu isab min ba'anan ai-ai taga-napas bo' pinakallum sambeya' maka ka'am. Patimuk du ni ka'am kamemon ginisan manuk-manuk, kamemon ginisan sattuwa maka hayop, sampay ginisan ai-ai maglelehan ma tana'. Magbeya' du sig\u0101m duwa-ruwa maglimbang."
                            },
                            {
                                "text": "Subay duwa'nu isab min ba'anan ai-ai taga-napas bo' pinakallum sambeya' maka ka'am. Patimuk du ni ka'am kamemon ginisan manuk-manuk, kamemon ginisan sattuwa maka hayop, sampay ginisan ai-ai maglelehan ma tana'. Magbeya' du sig\u0101m duwa-ruwa maglimbang."
                            },
                            {
                                "text": "Bowahun isab takakan indaginis. Tau'un pagkakanbi maka pagkakan saga sattuwa maka hayop maka kamanuk-manukan.\u201d"
                            },
                            {
                                "text": "Manjari bineya' e' si N\u016b kamemon bay panoho'an Tuhan ma iya.   "
                            }
                        ]
                    },
                    {
                        "verses": [
                            {
                                "text": "Na, aubus pa'in nihinang adjung e', magsuwala PANGH\u016a'-Yawe ma si N\u016b, yukna, \u201cPariyata' na kam magtai'anak, sabab hal ka'a ya ta'nda'ku halam dusahan ma kaluha'an dunya."
                            },
                            {
                                "text": "Pasambeya'un ma ka'am kamemon ginisan hayop halal, pitu' l'lla pitu' d'nda ma ginis-ginisanna. Bang sattuwa ya mbal tahalal, duwa-ruwa sadja ya niruwa', dakayu' l'lla dakayu' d'nda maglimbang."
                            },
                            {
                                "text": "Damikiyanna du isab ginisan manuk-manuk, pitu' l'lla pitu' d'nda ma ginis-ginisanna. Hinangun buwattilu supaya aniya' anatas allum min ginisan binangsa ai-ai kamemon bo' angaheka du pa'in pabalik ma kaluha'an dunya."
                            },
                            {
                                "text": "Pitung'llaw minnitu patumbukku ulan alandos ma deyom mpatp\u016b' ng'llaw, mpatp\u016b' bahangi. Jari pahalamku na kamemon taga-napas ya bay papanjariku.\u201d"
                            },
                            {
                                "text": "Na, bineya' e' si N\u016b kamemon bay panoho'an PANGH\u016a' ma iya.  "
                            },
                            {
                                "text": "  Ta'abut pa'in kapangalatap dunya, aniya' na nnom hatus tahun umul si N\u016b."
                            },
                            {
                                "text": "In iya maka anak-h'ndana sampay ayuwanna d'nda bay pariyata' ni adjung bo' mbal ta'abut e' latap."
                            },
                            {
                                "text": "Manjari patimuk ni si N\u016b kamemon ginisan hayop maka sattuwa, halal maka ngga'i ka halal, sampay saga manuk-manuk maka kamemon maglelehan ma kuwit tana', duwa-ruwa maglimbang. Pariyata' na kamemon ni deyom adjung e' buwat bay panoho'an Tuhan ma si N\u016b."
                            },
                            {
                                "text": "Manjari patimuk ni si N\u016b kamemon ginisan hayop maka sattuwa, halal maka ngga'i ka halal, sampay saga manuk-manuk maka kamemon maglelehan ma kuwit tana', duwa-ruwa maglimbang. Pariyata' na kamemon ni deyom adjung e' buwat bay panoho'an Tuhan ma si N\u016b."
                            },
                            {
                                "text": "Sakali itu, ta'abut pa'in pitung'llaw minn\u0113', yampa patumbuk ulan.  "
                            },
                            {
                                "text": "  Pagabut pa'in nnom hatus tahun si N\u016b, bulan karuwana, sangp\u016b' maka pitu' kasobangan ma tahun ina'an, abustak kamemon tuburan bohe' ya asal ma deyom tana'. Taukab isab taplok langit bo' patumbuk ulan alandos."
                            },
                            {
                                "text": "Halam aniya' hondonganna ma deyom mpatp\u016b' bahangi."
                            },
                            {
                                "text": "Ma llaw katagna' ulan in\u0101n, ina'an asal disi N\u016b ma deyom adjung, iya maka h'ndana sampay saga anakna t'llungan si S\u0113m, si H\u0101m maka si Japet sampay h'nda sig\u0101m."
                            },
                            {
                                "text": "Tabeya' isab ma sig\u0101m kamemon ginisan sattuwa maka hayop aheya-ariki', sattuwa talun maka hayop ni'ipat, sampay saga maglelehan ma tana'. Tabeya' isab kamemon ginisan manuk-manuk maka ai-ai magleyangan."
                            },
                            {
                                "text": "Manjari aniya' patipun ni si N\u016b l'lla maka d'nda maglimbang min binangsa kaginisan kamemon sasuku taga-napas, pinariyata' ni adjung."
                            },
                            {
                                "text": "Ya na ina'an panoho'an Tuhan asal ma si N\u016b in\u0101n. Na, mah\u0113' pa'in sig\u0101m kamemon ma deyom adjung, magt\u016by sig\u0101m tinambolan lawang e' PANGH\u016a'-Yawe.  "
                            },
                            {
                                "text": "  Ma deyom mpatp\u016b' bahangi pas\u014dng na pa'in latap e', pas\u014dng palalom bohe', sampay pag\u016bng na adjung e'."
                            },
                            {
                                "text": "Pas\u014dng palalom bohe' sampay talaran na adjung."
                            },
                            {
                                "text": "Palalom na pa'in bo' palalom bohe', sampay aletop na kamemon saga kab\u016bd-b\u016bran."
                            },
                            {
                                "text": "Palalom na pa'in bohe' sampay pa'abut saga mpat d'ppa lalomna min diyata' saga pussuk b\u016bd."
                            },
                            {
                                "text": "Manjari maglembohan to'ongan sasuku bay taga-napas ma dunya, ba'anan kamanuk-manukan, kasattuwahan talun, kahayop-hayopan maka ai-ai maglelehan ma tana'. Magpatayan kamemon sampay binangsa manusiya'."
                            },
                            {
                                "text": "Kamemon ai-ai bay taga-napas ma gintana'an wa'i magpatayan lullun."
                            },
                            {
                                "text": "Alaglag sasuku taga-napas kamemon, saga manusiya', kasattuwahan, kamanuk-manukan maka saga ai-ai maglelehan ma kuwit tana'. Ya du takapin allum si N\u016b maka saga kamemon bay ameya' ma iya ma deyom adjung."
                            },
                            {
                                "text": "Na, in latap in\u0101n halam bay pak\u014d' ma deyom dahatus maka limamp\u016b' bahangi.    "
                            }
                        ]
                    },
                    {
                        "verses": [
                            {
                                "text": "    Malaingkan nientom e' Tuhan disi N\u016b sampay saga sattuwa maka hayop ya ma deyom adjung, ati aniya' baliyu akosog pinatiyup e' Tuhan, manjari pakulang bohe' he'."
                            },
                            {
                                "text": "Tinambol pab\u012bng e' Tuhan saga bohe' bay min deyom tana' maka bohe' min langit bo' pahondong na angulan."
                            },
                            {
                                "text": "In bohe' latap-i pak\u014d'-k\u014d' na pa'in ma deyom dahatus maka limamp\u016b' bahangi."
                            },
                            {
                                "text": "Sakali itu, ta'abut pa'in bulan kapitu'na ma tahun e'-i, sangp\u016b' maka pitu' kasobangan, yamboho' sumanglad adjung e' peh\u0113' ni dakayu' b\u016bd ma jadjahan Ararat."
                            },
                            {
                                "text": "Pak\u014d'-k\u014d' na pa'in bohe' sampay ni panagna'an bulan ma bulan sangp\u016b' he', jari ta'nda'an di-na na saga pussuk kab\u016bd-b\u016bran.  "
                            },
                            {
                                "text": "  Na, palabay pa'in mpatp\u016b' bahangi min bay katuwa' pussuk b\u016bd e', niukab e' si N\u016b tandawan bay tahinangna ma adjung"
                            },
                            {
                                "text": "bo' paleyangna dakayu' owak ni luwasan. Jari paleyang na pa'in owak e' pi'ingga-pi'ingga sampay aniya' katoho'an pat'ppakanna."
                            },
                            {
                                "text": "Mbal at'ggol pinaleyang na isab e' si N\u016b dakayu' assang bo' kata'uwanna bang pak\u014d' na bohe' min kareyahan."
                            },
                            {
                                "text": "Sag\u014d' masi aletop e' bohe', maka assang e' mbal makab\u0101k pat'ppakanna. Manjari paleyang pab\u012bng ni adjung. Na niabut e' si N\u016b assang e' labay min tandawan bo' pinas\u014dd pab\u012bng ni deyom adjung e'."
                            },
                            {
                                "text": "Angagad lagi' si N\u016b pitumbahangi bo' yampa paleyangna assang e' pab\u012bng."
                            },
                            {
                                "text": "Pagkohap pa'in, na, ilu na assang pabalik ni iya, ananga' dahun kayu jaitun baha'u bay k'ttu'na. Minn\u0113' kinata'uwan agt\u016by e' si N\u016b ya bohe' latap pak\u014d' na."
                            },
                            {
                                "text": "Angagad gi' iya pitumbahangi bo' yampa paleyangna assang e' pab\u012bng. Jari ma l'ngngan itu halam na makab\u012bng ni adjung.  "
                            },
                            {
                                "text": "  Ta'abut pa'in nnom hatus maka dantahun umul si N\u016b, bo' sahali bulan ma bulan dakayu' ma tahun e'-i, pak\u014d' na latap. Manjari nila'anan e' si N\u016b sapaw adjung e'. Ang'nda' iya paluwas ati ta'nda'na atoho'-toho' na kuwit tana'."
                            },
                            {
                                "text": "Ta'abut pa'in ni t'llu kamatayan bulan ma bulan karuwana, atoho' na to'ongan.  "
                            },
                            {
                                "text": "  Manjari magkallam Tuhan ma si N\u016b, yukna,"
                            },
                            {
                                "text": "\u201cPareyo' na kam magtai'anak maka saga ayuwannu."
                            },
                            {
                                "text": "Pareyo'un isab ma ka'am saga kamanuk-manukan kamemon maka kahayop-hayopan, maka ai-ai maglelehan ma tana', supaya anganak paheka ma kaluha'an dunya itu.\u201d"
                            },
                            {
                                "text": "Manjari magdeyo'an na si N\u016b maka anak-h'ndana sampay ayuwanna."
                            },
                            {
                                "text": "Pareyo' du isab saga kahayop-hayopan maka saga kamanuk-manukan sampay ai-ai maglelehan ma tana'. Pareyo' sig\u0101m daginis maka daginis.  "
                            },
                            {
                                "text": "  Manjari amangkat batu si N\u016b nihinang pagkukulbanan ni PANGH\u016a'-Yawe. Pagubus, ang\u0101' iya hayop maka manuk-manuk halal daginis maka daginis. Sinumbali' e'na bo' yampa tinunu' ma pagkukulbanan."
                            },
                            {
                                "text": "Kasulutan PANGH\u016a' ma hamut kukulbanan in\u0101n, manjari yukna ma deyom atayna, \u201cMbal na pagmulka'anku pabalik dunya itu ma sababan manusiya', minsan ala'at asal hona'-hona' sig\u0101m sangay min kanahut sampay ni kaheya sig\u0101m. Mbal na paka'atku pab\u012bng kamemon ya sasuku taga-napas buwat bay hinangku itu.  "
                            },
                            {
                                "text": "Sat'ggol anatas dunya itu, sat'ggol isab mags'lle'-s'lle' musim maka waktu, musim pagtanom maka musim pagani, waktu haggut maka waktu pasu', pang'llaw maka pangulan, llaw maka sangom.\u201d     "
                            }
                        ]
                    },
                    {
                        "verses": [
                            {
                                "text": "    Manjari si N\u016b maka saga anakna l'lla binarakatan na e' Tuhan. Magkallam iya ma sig\u0101m, yukna, \u201cAnganak kam paheka supaya ap'nno' e'bi kaluha'an dunya ilu."
                            },
                            {
                                "text": "Ka'am ilu kinat\u0101wan du e' kamemon sattuwa maka hayop, manuk-manuk maka ai-ai maglelehan ma tana', sampay saga daing. Buwananta kam kapatut magd\u016bl-baya' ma sig\u0101m."
                            },
                            {
                                "text": "Manjari takakanbi na ai-ai taga-napas ilu. Ma waktu dah\u016b in\u0101n, tinanom ya bay pamuwanku ma ka'am, sag\u014d' buwattitu pamuwanku na kamemon.  "
                            },
                            {
                                "text": "  \u201cSaguw\u0101' aniya' pangal\u0101nganku ma ka'am subay mbal kakanbi, ya na sumbali'an halam tapaluwas laha'na, sabab laha' ya pameya'an nyawa."
                            },
                            {
                                "text": "Damikiyanna laha'bi manusiya', pameya'an nyawa isab angkan subay tinungbasan to'ongan. Sai-sai a'a amahuddud laha' pagkahina manusiya' sampay amatay, tungbasanku du. Minsan sattuwa, bang aniya' amapatay ma manusiya', subay du papatayku.  "
                            },
                            {
                                "text": "Sabab aku ya bay amapanjari manusiya' pina'anggil ni aku, angkan na bang aniya' a'a amahuddud laha' pagkahina, binalosan du a'a in\u0101n, pinahuddud isab laha'na e' pagkahina manusiya'. "
                            },
                            {
                                "text": "Na, ka'am ilu subay anganak paheka supaya asaplag kaluha'an dunya e' saga panubu'bi magsuring-magsaingsing.\u201d  "
                            },
                            {
                                "text": "  Manjari itu magkallam isab Tuhan ma si N\u016b maka saga anakna l'lla, yukna,"
                            },
                            {
                                "text": "\u201cItiya' aku amat'nna' paljanji'anku ma ka'am sampay ma saga panubu'bi magpangkat-mamangkat."
                            },
                            {
                                "text": "Ya du ai-ai taga-napas kamemon ya bay tabeya' ma ka'am ma adjung e', talapay du isab pinat'nna'an paljanji'an, ai na ka manuk-manuk, ai na ka hayop, ai na ka sattuwa."
                            },
                            {
                                "text": "Ya na itu pagkallamku pasal paljanji'anku ma ka'am: tinagna'an minnitu in dunya itu mbal na taluwa' latap pabalik, maka ai-ai taga-napas kamemon mbal du alaglag e' latap."
                            },
                            {
                                "text": "Aniya' isab tanda' palsaksi'an pat'nna'ku ma ka'am magtubu'-manubu' sampay ma sasuku taga-napas kamemon."
                            },
                            {
                                "text": "Pat'nna'ku biradaliku ma kagabunan, bo' aniya' paltanda'an pamaentom saga manusiya' ma pasal paljanji'anku ma kamemon ya ma dunya."
                            },
                            {
                                "text": "Bang pa'andomku lahat bo' aniya' biradali patuwa' min deyom andom,"
                            },
                            {
                                "text": "entomku du paljanji'anku ma ka'am saga manusiya' sampay ma kamemon taga-napas mailu ma dunya. Janji'anta kam, halam na aniya' latap makalaglag pab\u012bng.\u201d"
                            },
                            {
                                "text": "Yuk Tuhan isab, \u201cBang patuwa' biradali ma kagabunan sumiyan-sumiyan, nda'ku maka entomku paljanji'anku ma ai-ai taga-napas ma babaw dunya, paljanji'an anatas ni kasaumulan.\u201d  "
                            },
                            {
                                "text": "  Buwatt\u0113' pagkallam Tuhan ma si N\u016b, yukna, \u201cYa na ina'an tanda' sin paljanji'an ya tahinangku ma sasuku taga-napas mailu ma dunya.\u201d   "
                            },
                            {
                                "text": "    Na, saga anak si N\u016b ya bay sehe'na ma adjung e', ya na disi S\u0113m, si H\u0101m maka si Japet. (Si H\u0101m ya mma' si Kana'an.)"
                            },
                            {
                                "text": "In anak si N\u016b kat'llungan itu, ya na pang'mbo'an ma kamemon manusiya' ya pasaplag ma kaluha'an dunya."
                            },
                            {
                                "text": "Na si N\u016b itu a'a maghuhuma asal, jari anagna' iya magtanom anggul."
                            },
                            {
                                "text": "Manjari itu, aniya' inuman makalango nihinang e' si N\u016b min bohe' anggul e'. Paginumna, nilango iya ati ahurusan di-na saga s'mmekna. Ati pabahak iya anantang ma deyom tolda ya pagluma'anna."
                            },
                            {
                                "text": "Mah\u0113' pa'in iya pabahak, makas\u014dd peh\u0113' anakna si H\u0101m, ya mma' si Kana'an. Manjari tapandang e'na harapan mma'na. Pagpandangna itu, magt\u016by iya paluwas anuli-nulihan saga danakanna"
                            },
                            {
                                "text": "si S\u0113m maka si Japet. Sig\u0101 duwangan itu bay ang\u0101' s'mmek magt\u016by. Pinasablay ma baha sig\u0101 bo' yampa pas\u014dd dah\u016b bukut anambunan mma' sig\u0101. Halam sig\u0101 palingi' bo' mbal ta'nda' kaiya'anna."
                            },
                            {
                                "text": "Na, pagsayu si N\u016b min bay kalangona, bo' kata'uwanna bay hinang anakna kasiyalihan ma iya,"
                            },
                            {
                                "text": "magt\u016by pabukaganna. Yukna,  \u201cSi Kana'an itu t'kkahan sukna'. Tahinang iya ata ma deyo'an saga danakanna.\u201d "
                            },
                            {
                                "text": "Ah'lling isab si N\u016b,  \u201cPudjiku PANGH\u016a' ya pagtuhanan si S\u0113m! Bang pa'in pa'ata ni iya si Kana'an sampay panubu'na. "
                            },
                            {
                                "text": "Si Japet isab, bang pa'in angaluha paglahatan saga panubu'na. Bang pa'in sig\u0101m palamud sangkah\u0101pan ma saga panubu' si S\u0113m. Bang pa'in isab pa'ata ni sig\u0101m si Kana'an maka panubu'na.\u201d   "
                            },
                            {
                                "text": "  Na, damuli pa'in min latap e' aniya' gi' t'llu hatus maka limamp\u016b' tahun kallum si N\u016b."
                            },
                            {
                                "text": "Ta'abut pa'in siyam hatus maka limamp\u016b' tahun umulna, awapat na iya.   "
                            }
                        ]
                    },
                    {
                        "verses": [
                            {
                                "text": "Ya na itu salsila panugsugan si S\u0113m, si H\u0101m maka si Japet, ya anak si N\u016b. Aniya' na anak sig\u0101m puwas bay min latap.   "
                            },
                            {
                                "text": "    Na, ya na itu saga anak si Japet l'lla, maka \u014dn bangsa isab ya patubu' min sig\u0101m: si Gomer, si Magog, si Maday, si Jaban, si Tubal, si Mesek maka si Tiras."
                            },
                            {
                                "text": "Tubu'an si Gomer ya na saga a'a Askenas, a'a Ripat maka a'a Togarma."
                            },
                            {
                                "text": "Tubu'an si Jaban ya na saga a'a Elisa, Tarsis, K\u012bt, maka Rodan."
                            },
                            {
                                "text": "Manjari tubu'an si Jaban tahinang saga bangsa ya maglahat ma bihing tahik maka ma kap\u016b'-p\u016b'an. Kaniya-kaniya sig\u0101m magsadd\u012b-sadd\u012b lahat maka bahasa sig\u0101m.   "
                            },
                            {
                                "text": "    Na, ya na itu saga anak si H\u0101m l'lla, maka \u014dn bangsa isab ya patubu' min sig\u0101m: si K\u016bs, si Misil, si P\u016bt maka si Kana'an."
                            },
                            {
                                "text": "Tubu'an si K\u016bs, ya na saga a'a Seba, Habila, Sabta, Ra'ama maka Sabteka. Tubu'an si Ra'ama isab ya na saga a'a Seba maka Dedan."
                            },
                            {
                                "text": "Aniya' isab anak si K\u016bs dakayu', \u014dnna si Nimrud. In si Nimrud itu dah\u016b min a'a kamemon akosog angagaw lahat maitu ma dunya."
                            },
                            {
                                "text": "Abantug isab iya ma sabab kosogna magpana' sattuwa. Angkan na pinagbahasa h'lling itu, \u201cBang pa'in ka pasali' ni si Nimrud ya akosog magpapana' ma sabab tabang min PANGH\u016a'-Yawe.\u201d"
                            },
                            {
                                "text": "Na, ya tagna'an da'ira pinagbaya'an e' si Nimrud itu, ya na Babilon, Erek, Akkad maka Kalne, ya bay mah\u0113' ma lahat Babilon."
                            },
                            {
                                "text": "Pinaluha isab pagnakura'na sampay ni lahat Assiriya ati mah\u0113' iya amahinang da'ira Niniba maka Rehobot-\u0112l maka Kala."
                            },
                            {
                                "text": "Bay pahinangna isab da'ira Resen ma tonga'an Niniba maka Kala, ya da'ira aheya \u014dnna.  "
                            },
                            {
                                "text": "  Manjari panubu' si Misil isab, ya na saga a'a L\u016bd, Anam, Lehab, Naptu,"
                            },
                            {
                                "text": "Patrus, Kaslu maka Kiriti. A'a Kiriti itu ya na paluwasan bangsa Pilistin.  "
                            },
                            {
                                "text": "  Si Kana'an taga-anak l'lla, si Sidun ya siyaka, bo' pasunu' si H\u012bt."
                            },
                            {
                                "text": "Si Kana'an isab ya pang'mbo'an saga a'a Jibus, Amor, Gilgas,"
                            },
                            {
                                "text": "H\u012bb, Arka, S\u012bn,"
                            },
                            {
                                "text": "Arbad, Semar maka Hamat. Pasaplag asal saga bangsa paltubu'an si Kana'an itu,"
                            },
                            {
                                "text": "min lahat Sidun sampay ta'abut lahat Gerar ya ma kasekotan lahat Gasa. Pasampay isab sig\u0101m tudju ni lahat Sodom, Gomora, Adma maka Seboyim, ya ma kasekotan lahat Lasa."
                            },
                            {
                                "text": "Na, ya du ilu saga panubu' si H\u0101m ya tahinang palbangsa-bangsahan. Kaniya-kaniya sig\u0101m magsadd\u012b-sadd\u012b lahat maka bahasa.   "
                            },
                            {
                                "text": "    Na, si S\u0113m isab, siyaka si Japet, ya na pang'mbo'an si Eber sampay panubu'na kamemon."
                            },
                            {
                                "text": "Saga anak si S\u0113m l'lla ya na si Elam, si Assur, si Alpaksad, si L\u016bd maka si Aram."
                            },
                            {
                                "text": "Saga panubu' si Aram ya na saga a'a \u016as, H\u016bl, Geter maka Mesek."
                            },
                            {
                                "text": "Manjari si Alpaksad ya mma' si Sela, bo' si Sela ya mma' si Eber."
                            },
                            {
                                "text": "Si Eber itu duwa anakna l'lla. Ya pang\u014dn ma anakna dangan in\u0101n si Peleg sabab binangsa manusiya' bay abahagi' ma deyom masana. Si Joktan ya danakan si Peleg."
                            },
                            {
                                "text": "Manjari ya panubu' si Joktan ya na saga a'a Almodad, Selep, Hasamabet, Jera,"
                            },
                            {
                                "text": "Hadoram, Usal, Dikla,"
                            },
                            {
                                "text": "Obal, Abimail, Seba,"
                            },
                            {
                                "text": "Opir, Habila, maka Jobab. Panubu' si Joktan asal sig\u0101m kamemon itu."
                            },
                            {
                                "text": "Ya paglahatan sig\u0101m ma lahat Mesa sampay ta'abut lahat Separ, ya lahat kab\u016bd-b\u016bran tampal ni sobangan.  "
                            },
                            {
                                "text": "  Ya na ina'an saga panubu' si S\u0113m. Kaniya-kaniya sig\u0101m magsadd\u012b-sadd\u012b lahat maka bahasa.  "
                            },
                            {
                                "text": "  Na, panubu' si N\u016b saga a'a kamemon ya tasabbut in\u0101n, kaniya-kaniya sig\u0101m magsadd\u012b-sadd\u012b panugsugan. L\u0101gi, damuli pa'in min latap, pasaplag ma dunya saga kabangsa-bangsahan kamemon, luwas min panganak si N\u016b.    "
                            }
                        ]
                    },
                    {
                        "verses": [
                            {
                                "text": "    Na, ma masa awal e' dakayu' du bahasa pah'lling saga manusiya' kamemon ma sakalingkal dunya."
                            },
                            {
                                "text": "Maglatun-latun na pa'in sig\u0101m ma lahat sobangan sampay ta'abut e' sig\u0101m karatagan aluha ma lahat Babilon."
                            },
                            {
                                "text": "Maina'an pa'in, magisun-isun sig\u0101m, yuk-i, \u201cS\u016bng kitam angahinang tisa' paheka, tinapa ma api bo' patuwas.\u201d Ngga'i ka batu ya ginuna e' sig\u0101m pangahinang luma' sag\u014d' tisa' pinagpikit maka kitlan."
                            },
                            {
                                "text": "Yuk sig\u0101m isab, \u201cGom na kitam maghinang da'ira taga-luma' pamantawan. Pamantawan itu subay alangkaw to'ongan sa'agon-agon maka'abut langit. Manjari abantug kitam, maka mbal tapulak-palik ni mpat pidju alam.\u201d  "
                            },
                            {
                                "text": "  Manjari pareyo' PANGH\u016a'-Yawe pina'an ang'nda' da'ira maka luma' pamantawan ya nihinang e' saga a'a in\u0101n."
                            },
                            {
                                "text": "\u201cNa,\u201d yukna, \u201cDabangsa asal manusiya' itu kamemon, maka bahasa sig\u0101m dakayu' du isab, ya angkan sig\u0101m makarapat angahinang da'ira buwattitu. Tagna'anna sadja ko' itu, gana-gana angahinang du sig\u0101m ai-ai kamaksuran sig\u0101m."
                            },
                            {
                                "text": "Gom gi' kita patulun peh\u0113' amapaglamud-lamugay bahasa sig\u0101m pakaniya-kaniya supaya sig\u0101m mbal maghati-hiyatihi dansehe'an.\u201d"
                            },
                            {
                                "text": "Manjari kinanat-kanat e' PANGH\u016a' saga manusiya' kamemon ni mpat pidju alam ati pahali sig\u0101m maghinang da'ira he'."
                            },
                            {
                                "text": "Ya he' sababna angkan lahat in\u0101n ni\u014dnan Babel sabab ya ina'an lahat paglamud-lamugayan bahasa saga manusiya', lahat isab pagkanat-kanatan sig\u0101m e' PANGH\u016a' ni kalahat-lahatan ma mpat pidju alam.   "
                            },
                            {
                                "text": "    Na, balikta salsila panugsugan si S\u0113m. Duwantahun palabay min bay latap ma dunya, bo' dahatus tahun na umul si S\u0113m, aniya' anakna l'lla \u014dnna si Alpaksad."
                            },
                            {
                                "text": "Palabay pa'in min bay kapaganak ma si Alpaksad aniya' gi' lima hatus tahun umul si S\u0113m, maka aniya' lagi' anakna d'nda-l'lla bo' yampa iya amatay."
                            },
                            {
                                "text": "Na si Alpaksad isab, pagabut t'llump\u016b' maka limantahun umulna, aniya' anakna l'lla \u014dnna si Sela."
                            },
                            {
                                "text": "Palabay pa'in min kapaganak ma si Sela, aniya' gi' mpat hatus maka t'lluntahun umul si Alpaksad, maka aniya' lagi' anakna d'nda-l'lla bo' yampa iya amatay."
                            },
                            {
                                "text": "Na si Sela isab, pagabut t'llump\u016b' tahun umulna, aniya' anakna l'lla \u014dnna si Eber."
                            },
                            {
                                "text": "Puwas e', aniya' gi' mpat hatus maka t'lluntahun umul si Sela, maka aniya' lagi' anakna d'nda-l'lla bo' yampa iya amatay."
                            },
                            {
                                "text": "Na si Eber isab, pagabut t'llump\u016b' maka mpat tahun umulna, taga-anak iya l'lla \u014dnna si Peleg."
                            },
                            {
                                "text": "Palabay pa'in min bay kapaganak ma si Peleg, aniya' gi' mpat hatus maka t'llump\u016b' tahun umul si Eber maka aniya' lagi' anakna d'nda-l'lla bo' yampa iya amatay."
                            },
                            {
                                "text": "Na si Peleg isab, pagabut t'llump\u016b' tahun umulna, taga-anak iya l'lla \u014dnna si Riyu."
                            },
                            {
                                "text": "Palabay pa'in min bay kapaganak ma si Riyu, aniya' gi' duwa hatus maka siyam tahun umul si Peleg, maka aniya' lagi' anakna d'nda-l'lla bo' yampa iya amatay."
                            },
                            {
                                "text": "Na si Riyu isab, ta'abut pa'in umulna t'llump\u016b' maka duwantahun, taga-anak iya l'lla \u014dnna si Serog."
                            },
                            {
                                "text": "Palabay pa'in min bay kapaganak ma si Serog, aniya' gi' duwa hatus maka pituntahun umul si Riyu. Taga-anak lagi' iya d'nda-l'lla bo' yampa iya amatay."
                            },
                            {
                                "text": "Na, ta'abut pa'in t'llump\u016b' tahun umul si Serog, aniya' anakna l'lla \u014dnna si Nahor."
                            },
                            {
                                "text": "Palabay pa'in min bay kapaganak ma si Nahor, aniya' gi' duwa hatus tahun umul si Serog. Taga-anak lagi' iya d'nda-l'lla bo' yampa iya amatay."
                            },
                            {
                                "text": "Na si Nahor isab, ta'abut pa'in umulna duwamp\u016b' maka siyam tahun, aniya' anakna l'lla \u014dnna si Tera."
                            },
                            {
                                "text": "Manjari min bay kapaganak ma si Tera, aniya' gi' dahatus maka sangp\u016b' maka siyam tahun umul si Nahor. Taga-anak gi' iya d'nda-l'lla bo' yampa iya amatay."
                            },
                            {
                                "text": "Na si Tera itu, pitump\u016b' tahun umulna bo' yampa iya taga-anak. Si Ibram ya anakna siyaka, bo' pasunu' si Nahor, bo' si Haran ya kasiyalihan.   "
                            },
                            {
                                "text": "    Na, ya na itu salsila pasal si Tera maka saga panubu'na. Si Tera itu mma' disi Ibram, si Nahor maka si Haran. Si Haran itu aniya' anakna \u014dnna si L\u014dt."
                            },
                            {
                                "text": "Saguw\u0101' ma allum lagi' mma'na si Tera, amatay na si Haran ma lahat Uru, ya lahat paglahatan bangsa Kaldiya, lahat bay kapanganakan iya asal."
                            },
                            {
                                "text": "Na si Ibram maka si Nahor taga-h'nda karuwangan. Si Saray ya h'nda si Ibram, sag\u014d' halam aniya' anak sig\u0101 sabab si Saray mbal to'ongan maka'anak. Si Milka anak si Haran ya h'nda si Nahor. Aniya' danakan si Milka ni\u014dnan si Iska.  "
                            },
                            {
                                "text": "Na si Ibram maka si Nahor taga-h'nda karuwangan. Si Saray ya h'nda si Ibram, sag\u014d' halam aniya' anak sig\u0101 sabab si Saray mbal to'ongan maka'anak. Si Milka anak si Haran ya h'nda si Nahor. Aniya' danakan si Milka ni\u014dnan si Iska.  "
                            },
                            {
                                "text": "  Manjari magla'anan na disi Tera min Uru ya bay paglahatan bangsa Kaldiya. Tabeya' ma iya anakna si Ibram maka mpuna si L\u014dt anak si Haran. Tabeya' isab ayuwanna si Saray h'nda si Ibram. Ya tinudju e' sig\u0101m lahat Kana'an sag\u014d' at'kka pa'in sig\u0101m ni da'ira Haran, mah\u0113' sig\u0101m maglahat.  "
                            },
                            {
                                "text": "  Na, kat'ddasan sig\u0101m ma Haran sampay amatay na si Tera, duwa hatus maka limantahun umulna.    "
                            }
                        ]
                    },
                    {
                        "verses": [
                            {
                                "text": "    Na aniya' palman PANGH\u016a'-Yawe ma si Ibram, yukna, \u201cAla'an ka min lahatnu luggiya' ilu. Ala'an ka min saga l\u016bng-kampungnu maka min okoman mma'nu bo' ka peh\u0113' ni lahat dakayu' ya pa'nda'anku ni ka'a ma sinos\u014dng.  "
                            },
                            {
                                "text": "Hinangta ka po'onan bangsa aheya maka abantug. Buwananta ka kah\u0101pan maka pabantugku \u014dnnu. Saga pagkahinu manusiya' isab kabuwanan kah\u0101pan ma sababnu. "
                            },
                            {
                                "text": "Sasuku anabbut \u014dnnu ni kah\u0101pan buwananku isab kah\u0101pan. Sasuku anabbut \u014dnnu ni kala'atan pagmulka'anku du. Manjari saga kabangsa-bangsahan kamemon maitu ma dunya pinasuku'an kah\u0101pan ma sababnu.\u201d   "
                            },
                            {
                                "text": "  Sakali ta'abut pa'in pitump\u016b' maka limantahun umul si Ibram, ala'an iya min lahatna Haran tudju ni lahat Kana'an, buwat bay panoho'an PANGH\u016a' ma iya. Ameya' isab si L\u014dt."
                            },
                            {
                                "text": "Manjari ya binowa e' si Ibram h'ndana si Saray, kamanakanna si L\u014dt, sampay saga ata bay b'llina ma lahat Haran. Binowa isab pangalta'na kamemon bay tausahana mah\u0113'.  "
                            },
                            {
                                "text": "  Na pagt'kka sig\u0101m ni lahat Kana'an, nilanjalan na pa'in l'ngngan sig\u0101m sampay ta'abut kayu pagduwa'ahan ma More, ma tongod lahat Sekem. (Kabangsa-bangsahan Kana'an ya tag-lahat ma masa in\u0101n.)"
                            },
                            {
                                "text": "Manjari magpa'nda' PANGH\u016a' ma si Ibram bo' magkallam ma iya, yukna, \u201cMa sinos\u014dng pamuwanku lahat Kana'an itu ma saga panubu'nu.\u201d Magt\u016by si Ibram angahinang tambak batu panukbalanna kulban tudju ni PANGH\u016a', ya bay magpa'nda' ma iya."
                            },
                            {
                                "text": "Puwas e' palanjal iya tudju ni kab\u016bran ma jadjahan Betel tampal ni sobangan. Mah\u0113' iya pahanti' ma tonga'an kauman Betel maka kauman Ayi. Aniya' isab panukbalan kulban tahinangna maina'an pagsumbahanna ni PANGH\u016a'."
                            },
                            {
                                "text": "Puwas e' pauntas na si Ibram tudju ni lahat Negeb.   "
                            },
                            {
                                "text": "    Na aniya' gotom maina'an ma lahat Kana'an, asigpit to'ongan, angkan pal\u016bd disi Ibram ni lahat Misil bo' pahanti' mah\u0113'."
                            },
                            {
                                "text": "Manjari itu, song pa'in sig\u0101m at'kka ni lahat Misil, ah'lling si Ibram ma h'ndana si Saray, yukna, \u201cSaray, ka'a ilu ah\u0101p d'nda."
                            },
                            {
                                "text": "Bang ka ganta' ta'nda' e' saga a'a Misil, kinata'uwan e' sig\u0101m in ka'a h'ndaku. Jari pinapatay aku e' sig\u0101m bo' ka'a ya pinakallum."
                            },
                            {
                                "text": "Gom na yuknu ma sig\u0101m magdanakan kita, supaya aku kinah\u0101pan e' sig\u0101m ma sababnu. Manjari aku itu mbal ni'inay.\u201d"
                            },
                            {
                                "text": "Na, pagt'kka sig\u0101m ni lahat Misil, bo' pag'nda' saga a'a maina'an ma si Saray, b'nnal alingkat."
                            },
                            {
                                "text": "Ta'nda' pa'in iya e' saga a'a pangandolan Pira'un, magt\u016by sig\u0101m angahaka peh\u0113' ni Pira'un-i pasal kalingkatna. Sakali binowa si Saray peh\u0113' ni deyom astana'."
                            },
                            {
                                "text": "Bo' si Ibram ya kinah\u0101pan e' Pira'un ma sabab si Saray. Binuwanan iya ba'anan bili-bili, kambing, sapi', kura' maka unta', sampay isab saga ata d'nda-l'lla.  "
                            },
                            {
                                "text": "  Sag\u014d' in Pira'un pinat'kkahan saki aheya e' PANGH\u016a' ma sabab pang\u0101'na ma si Saray. Talapay isab saga a'a kamemon ma deyomanna."
                            },
                            {
                                "text": "Angkanna pinalinganan si Ibram e' Pira'un bo' tilawna bang ai sababna. \u201cAngay aku putingannu?\u201d yuk Pira'un. \u201cAngay aku halam pata'unu in iya h'ndanu?"
                            },
                            {
                                "text": "Yuknu ma aku in si Saray ilu danakannu, angkan iya arak ta'\u0101'ku h'nda. O'o, h'ndanu itu, \u0101! Ng\u0101'un iya pabalik bo' kam ala'an minnitu!\u201d"
                            },
                            {
                                "text": "Manjari magpanoho'an Pira'un ma saga tendogna ma pasal disi Ibram. Sin\u014d' iya pinala'an ma sig\u0101m min lahat Misil, iya baranna maka h'ndana sampay ai-aina kamemon.    "
                            }
                        ]
                    },
                    {
                        "verses": [
                            {
                                "text": "    Manjari ala'an na disi Ibram min lahat Misil bo' pab\u012bng ni Negeb mah\u0113' ma lahat Kana'an. Ameya' isab h'ndana maka pangalta'na kamemon sampay isab kamanakanna si L\u014dt."
                            },
                            {
                                "text": "Magkarayahan na to'ongan si Ibram. Aheka to'ongan ba'anan kahayop-hayopanna maka aheka isab pamulawanna indaginis."
                            },
                            {
                                "text": "Manjari palintas sig\u0101m min Negeb bo' maglatun-latun tudju ni kauman Betel, ni bay pahanti'an sig\u0101m tagna' ma tonga'an Betel maka da'ira Ayi."
                            },
                            {
                                "text": "Asal aniya' bay maina'an pagtukbalan kulban bay tahinang e' si Ibram ma waktu palabay. Maina'an isab iya anabbut ma \u014dn Yawe.  "
                            },
                            {
                                "text": "  Na si L\u014dt isab, ya sehe' si Ibram maglatun-latun, aniya' anak-h'ndana maka saga sosoho'anna. Aheka isab kahayopanna, saga kambing, bili-bili maka sapi'."
                            },
                            {
                                "text": "Jari aheka sidda kahayopan sig\u0101m karuwangan, angkan mbal s'ddong ma kaparangan lahat in\u0101n bang masi na pa'in sig\u0101m dambeya'an."
                            },
                            {
                                "text": "Ya he' sababna angkan magsasaw saga magi'ipat hayop si Ibram maka saga a'a magipat hayop si L\u014dt. Masi isab aniya' saga a'a bangsa Kana'an maka bangsa Peres maglahat maina'an ma masa disi Ibram in\u0101n.  "
                            },
                            {
                                "text": "  Sakali si Ibram bay amowa si L\u014dt maggara', yukna, \u201cOt\u014d', dalaha' du kita angkan aku mbal bilahi bang aniya' pagsasawan, ai na ka ma kita, atawa ma saga tendogta."
                            },
                            {
                                "text": "Gom kita magokat sabab aluha lahat itu. Ka'a ya amene' maingga-maingga kabaya'annu paglahatan. Bang kabaya'annu tana' tampal ni gibang, ma aku na tampal ni kowan. Bang kabaya'annu tana' tampal ni kowan, ma aku na tampal ni gibang.\u201d"
                            },
                            {
                                "text": "Na amantaw si L\u014dt ni kapantayan ma bihing sapa' Jordan tobtob ni lahat Sowar. Pag'nda'na ma kapantayan in\u0101n, na, aheka bohe'na, buwat lahat Eden ya bay pinaniya' e' PANGH\u016a' ma awal jaman. Dah\u0101p isab maka lahat Misil. (Ma waktu \u012btu halam gi' bay minulka'an e' PANGH\u016a' da'ira Sodom maka Gomora.)"
                            },
                            {
                                "text": "Manjari ya tapene' e' si L\u014dt palsuku'anna tana' kapantayan kamemon ya ma bihing sapa' Jordan. Pagubus, papinda na iya peh\u0113' tudju ni sobangan. Na buwatt\u0113' ya kapag'bba si Ibram maka si L\u014dt."
                            },
                            {
                                "text": "Si Ibram ya pat'nna' maina'an ma kab\u016bran lahat Kana'an, bo' si L\u014dt ya pat'nna' ma kapantayan asekot ni da'ira Sodom. Mah\u0113' na iya amat'ngge tolda pagluma'an sig\u0101m."
                            },
                            {
                                "text": "Na, saga a'a Sodom itu asal jahulaka' maka lumandu'an dusa sig\u0101m ni si Yawe.   "
                            },
                            {
                                "text": "    Makala'an pa'in si L\u014dt, angallam PANGH\u016a'-Yawe ma si Ibram, yukna, \u201cAng'nda' ka ni katilibutnu ilu."
                            },
                            {
                                "text": "Ya kaluha'an lahat ta'nda'nu ilu, pamuwanku du ma ka'a sampay ma saga panubu'nu salama-lama."
                            },
                            {
                                "text": "Buwananta ka tubu' paheka, mbal taitung, sapantun heka gusung ma gintana'an."
                            },
                            {
                                "text": "Na, peh\u0113' na ka, latagun kaluha'an lahat ilu, sabab pamuwanku du ma ka'a ma sinos\u014dng.\u201d  "
                            },
                            {
                                "text": "  Jari papinda si Ibram peh\u0113' ni Hebron, ati mah\u0113' iya maglahat ma tongod saga kakayuhan Mamre, ya pagduwa'ahan a'a kasehe'an. Aniya' isab pagtunu'an kulban nihinang e' si Ibram maina'an panumbahanna ni PANGH\u016a'.    "
                            }
                        ]
                    },
                    {
                        "verses": [
                            {
                                "text": "    Na, ma masa he', aniya' mpat sultan magbono' maka lima pagkahi sig\u0101m sultan. Ya itu \u014dn mpat sultan maka lahat bay pagnakura'an sig\u0101m: si Amdapel sultan min lahat Babilon, si Areyok sultan min da'ira Ellasal, si Kedollomer sultan min Elam, maka si Tidal sultan min Goyem. Aniya' isab lima sultan sadd\u012b ya kuntara sig\u0101m: si Bera sultan min da'ira Sodom, si Bilsa sultan min da'ira Gomora, si Sinab sultan min Adma maka si Semeber sultan min Seboyim. Kalimana sultan min kauman Bela (hatina Sowar)."
                            },
                            {
                                "text": "    Na, ma masa he', aniya' mpat sultan magbono' maka lima pagkahi sig\u0101m sultan. Ya itu \u014dn mpat sultan maka lahat bay pagnakura'an sig\u0101m: si Amdapel sultan min lahat Babilon, si Areyok sultan min da'ira Ellasal, si Kedollomer sultan min Elam, maka si Tidal sultan min Goyem. Aniya' isab lima sultan sadd\u012b ya kuntara sig\u0101m: si Bera sultan min da'ira Sodom, si Bilsa sultan min da'ira Gomora, si Sinab sultan min Adma maka si Semeber sultan min Seboyim. Kalimana sultan min kauman Bela (hatina Sowar)."
                            },
                            {
                                "text": "Na, lima sultan itu bay amatimuk kasundaluhan sig\u0101m ma Kapantayan-Siddim, ya ni\u014dnan isab Tahik Ma'asin."
                            },
                            {
                                "text": "Sangp\u016b' maka duwantahun ya t'ggol sig\u0101m ma pang'ntanan sultan Kedollomer, sag\u014d' ta'abut pa'in sangp\u016b' ka t'lluntahun, anawakkal sig\u0101m angatu ma iya.  "
                            },
                            {
                                "text": "  Na, ta'abut pa'in sangp\u016b' maka mpat tahun, at'kka pina'an si Kedollomel maka saga sultan ya gapi'na. Jari tara'ug e' sig\u0101m bangsa Repa ma lahat Asterot Karnaim, tara'ug bangsa S\u016bs ma lahat H\u0101m, maka bangsa \u0112m ma Kapantayan Kiriyataim."
                            },
                            {
                                "text": "Tara'ug isab bangsa H\u014dr ma kab\u016bd-b\u016bran lahat Se'er ati taturul sig\u0101m sampay ta'abut jadjahan Elparan ya ma bihing lahat paslangan."
                            },
                            {
                                "text": "Puwas e', pab\u012bng isab saga sundalu disi Kedollomel in\u0101n peh\u0113' ni lahat Kades, ya bay pinag\u014dnan En-Mispat ma waktu tagna'. Tara'ug isab e' sig\u0101m bangsa Amalek, ati ta'agaw kaluha'an lahat sig\u0101m. Ya du bangsa Amor ya maglahat ma da'ira Hasason-Tamar, ka'agawan isab.  "
                            },
                            {
                                "text": "  Na, balikta sultan lima hekana, hatina sultan min da'ira Sodom, min Gomora, min Adma, min Seboyim maka min Bela. Bay sig\u0101m magtimuk ma Kapantayan-Siddim magbono'"
                            },
                            {
                                "text": "maka si Kedollomel sultan Elam maka saga sultan ya gapi'na. Ya na si Tidal sultan Goyem, si Amdapel sultan ma lahat Babilon, maka si Areyok sultan Ellasal. Hatina lima sultan min dambila', mpat isab min dambila'."
                            },
                            {
                                "text": "Aheka asal lowang ma Kapantayan-Siddim e', ap'nno' e' kitlan. Na, maglahian pa'in sultan Sodom maka sultan Gomora min pagbono'an, aniya' saga tendog sig\u0101m bay ah\u016bg ni deyom lowang e', maka aniya' isab bay makalahi peh\u0113' ni kab\u016bd-b\u016bran."
                            },
                            {
                                "text": "Manjari itu, anganda'ug pa'in saga sultan mpat hekana he', ta'agaw e' sig\u0101m kamemon pangalta' maka balanja' bay ma deyom da'ira Sodom maka da'ira Gomora. Pagubus, magla'anan sig\u0101m minn\u0113'."
                            },
                            {
                                "text": "Tabowa isab e' sig\u0101m si L\u014dt kamanakan si Ibram, iya baranna sampay alta'na kamemon, pagka da'ira Sodom ya paglahatanna.  "
                            },
                            {
                                "text": "  Sakali itu aniya' a'a makal'ppa min pang'ntanan disi Kedollomel amowa lapal ni si Ibram, ya bangsa Hibrani. Ina'an iya maglahat ma tongod kakayuhan pagduwa'ahan, ya ma si Mamre a'a bangsa Amor. Aniya' isab danakan si Mamre, si Eskol maka si Aner. Pagapi' asal sig\u0101m magdanakan itu ma si Ibram."
                            },
                            {
                                "text": "Na, pagta'u si Ibram wa'i tasaggaw kamanakanna si L\u014dt, magt\u016by iya amatipun saga tendogna ya bay asal ma deyomanna, a'a ata'u magbono'. T'llu hatus maka sangp\u016b' maka walu' puhu' ya heka sig\u0101m. Atimuk pa'in, magt\u016by sig\u0101m paturul ni mpat sultan in\u0101n sampay ta'abut lahat D\u0101n."
                            },
                            {
                                "text": "Sangom pa'in, pinagbahagi' e' si Ibram saga tendogna bo' parugpak ni kuntara sig\u0101m. Aga'os disi Ibram in\u0101n ati anurul saga kuntara sig\u0101m sampay ni kauman Hoba, ya ma dambila' da'ira Damaskus tampal ni uttala'."
                            },
                            {
                                "text": "Ta'abut pa'in kauman Hoba, magt\u016by ta'\u0101' pabalik saga pangalta' kamemon bay tataban e' mpat sultan e'. Ta'\u0101' isab pab\u012bng e' si Ibram kamanakanna si L\u014dt maka alta'na, sampay saga kar'ndahan maka a'a kasehe'an ya bay tasaggaw in\u0101n."
                            },
                            {
                                "text": "Sakali tara'ug e' si Ibram sultan Kedollomel maka saga sultan gapi'na. Ma labayan pa'in iya tudju amole', bo' ta'abut L'bbak Sabe, ya pinag\u014dnan isab L'bbak sin Kasultanan, sinampang iya e' sultan min da'ira Sodom.   "
                            },
                            {
                                "text": "    Sinampang isab iya e' si Malkisadik, sultan ma lahat Salem maka imam maghinang ni Tuhan Mahatinggi. Aniya' tinapay maka binu-anggul binowa e'na pangalabotna ma si Ibram,"
                            },
                            {
                                "text": "bo' yampa angamu'-amu'an iya kah\u0101pan, yukna,  \u201cBang pa'in si Ibram kabuwanan kah\u0101pan e' Tuhan Mahatinggi, ya magpapanjari dunya maka langit! "
                            },
                            {
                                "text": "Pudjiku Tuhan Mahatinggi, ya bay anukbal saga bantanu ni deyom pang'ntanannu!\u201d    Manjari saga alta' bay ta'agaw pab\u012bng e' si Ibram, binahagi' e'na pasangp\u016b', ati dabahagi' he' pangahulmatna ma si Malkisadik.  "
                            },
                            {
                                "text": "  Ah'lling isab sultan min da'ira Sodom ma si Ibram, yukna, \u201cMa ka'a na kamemon pangalta'ku ilu. Sag\u014d' amu'ku pole'in sadja ni aku saga tendogku ya bay tabowanu pal'ppa ilu.\u201d  "
                            },
                            {
                                "text": "  Ya sambung si Ibram, \u201cSaksi'ku si Yawe, ya Tuhan Mahatinggi bay magpapanjari dunya maka langit. Bay aku makasapa ma iya,"
                            },
                            {
                                "text": "mbal aku anaima' ai-ai palsuku'annu, minsan la'a dalamba salbannu atawa engkot taumpa'nu bo' mbal ka makapah'lling ka'a ya bay makaparaya ma aku."
                            },
                            {
                                "text": "Mbal aku anambut ai-ai min ka'a, luwal ya bay panganggastu saga a'aku. Sag\u014d' aniya' a'a bay makarapit ma aku amono', ya na disi Aner, si Eskol maka si Mamre. Patut sig\u0101m pinahampitan.\u201d    "
                            }
                        ]
                    },
                    {
                        "verses": [
                            {
                                "text": "    Pagubus ina'an-i, takale e' si Ibram suwala PANGH\u016a'-Yawe magkallam ma iya hinabuna atuli, yuk-i,  \u201cO Ibram, da'a ka tin\u0101w. Aku ya anampanan ka'a, sali' hantang taming. Ah\u0101p to'ongan panungbasku ma ka'a.\u201d   "
                            },
                            {
                                "text": "  Anambung si Ibram, yukna, \u201cO Yawe, ka'a Pangh\u016b'ku, ai p\u016bsna bang aku tungbasannu bo' halam aniya' anakku? Ya pinusaka'an alta'ku ya na si Ele'eser, a'a Damaskus."
                            },
                            {
                                "text": "Halam aku bay buwanannu anak, angkan dakayu' ipatanku itu ya pinasuku'an pusaka'.\u201d  "
                            },
                            {
                                "text": "  Na, takalena suwala PANGH\u016a' pab\u012bng, yukna, \u201cNgga'i ka ipatannu ya pamusaka'annu, sag\u014d' anaknu lissi.\u201d"
                            },
                            {
                                "text": "Sakali binowa iya e' Tuhan paluwas min luma'na bo' ah'lling ma iya, yuk-i, \u201cPahangad ka ni diyata' langit, sulayin ni'itung saga bitu'un ilu. Saheka-heka taitungnu ilu, ya isab heka panubu'nu.\u201d  "
                            },
                            {
                                "text": "  Na, am'nnal to'ongan si Ibram ma pangallam PANGH\u016a' e'. Jari minn\u0113', min pam'nnalna, kasulutan Tuhan ma iya ati ni'itung iya a'a abontol.  "
                            },
                            {
                                "text": "  Magkallam isab Tuhan ma si Ibram, yukna, \u201cAku si Yawe, ya Tuhan bay amowa ka'a pi'itu min Uru lahat bangsa Kaldiya bo' supaya pamasuku'ku lahat itu ma ka'a.\u201d  "
                            },
                            {
                                "text": "  Atilaw gi' si Ibram ma PANGH\u016a', yukna, \u201cO Yawe, ka'a Tuhanku, buwattingga e'ku makatantu in lahat itu ma aku du?\u201d  "
                            },
                            {
                                "text": "  Anambung PANGH\u016a', yukna, \u201cAng\u0101' ka dakayu' sapi' d'nda, dakayu' kambing d'nda maka dakayu' bili-bili l'lla, t'llu-t'llun tahun pangumulanna. Ang\u0101' ka isab dakayu' manuk-manuk malapati maka dakayu' anak assang ati bowahun pi'itu ni aku.\u201d  "
                            },
                            {
                                "text": "  Jari binowa saga hayop itu ni Tuhan e' si Ibram. Binila' duwa bo' yampa pinapagalop bila'anna. Sag\u014d' halam binila' saga manuk-manuk, hal pinat'nna' sadja."
                            },
                            {
                                "text": "Sakali aniya' saga belle' pat'ppak ma sumbali'an in\u0101n arak amangan, daipara tin'ggal e' si Ibram.  "
                            },
                            {
                                "text": "  Pags'ddop mata llaw tatuli si Ibram, ahaluk to'ongan tulina. Kal'ddoman iya sidda maka sin\u014dd t\u0101w aheya."
                            },
                            {
                                "text": "Manjari angallam PANGH\u016a' ma iya, yukna, \u201cMa tahun sin\u014dng in panubu'nu tahinang a'a liyu ma lahat ngga'i ka lahat sig\u0101m. Tahinang sig\u0101m banyaga' ma lahat e' ati pinissoko' sig\u0101m to'ongan ma deyom mpat hatus tahun."
                            },
                            {
                                "text": "Saguw\u0101',\u201d yuk Tuhan, \u201cpat'kkaku mulka' ma bangsa ya amanyaga' sig\u0101m. Ta'abut pa'in waktu katulak sig\u0101m min lahat in\u0101n, makabowa du isab sig\u0101m alta' lumandu'an hekana."
                            },
                            {
                                "text": "Sag\u014d' in pasalnu, Ibram, pataha'ku du umulnu ati amatay du ka ma deyom kasannangan, maka takubul ka pah\u0101p."
                            },
                            {
                                "text": "In pasal panubu'nu isab, subay palabay mpat masa bo' yampa sig\u0101m pab\u012bng ni lahat Kana'an itu sabab in paldusahan bangsa Amor subay pinajukup dah\u016b.\u201d  "
                            },
                            {
                                "text": "  Manjari, pas'ddop pa'in llaw bo' angal'ddom na lahat, aniya' sali' hantang lapohan maka suwariyan palabay ma tonga'an saga sumbali'an bay pinagdambila' in\u0101n. Maghumbu asal lapohan maka arokot suwariyan."
                            },
                            {
                                "text": "Magt\u016by ma waktu ina'an, aniya' paljanji'an pamat'nna' e' PANGH\u016a' ma si Ibram, yuk-i, \u201cPamuwanku du katibu'ukan lahat itu ma saga panubu'nu, tobtob min sapa' lahat Misil sampay ni sapa' Alpurati ya sapa' aheya."
                            },
                            {
                                "text": "Tabeya' isab tana' saga bangsa K\u0113n, Kenes, Kadmon,"
                            },
                            {
                                "text": "H\u012bt, Pirissi, Repa,"
                            },
                            {
                                "text": "Amor, Kana'an, Gilgas maka Jibus.\u201d    "
                            }
                        ]
                    },
                    {
                        "verses": [
                            {
                                "text": "    Na, si Saray h'nda si Ibram halam anakan. Sag\u014d' aniya' ipatanna d'nda Misil, \u014dnna si Hajara."
                            },
                            {
                                "text": "Manjari itu, ta'abut pa'in sangp\u016b' tahun kapaglahat si Ibram ma Kana'an, ah'lling ma iya si Saray, yukna, \u201cKahandak min PANGH\u016a' ya angkan aku mbal maka'anak. Bang bah\u0101' hulidnu ipatanku itu. Kalu aniya' anakku labay min iya.\u201d   Kasulutan isab si Ibram ma h'lling si Saray. Jari binowa e' si Saray ipatanna si Hajara pamah'ndana ma h'llana."
                            },
                            {
                                "text": "Manjari itu, ta'abut pa'in sangp\u016b' tahun kapaglahat si Ibram ma Kana'an, ah'lling ma iya si Saray, yukna, \u201cKahandak min PANGH\u016a' ya angkan aku mbal maka'anak. Bang bah\u0101' hulidnu ipatanku itu. Kalu aniya' anakku labay min iya.\u201d   Kasulutan isab si Ibram ma h'lling si Saray. Jari binowa e' si Saray ipatanna si Hajara pamah'ndana ma h'llana."
                            },
                            {
                                "text": "Manjari maghulid si Ibram maka si Hajara ati angiram na iya. Makananam pa'in si Hajara in iya angiram na, magt\u016by pareyo'-deyo'na si Saray.  "
                            },
                            {
                                "text": "  Anumbung magt\u016by si Saray ma si Ibram, yukna, \u201cDusanu ya angkan aku pinareyo'-deyo' e' si Hajara itu. Ya b'nnalna, aku ya bay amuwan iya ma ka'a. Sag\u014d' pagta'una ab'ttong na iya, mbal na iya magaddat ma aku. Na, baya'-baya' si Yawe angahukum ma kita duwangan.\u201d  "
                            },
                            {
                                "text": "  Anambung si Ibram, yukna, \u201cIpatannu ko' ilu, baya'-baya'nu na minsan ai hinangnu ma iya.\u201d Manjari alahi si Hajara pagka kinabigsi'an e' si Saray.  "
                            },
                            {
                                "text": "  Sakali itu, hinabu si Hajara ma lahat paslangan, tab\u0101k iya e' mala'ikat PANGH\u016a' ma atag dakayu' tuburan bohe', ina'an ma labayan tudju ni lahat S\u016br."
                            },
                            {
                                "text": "Ya lling mala'ikat ma iya, \u201cO Hajara, ka'a ipatan si Saray, bay ka minningga? Maka pi'ingga isab ka?\u201d   Ya sambung si Hajara, \u201cItiya' aku alahi min si Saray ya bay pagipatanku.\u201d  "
                            },
                            {
                                "text": "  Yuk mala'ikat-i, \u201cSubay ka amole' peh\u0113' ni nakura'nu magpa'ata ma iya pab\u012bng.\u201d"
                            },
                            {
                                "text": "Ah'lling isab mala'ikat ma si Hajara, yukna, \u201cBuwananta ka tubu' paheka, mbal taitung hekana."
                            },
                            {
                                "text": "Ilu ka ab'ttong, jari anganak du ka l'lla. Si Isma'il ya pang\u014dnnu iya sabab takale e' PANGH\u016a' kasusahannu."
                            },
                            {
                                "text": "Malaingkan anaknu ilu tahinang sali' kura' talun mbal tasoho'. Pinagsagga' e'na saga pagkahina manusiya', maka anagga' isab saga a'a kamemon ma iya. Jari mbal iya makapagdakayu' lahat maka saga kakampunganna.\u201d  "
                            },
                            {
                                "text": "  Yuk si Hajara ma deyom atayna, \u201cAr\u012b! Masi bah\u0101' aku allum minsan ta'nda'ku Tuhan?\u201d Manjari ya pang\u014dnna ma PANGH\u016a' ya bay ah'lling ma iya, \u201cTuhan ya Maka'nda' ma aku.\u201d"
                            },
                            {
                                "text": "Angkan na tuburan bohe' in\u0101n pinag\u014dnan Be'er-Lahai-Ruwi, hatina \u2018Bohe' Tuhan ya Maka'nda' ma aku.\u2019 Bohe' itu, ina'an ma tonga'an lahat Kades maka kauman Bered.  "
                            },
                            {
                                "text": "  Na anganak na si Hajara, angkan aniya' anak si Ibram l'lla. Si Isma'il ya pang\u014dn si Ibram ma iya."
                            },
                            {
                                "text": "Walump\u016b' maka nnom tahun ya umul si Ibram ma waktu panganak si Hajara ma si Isma'il-i.    "
                            }
                        ]
                    },
                    {
                        "verses": [
                            {
                                "text": "    Manjari pagabut siyamp\u016b' maka siyam tahun umul si Ibram, magpa'nda' PANGH\u016a'-Yawe ma iya. \u201cAku ya Tuhan Sangat Kawasa,\u201d yukna. \u201cBeya'un panoho'anku, maka pabontolun isab hinangnu kamemon,"
                            },
                            {
                                "text": "ati tumanku paljanji'anku ma ka'a. Pahekaku to'ongan isab paltubu'annu.\u201d"
                            },
                            {
                                "text": "Na, pasujud magt\u016by si Ibram. Ya palman Tuhan ma iya,"
                            },
                            {
                                "text": "\u201cBuwattitu ya paljanji'anku ma ka'a, hinangta ka pagmatto'ahan ma kabangsa-bangsahan."
                            },
                            {
                                "text": "Maka pindahanku isab \u014dnnu. Puwas itu ngga'i ka na si Ibram ya pang\u014dn ka'a, sag\u014d' si Ibrahim na, sabab hinangta ka pagmatto'ahan saga bangsa kaginisan."
                            },
                            {
                                "text": "Aho', pahekaku to'ongan saga panubu'nu ati tahinang sig\u0101m kabangsa-bangsahan. Ma sinos\u014dng isab aniya' saga sultan patubu' min ka'a."
                            },
                            {
                                "text": "Pahogotku to'ongan paljanji'anku itu ma ka'a sampay ma saga panubu'nu magpangkat-mamangkat. Janji' itu mbal magbaluba ni kasaumulan. Aku ya Tuhannu, maka pagtuhanan saga panubu'nu."
                            },
                            {
                                "text": "In katibu'ukan lahat Kana'an itu, ya paghanti'annu ma buwattina'an, pamuwanku du ma ka'a sampay ma saga panubu'nu saumul-umul. Aku ya pagtuhanan sig\u0101m.\u201d  "
                            },
                            {
                                "text": "  Magkallam isab Tuhan ma si Ibrahim, yukna, \u201cNa ka'a isab, subay bogbogannu paljanji'anta itu, damikiyanna isab saga panubu'nu magpangkat-mamangkat salama-lama."
                            },
                            {
                                "text": "Buwattitu ya pamogbogbi ma janji' pagsulutanta itu, kamemon kal'llahan ma deyomanbi subay ni'islam."
                            },
                            {
                                "text": "Ya du ilu tanda' ma paljanji'an ya pagsulutanta itu, in ka'am kal'llahan subay ni'islam."
                            },
                            {
                                "text": "Puwas min waktu itu sampay ma waktu sin\u014dng, in l'lla kamemon ya nianakan ma deyomanbi tahun ni tahun, ai na ka anakbi, ai na ka isab anak ata, subay ni'islam bang ta'abut walung'llaw ma luwasan.Ya du isab saga ata bay b'llinu min a'a liyu subay ni'islam isab. Aho',\u201d yuk Tuhan, \u201ckamemon kal'llahanbi ilu subay ni'islam, manjari aniya' pangil\u0101han ma baranbi in janji' pagsulutanta itu kakkal saumul-umul."
                            },
                            {
                                "text": "Puwas min waktu itu sampay ma waktu sin\u014dng, in l'lla kamemon ya nianakan ma deyomanbi tahun ni tahun, ai na ka anakbi, ai na ka isab anak ata, subay ni'islam bang ta'abut walung'llaw ma luwasan.Ya du isab saga ata bay b'llinu min a'a liyu subay ni'islam isab. Aho',\u201d yuk Tuhan, \u201ckamemon kal'llahanbi ilu subay ni'islam, manjari aniya' pangil\u0101han ma baranbi in janji' pagsulutanta itu kakkal saumul-umul."
                            },
                            {
                                "text": "Saguw\u0101' sai-sai l'lla halam taislam, mbal iya taitung suku'ku sabab halam bogboganna paljanji'anku itu.\u201d  "
                            },
                            {
                                "text": "  Magkallam lagi' Tuhan ma si Ibrahim, yukna, \u201cNa, ya pasal h'ndanu si Saray, ngga'i na ka si Saray ya pang\u014dnnu iya puwas itu, sag\u014d' si Sara na."
                            },
                            {
                                "text": "Buwananku iya kah\u0101pan bo' aniya' anaknu l'lla min iya. Aho', tantu iya buwananku kah\u0101pan manjari tahinang iya ina' ma kabangsa-bangsahan. Aniya' isab saga sultan luwas min panubu'na.\u201d  "
                            },
                            {
                                "text": "  Na, pasujud magt\u016by si Ibrahim maka e'na anittowa. Yukna ma baranna, \u201cAr\u012b! Makabuwan tubu' gi' bah\u0101' bang a'a dahatus tahun umulna? Maka'anak bah\u0101' si Sara minsan siyamp\u016b' tahun umulna!\u201d"
                            },
                            {
                                "text": "Yukna isab ma Tuhan, \u201cO Tuhan, bang pa'in mura-murahan pagka'inagonannu anakku si Isma'il!\u201d  "
                            },
                            {
                                "text": "  Anambung Tuhan ma si Ibrahim, \u201cAho', makajari. Sag\u014d' aniya' du anaknu l'lla min h'ndanu si Sara. Si Isa'ak ya pang\u014dnnu iya. Pahogotku paljanji'anku ma iya sampay ma paltubu'anna salama-lama."
                            },
                            {
                                "text": "Na, ya pasal si Isma'il, takaleku isab bay pangamu'nu-i. Buwananku iya kah\u0101pan, pahekaku panganakna bo' aheka to'ongan saga panubu'na. Manjari aniya' sangp\u016b' a'a min panubu'na makapagdatu' ma sinos\u014dng. Saga panubu'na isab nihinang e'ku bangsa ga'osan."
                            },
                            {
                                "text": "Saguw\u0101' anaknu si Isa'ak ya pahogotanku janji'ku. Nianakan du iya e' si Sara ma tahun balik sali' bulan itu.\u201d"
                            },
                            {
                                "text": "Aubus pa'in e' Tuhan amalman ma si Ibrahim, magt\u016by iya ala'an.  "
                            },
                            {
                                "text": "  Na ma llaw ina'an-i, bineya' e' si Ibrahim panoho'an Tuhan ma iya. Taislam e'na anakna si Isma'il sampay kal'llahan kamemon ma deyomanna. Ya du isab saga ata bay nianakan ma deyomanna sampay saga ata bay tab'llina."
                            },
                            {
                                "text": "Ya umul si Ibrahim ma waktu pagislam ma iya maka si Isma'il, siyamp\u016b' maka siyam tahun."
                            },
                            {
                                "text": "Ya umul si Isma'il sangp\u016b' maka t'lluntahun."
                            },
                            {
                                "text": "Jari magdongan si Ibrahim maka anakna si Isma'il ni'islam ma dang'llaw du."
                            },
                            {
                                "text": "Tabeya' isab ni'islam ma llaw ina'an-i saga atana kamemon, a'a bay nianakan ma deyomanna sampay ata bay tab'llina.    "
                            }
                        ]
                    },
                    {
                        "verses": [
                            {
                                "text": "    Manjari aniya' llaw magpa'nda' PANGH\u016a'-Yawe ma si Ibrahim ma tongod kakayuhan pagduwa'ahan, ina'an ma tana' si Mamre. Alanga na llaw, maka ina'an si Ibrahim aningk\u014d'-ningk\u014d' ma bowa' lawang luma'na tolda."
                            },
                            {
                                "text": "Na, ta'nda' e'na t'llungan a'a an'ngge-n'ngge ma dahuanna. Pag'nda'na itu, magt\u016by iya magdai'-dai' anampang sig\u0101m, maka e'na pasujud.  "
                            },
                            {
                                "text": "  Yukna ma sig\u0101m, \u201cSaga tuwan, pahapit gi' kam ni luma' kami minsan mbal na apatut."
                            },
                            {
                                "text": "Pabowahanta kam bohe' pangose' tape'bi bo' kam pahali-hali ma sindungan kayu itu."
                            },
                            {
                                "text": "Bowahanta pa'in kam saga pagkakan isab minsan mbal na apatut. Subay na ah\u0101p palasahanbi pab\u012bng bo' yampa kam palanjal ni pal'ngngananbi.\u201d   Ya sambung sig\u0101m ma si Ibrahim, \u201cAho', magsukul.\u201d  "
                            },
                            {
                                "text": "  Na, magdai'-dai' si Ibrahim pas\u014dd ni deyom luma' tolda angalinganan si Sara. \u201cD\u0101ng,\u201d yukna, \u201cang\u0101' ka tirigu ah\u0101p, t'llu t'ppongna, bo' ka angahinang tinapay. Dai'-dai'un pa'in.\u201d"
                            },
                            {
                                "text": "Pagubus, magdai'-dai' si Ibrahim peh\u0113' ni buluyan hayopna amene' dakayu' anak sapi' ah\u0101p isina. Sinoho' sinumbali' ma sosoho'anna bo' niadjal saru'un-du'un."
                            },
                            {
                                "text": "Jari asakap pa'in kamemon, binowa e' si Ibrahim gatas maka sapi' pangalabotna ma saga a'a-i. Hinabu sig\u0101m amangan, si Ibrahim magbaran amuhatan sig\u0101m ma lindung kayu.  "
                            },
                            {
                                "text": "  Na, tinilaw e' sig\u0101m si Ibrahim, \u201cMa'ai h'ndanu si Sara?\u201d   Ya sambung si Ibrahim, \u201cIna'an ma deyom.\u201d  "
                            },
                            {
                                "text": "  Manjari angallam PANGH\u016a'-Yawe, \u201cMa tahun sin\u014dng ilu, buwat bulan itu, pabalik du aku pi'itu. H'ndanu si Sara anganak du, l'lla ya anakna.\u201d   Na maina'an asal si Sara pakale-kale ma bukut lawang."
                            },
                            {
                                "text": "Ato'a iya, mbal na pinaglaha'. Maka si Ibrahim isab, ato'a na asal."
                            },
                            {
                                "text": "Angkanna, pagkale si Sara ma bissala in\u0101n, tatittowa iya ati yukna ma deyom atayna, \u201c\u0112, buwattingga lagi' pagk\u014dg kami maglakibini pagka ato'a na kami sali'-sali'?\u201d  "
                            },
                            {
                                "text": "  Sakali angallam PANGH\u016a' ma si Ibrahim, yukna \u201cAngay si Sara tatittowa? Angay buwatt\u0113' llingna, ya yukna, \u2018Buwattingga e'ku anganak pagka aku ato'a na?\u2019"
                            },
                            {
                                "text": "Aniya' bah\u0101' ahunit ma si Yawe? Pahati ka, pagabut bulan bay pangahakaku ma ka'a pabalik du aku pi'itu, bo' h'ndanu si Sara anganak l'lla.\u201d  "
                            },
                            {
                                "text": "  Na, tin\u0101w si Sara angkan iya maglimbung, yukna, \u201cHalam aku bay atittowa.\u201d   Sag\u014d' anambung Tuhan, yukna, \u201cAll\u0101! Bay ka anittowa.\u201d   "
                            },
                            {
                                "text": "    Sakali itu palanjal na a'a t'llungan e'. Tin\u016bran e' si Ibrahim sampay taromol e' sig\u0101m lahat Sodom."
                            },
                            {
                                "text": "Manjari ah'lling PANGH\u016a', yukna, \u201cMbal limbunganku min si Ibrahim ya song hinangku ma lahat Sodom."
                            },
                            {
                                "text": "Sababna in iya po'onan bangsa aheya maka abantug. Buwananku isab kah\u0101pan saga bangsa manusiya' kamemon labay min iya."
                            },
                            {
                                "text": "Tapene'ku iya supaya iya amandu'an saga anak-mpuna ameya' ma kabaya'anku. Subay sig\u0101m angahinang ni kah\u0101pan maka ni kabontolan, manjari tumanku to'ongan paljanji'anku ma iya.\u201d"
                            },
                            {
                                "text": "Manjari amissala PANGH\u016a' ma si Ibrahim, yukna, \u201cAniya' takaleku sumbungan pasal saga a'a ma da'ira Sodom maka Gomora, lumandu'an kono' la'at dusa sig\u0101m."
                            },
                            {
                                "text": "Subay aku peh\u0113' ang'nda' bang b'nnal saga sumbungan e'. Jari kata'uwanku bang b'nnal ka atawa mbal.\u201d  "
                            },
                            {
                                "text": "  Sakali palanjal na duwangan min sig\u0101m-i peh\u0113' ni lahat Sodom, sag\u014d' pa'bba gi' Tuhan maina'an ma si Ibrahim."
                            },
                            {
                                "text": "Na pasekot si Ibrahim peh\u0113' ni PANGH\u016a', yukna, \u201cO Pangh\u016b'ku, palamudnu bah\u0101' a'a halam aniya' dusana pinagmulka'an sali'-sali' maka a'a taga-dusa?"
                            },
                            {
                                "text": "Bang saupama,\u201d yukna, \u201caniya' limamp\u016b' a'a abontol ma lahat e', pagmulka'annu bah\u0101' kamemon? Mbal bah\u0101' ka ma'ase' ma lahat in\u0101n ma sabab limamp\u016b' a'a abontol maina'an?"
                            },
                            {
                                "text": "Bang pa'in du mbal pagsali'nu a'a halam aniya' dusana maka a'a taga-dusa, bang pa'in sig\u0101m mbal pagmulka'annu. Ka'a ya maghuhukum ma saga manusiya' kamemon ma deyom dunya, maka hukumannu subay abontol sadja.\u201d  "
                            },
                            {
                                "text": "  Manjari ya sambung PANGH\u016a' ma si Ibrahim, \u201cAho', bang aniya' tab\u0101kku ma lahat Sodom ilu limamp\u016b' a'a halam aniya' dusana, mbal du pagmulka'anku lahat ilu ma sababan sig\u0101m.\u201d  "
                            },
                            {
                                "text": "  Manjari angallam si Ibrahim pab\u012bng, yukna, \u201cO Pangh\u016b'ku, manusiya' du aku, halam aniya' kawasaku, sag\u014d' anawakkal aku angamu' ma ka'a pab\u012bng."
                            },
                            {
                                "text": "Bang saupama aniya' mpatp\u016b' maka lima a'a abontol ma lahat in\u0101n, pagmulka'annu lagi' bah\u0101' ma saukat kulang lima min heka a'a bay amu'ku-i?\u201d   Anambung isab PANGH\u016a', \u201cBang aniya' tab\u0101kku mpatp\u016b' maka lima a'a abontol, mbal pagmulka'anku lahat ilu.\u201d  "
                            },
                            {
                                "text": "  Na, ah'lling si Ibrahim pabalik, yukna, \u201cO Pangh\u016b'ku, bang saupama aniya' mpatp\u016b' du?\u201d   Ya sambung PANGH\u016a', \u201cAho', ma sabab mpatp\u016b' a'a abontol, mbal pagmulka'anku lahat ilu.\u201d  "
                            },
                            {
                                "text": "  Angamu' lagi' si Ibrahim, \u201cNd\u016b' Pangh\u016b'ku, da'a akagit ataynu, d\u016blin aku angamu' pab\u012bng. Bang saupama aniya' du t'llump\u016b' a'a tab\u0101knu abontol, pagmulka'annu bah\u0101'?\u201d   Ya sambung Tuhan, \u201cBang aniya' tab\u0101kku t'llump\u016b' a'a abontol, na, mbal pagmulka'anku lahat ilu.\u201d  "
                            },
                            {
                                "text": "  Manjari angamu' na pa'in si Ibrahim, \u201cAmpunun lagi' aku, O Pangh\u016b'ku, anawakkal gi' aku angamu' ma ka'a pab\u012bng. Bang saupama aniya' tab\u0101knu duwamp\u016b' du a'a halam magdusa, pagmulka'annu lagi' bah\u0101'?\u201d   Ya sambung Tuhan, \u201cMa sabab duwamp\u016b' a'a abontol ilu, mbal du pagmulka'anku lahat ilu.\u201d  "
                            },
                            {
                                "text": "  Manjari ya katapusan niamu' e' si Ibrahim, yukna, \u201cO Pangh\u016b'ku, nd\u016b', da'a akagit ataynu, ya sadja itu amu'ku ma ka'a. Bang saupama aniya' sangp\u016b' sadja tab\u0101knu mailu halam magdusa?\u201d   Na, ya sambung Tuhan, \u201cMa sabab sangp\u016b' a'a, sagarin na, mbal na pagmulka'anku lahat ilu.\u201d"
                            },
                            {
                                "text": "Manjari aubus pa'in kapagbissala PANGH\u016a' maka si Ibrahim, ala'an na iya minn\u0113'. Amole' isab si Ibrahim.    "
                            }
                        ]
                    },
                    {
                        "verses": [
                            {
                                "text": "    Na, song na sangom, at'kka na duwa mala'ikat e' ni da'ira Sodom, hinabu si L\u014dt aningk\u014d'-ningk\u014d' ma atag lawang da'ira. Pag'nda' si L\u014dt ma duwangan itu, pasampang iya ma sig\u0101m maka e'na pasujud."
                            },
                            {
                                "text": "Yuk si L\u014dt, \u201cSaga tuwan, pahapit lagi' kam pi'itu ni luma'ku minsan mbal na apatut. Ng\u0101'anta kam bohe' pangose' tape'bi. Labotta kam, ati maitu na kam atuli. Subay na subu bo' yampa kam palanjal.\u201d   Ya sambung sig\u0101m, \u201cSagarin na, maitu sadja kami atuli ma halaman itu.\u201d"
                            },
                            {
                                "text": "Sag\u014d' pinogos sig\u0101m e' si L\u014dt subay pinas\u014dd ni luma'na, manjari ameya' na sig\u0101m. Magpanoho'an si L\u014dt ma saga sosoho'anna, sin\u014d' magadjal sampay angahinang tinapay halam pinasuligan pangalabot ma sig\u0101m. Atahak pa'in, amangan na sig\u0101m.  "
                            },
                            {
                                "text": "  Na, halam lagi' sig\u0101m atuli, alibut na luma' si L\u014dt e' saga kal'llahan kamemon onde'-matto'a min sakalibutan da'ira Sodom in\u0101n."
                            },
                            {
                                "text": "Angalingan sig\u0101m ma si L\u014dt, yuk sig\u0101m, \u201cOy, L\u014dt! Ma'ai na saga a'a bay bowanu ni luma'nu insini'-i? Paluwasun sig\u0101m pi'itu ni kami. Bilahi kami angusiba'an sig\u0101m duwangan.\u201d  "
                            },
                            {
                                "text": "  Pagkale si L\u014dt, magt\u016by iya paluwas min luma'na. Tinambol e'na lawang"
                            },
                            {
                                "text": "ati yukna ma kal'llahan in\u0101n, \u201cSaga tuwan, angamu' aku junjung ma ka'am. Da'a kam maghinang jahulaka' ilu."
                            },
                            {
                                "text": "Pakale lagi' kam. O'o, itiya' duwangan anakku budjang. Soho'ku sig\u0101m paluwas pi'ilu ati baya'-baya'bi na. Da'a sadja saga a'a itu sabab itiya' sig\u0101m ma deyomanku, subay sig\u0101m halli'anku.\u201d  "
                            },
                            {
                                "text": "  Saguw\u0101' ya sambung saga kal'llahan Sodom e' ma si L\u014dt, yuk-i, \u201cPasebog ka minnilu! Sai sa ka'a ilu amituwa ma kami? Ka'a ilu ngga'i ka a'a minnitu. Na, bang ka mbal pasebog minnilu, hinang kami ma ka'a akalap lagi' min duwangan a'a ilu.\u201d Magt\u016by nijudjalan si L\u014dt e' sig\u0101m ni bihing lawang, song to'ongan nilarak e' sig\u0101m tambolna in\u0101n."
                            },
                            {
                                "text": "Daipara ya duwangan ma deyom-i makaukab lawang supaya tahella' si L\u014dt pareyom. Ma deyom pa'in, tinambol magt\u016by e' sig\u0101m lawang."
                            },
                            {
                                "text": "Manjari saga l'lla kamemon ma luwasan luma', ai na ka onde'-onde', ai na ka matto'a, bay kasilawan e' a'a duwangan-i bo' mbal makab\u0101k lawang.  "
                            },
                            {
                                "text": "  Manjari atilaw duwangan mala'ikat e' ma si L\u014dt, yuk sig\u0101m, \u201cAniya' lagi' kampungnu maitu ma lahat Sodom, anaknu d'nda-l'lla ka, atawa ayuwannu? Bang aniya', subay sig\u0101m bowanu alahi min da'ira itu"
                            },
                            {
                                "text": "sabab lubu kami lahat itu. Takale asal e' PANGH\u016a'-Yawe sumbungan pasal kala'atan saga a'a Sodom, makalandu' na to'ongan. Angkan kami sinoho' pi'itu e'na amaka'at katibu'ukan lahat itu.\u201d  "
                            },
                            {
                                "text": "  Magt\u016by peh\u0113' si L\u014dt ni duwangan l'lla ya tunang anakna budjang ati yukna, \u201cO, pal'kkas kam, ala'an kam minnitu sabab lahat itu song nilubu e' PANGH\u016a'.\u201d Saguw\u0101' mbal sig\u0101m am'nnal ma si L\u014dt. Pangannal sig\u0101m in iya hal maglata.  "
                            },
                            {
                                "text": "  Pagdai' llaw pinogos si L\u014dt e' saga mala'ikat-i, yuk sig\u0101m, \u201cPal'kkas ka magmomos. Bowahun anak-h'ndanu ala'an min lahat itu bo' supaya kam mbal talapay pinagmulka'an e' Tuhan.\u201d  "
                            },
                            {
                                "text": "  Saguw\u0101' magduwa-ruwa lagi' si L\u014dt angkan iya arak taluwa' mulka', daipara ma'ase' PANGH\u016a' ma iya. Niambit iya e' mala'ikat, iya baranna sampay h'ndana maka duwangan anakna budjang. Jari binowa sig\u0101m paluwas min da'ira he'."
                            },
                            {
                                "text": "Ma luwasan pa'in, ah'lling mala'ikat dangan, yukna, \u201cAnginosog kam paragan bo' kam mbal magmula. Da'a kam pahogga' ma kapantayan ilu. Da'a kam minsan palingi'. Alahi sadja kam peh\u0113' ni kab\u016bd-b\u016bran supaya kam mbal talapay amatay.\u201d  "
                            },
                            {
                                "text": "  Sag\u014d' aniya' pah'lling si L\u014dt ma iya. \u201cOy da'a saga tuwanku,\u201d yukna."
                            },
                            {
                                "text": "\u201cAheya pagsukulanku ma ka'am, tatabangbi ginhawa baranku. Sag\u014d', nd\u016b', alawak makalandu' kab\u016bran e'. Marai' mbal tasampayku ati ta'abut mulka' aku."
                            },
                            {
                                "text": "Nda'un ba kauman in\u0101n, anahut asal maka asekot pi'itu. Bang bah\u0101' tugutannu aku alahi pina'an, sabab ta'nda'nu kanahutna. Manjari asalamat du aku.\u201d  "
                            },
                            {
                                "text": "  Na, ya sambung mala'ikat ma si L\u014dt, \u201cAho', makajari kam pina'an. Mbal du paka'atku kauman ina'an-i."
                            },
                            {
                                "text": "Saguw\u0101' paragan kam pah\u0101p. Subay kam at'kka peh\u0113' bo' yampa lanjalanku hinangku.\u201d Manjari ya kauman kap\u0113'an disi L\u014dt in\u0101n, ka\u014dnan Sowar ma sabab bissala si L\u014dt, ya yukna anahut-nahut kono'.  "
                            },
                            {
                                "text": "  Na, pagt'kka disi L\u014dt ni Sowar yamboho' pasobang mata llaw."
                            },
                            {
                                "text": "Lahat Sodom maka lahat Gomora he' pinatumbukan ulan api e' PANGH\u016a'-Yawe."
                            },
                            {
                                "text": "Manjari kamulka'an e'na duwa lahat e'. Talapay isab saga kaluma'an ma kaluha'an kapantayan in\u0101n sampay manusiya'na kamemon sampay isab paltomo'-tomo'anna kamemon."
                            },
                            {
                                "text": "Sag\u014d' bay palingi' h'nda si L\u014dt ni buli'anna ati tahinang iya magt\u016by batu asin.  "
                            },
                            {
                                "text": "  Na, pagsalung dakayu' bo' subu-subu lagi', magdai'-dai' si Ibrahim pab\u012bng peh\u0113' ni bay pat'nggehanna ma matahan PANGH\u016a'."
                            },
                            {
                                "text": "Niromolan e'na karatagan lahat Sodom maka Gomora. Humbu sadja ya ta'nda'na maina'an, sali' humbu tapahan aheya makalandu'."
                            },
                            {
                                "text": "Daipara kinannal si Ibrahim e' Tuhan hinabuna amat'kka mulka' ma saga da'ira bay paglahatan si L\u014dt. Hatina si Ibrahim ya sababna angkan si L\u014dt pinapuwas e' Tuhan min mulka'.   "
                            },
                            {
                                "text": "    Na, si L\u014dt maka duwa anakna budjang in\u0101n tin\u0101w maglahat ma lahat Sowar. Manjari ala'an sig\u0101m peh\u0113' ni kab\u016bd-b\u016bran ati mah\u0113' na sig\u0101m pat'nna' ma deyom dakayu' songab batu."
                            },
                            {
                                "text": "Dakayu' llaw magsuli-suli anak si L\u014dt karuwangan. Yuk siyaka ma siyali, \u201cNneng, ato'a na si Mma' maka halam na aniya' l'lla ma lahat itu tahinangta h'lla buwat kabiyaksahan manusiya'."
                            },
                            {
                                "text": "Gom lagi' palangota si Mma', jari maghulid kita maka iya bo' supaya aniya' tubu'ta.\u201d"
                            },
                            {
                                "text": "Na pagsangom pa'in, pinalango si L\u014dt e' anakna-i ati pabihing ni iya anakna siyaka. Halam tasayu e' si L\u014dt sabab nilango iya.  "
                            },
                            {
                                "text": "  Pag'llaw, amissala siyaka ma siyali, yukna, \u201cAku ya bay ma bihing si Mma' dibuhi'. Na, sangom ilu, palangota iya pab\u012bng ati ka'a na ya pabihing atuli. Manjari,\u201d yukna, \u201csali'-sali' kita makab\u0101k tubu' min mma'ta.\u201d"
                            },
                            {
                                "text": "Sakali itu pagsangom pa'in, pinalango si L\u014dt e' duwangan anakna bo' pabihing ni iya anakna siyali. Halam du isab aniya' ai-ai tasayu e' si L\u014dt sabab nilango iya."
                            },
                            {
                                "text": "Manjari ab'ttong e' si L\u014dt duwangan anakna."
                            },
                            {
                                "text": "Siyaka anganak l'lla ati \u014dnanna Mowab. Si Mowab itu ya na po'onan saga bangsa Mowab buwattina'an."
                            },
                            {
                                "text": "Ya du anak si L\u014dt siyali, anganak isab l'lla ati ni\u014dnan e'na Bin-ammi. Manjari si Bin-ammi itu, ya na po'onan saga bangsa Ammon buwattina'an.    "
                            }
                        ]
                    },
                    {
                        "verses": [
                            {
                                "text": "    Na, maglain disi Ibrahim min lahat Mamre tudju ni Negeb ma lahat Kana'an bo' pahanti' ma tonga'an Kades maka S\u016br. Puwas e', palanjal sig\u0101m ni da'ira Gerar, ati ma Gerar pa'in,"
                            },
                            {
                                "text": "angahaka si Ibrahim pasal h'ndana si Sara, in iya danakanna kono'. Manjari pagta'u itu e' si Abimelek, ya sultan ma lahat Gerar, pinabowa e'na si Sara bo' hinangna h'nda."
                            },
                            {
                                "text": "Pagsangom pa'in, pinauppihan si Abimelek e' Tuhan. Yuk Tuhan ma iya ma deyom uppina, \u201cAmatay ko' ka'a ilu sabab d'nda bay ta'\u0101'nu ilu taga-h'lla asal.\u201d  "
                            },
                            {
                                "text": "  Na, halam gi' makabihing si Abimelek ni si Sara, angkan iya anambung ma Tuhan, yukna, \u201cO Pangh\u016b'ku, papataynu aku bah\u0101', sampay saga a'aku, ma halam aniya' dusaku?"
                            },
                            {
                                "text": "Bay aku nihaka'an e' si Ibrahim ya d'nda itu danakanna kono'. Ya du d'nda-i, bay angahaka isab in sig\u0101m magdanakan kono'. Tu'ud aku a'awam, halam kata'uwanku in iya taga-h'lla, maka halam aku makahinang ala'at.\u201d  "
                            },
                            {
                                "text": "  Manjari ya sambung Tuhan ma si Abimelek ma deyom uppina, \u201cAho', kata'uwanku a'awam ka. Angkan ka bay sagga'ku bo' mbal makasekot ni iya, maka mbal isab makahinang dusa ma aku."
                            },
                            {
                                "text": "Na, papole'un na d'nda ilu peh\u0113' ni h'llana. Nabi asal iya ati angamu'-ngamu' iya ni aku ma pasalnu supaya ka mbal amatay. Sag\u014d' bang saupama mbal papole'nu, tantu du ka amatay sampay saga a'a ma deyomannu kamemon.\u201d  "
                            },
                            {
                                "text": "  Pagsubu-subu pa'in, pinatimuk e' si Abimelek kamemon saga tendogna supaya pata'una sig\u0101m pasal bay tumaluwa' ma iya in\u0101n. Magt\u016by aheya t\u0101w sig\u0101m."
                            },
                            {
                                "text": "Si Ibrahim isab sin\u014d' patampal ni si Abimelek bo' tilawna, yukna, \u201cAla'at pah\u0101p hinangnu ma kami! Ai dusaku ma ka'a ya angkan kami maka bebeya'anku kat\u014dngannu dusa landu' aheya itu? Mbal manjari!"
                            },
                            {
                                "text": "Ai po'onanna ya angkan ka makahinang buwattilu?\u201d  "
                            },
                            {
                                "text": "  Na, ya sambung si Ibrahim, \u201cTuwan sultan, pangannalku halam aniya' ma lahat itu tin\u0101w ma Tuhan. Angkanna ya ma deyom atayku binono' du aku bo' ta'\u0101' h'ndaku."
                            },
                            {
                                "text": "B'nnal isab, magdanakan kami, da'mma', duwa ina'. Jari tahinangku iya h'nda."
                            },
                            {
                                "text": "Na, ma masa bay panoho' Tuhan ma aku subay palawak min deyoman mma'ku, bay sa yukku ma h'ndaku, \u2018Bang ka sab'nnal-b'nnal ma'ase' ma aku, pi'ingga-pi'ingga lahat kat'kkahanta angahaka ka in kita magdanakan.\u2019 \u201d  "
                            },
                            {
                                "text": "  Na, pagkale lling itu e' si Abimelek, pinapole' e'na si Sara ni si Ibrahim. Aniya' isab saga bili-bili, saga sapi' maka saga ata d'nda-l'lla pamuwan e' si Abimelek ma si Ibrahim."
                            },
                            {
                                "text": "Amissala lagi' iya ma si Ibrahim, yukna, \u201cNda'un luha lahatku itu. Amene' ka maingga-maingga kabaya'annu pat'nna'an.\u201d"
                            },
                            {
                                "text": "Yukna isab ma si Sara, \u201cItiya' buwananku danakannu dangibu pilak d\u012b pilak pangandiyat kas\u0101'anku, paltanda'an in ka'a halam bay makahinang dusa minsan ai.\u201d  "
                            },
                            {
                                "text": "  Na, saga kar'ndahan kamemon ma okoman si Abimelek bay pinatigangan kandang e' PANGH\u016a'-Yawe ma sabab kapang\u0101'na ma si Sara h'nda si Ibrahim. Jari angamu'-ngamu' si Ibrahim ni Tuhan ma pasalan disi Abimelek, ati nir\u016blan pangamu'-ngamu'na. Hatina kauli'an si Abimelek maka h'ndana sampay saga ipatanna d'nda ati maka'anak sig\u0101m pab\u012bng.    "
                            },
                            {
                                "text": "  Na, saga kar'ndahan kamemon ma okoman si Abimelek bay pinatigangan kandang e' PANGH\u016a'-Yawe ma sabab kapang\u0101'na ma si Sara h'nda si Ibrahim. Jari angamu'-ngamu' si Ibrahim ni Tuhan ma pasalan disi Abimelek, ati nir\u016blan pangamu'-ngamu'na. Hatina kauli'an si Abimelek maka h'ndana sampay saga ipatanna d'nda ati maka'anak sig\u0101m pab\u012bng.    "
                            }
                        ]
                    },
                    {
                        "verses": [
                            {
                                "text": "    Na, tinuman e' PANGH\u016a'-Yawe bay panganjanji'na ma si Sara, kabuwanan iya kah\u0101pan."
                            },
                            {
                                "text": "Hatina ab'ttong iya ati anganak iya l'lla. Jari taga-anak na si Ibrahim ma kato'ana. Ya waktu kapanganak si Sara ya na waktu asal bay pangallam Tuhan."
                            },
                            {
                                "text": "Manjari si Isa'ak ya pang\u014dn si Ibrahim ma anakna min si Sara."
                            },
                            {
                                "text": "Ta'abut pa'in walumbahangi si Isa'ak ma luwasan, magt\u016by iya ni'islam e' si Ibrahim buwat bay panoho'an Tuhan ma iya."
                            },
                            {
                                "text": "Dahatus tahun na umul si Ibrahim ma waktu kapanganak ma si Isa'ak e'.  "
                            },
                            {
                                "text": "  Sakali ang'bbat si Sara, yukna, \u201cItiya' aku kabuwanan kak\u014dgan maka pagtittowahan e' Tuhan. Sasuku isab makakale ma pasal itu-i magbeya' du magtittowa maka aku.\u201d"
                            },
                            {
                                "text": "Yukna lagi', \u201cMa waktu dah\u016b halam aniya' a'a makatawakkal ah'lling ma si Ibrahim in aku itu makaparuru' gi'. Sag\u014d' itiya' aku kabuwanan anak minsan ato'a na h'llaku.\u201d   "
                            },
                            {
                                "text": "    Na, aheya-heya pa'in si Isa'ak, nilutas iya min ina'na. Manjari aheya jajamuhan pinasakap e' si Ibrahim ma llaw kalutas onde' in\u0101n."
                            },
                            {
                                "text": "Pagubus, ta'nda' e' si Sara anakna si Isa'ak pinagtittowahan e' onde'-onde' ya anak si Ibrahim min si Hajara ya bangsa Misil."
                            },
                            {
                                "text": "Sakali ah'lling si Sara ni si Ibrahim, yukna, \u201cTuwanku, pala'anun banyaga' itu maka anakna si Isma'il. Mbal iya subay binahagi'an alta' ya pamusaka'nu ma anakta si Isa'ak.\u201d  "
                            },
                            {
                                "text": "  Na, pagkale si Ibrahim ma lling h'ndana-i, landu' iya asusa sabab anakna du isab si Isma'il."
                            },
                            {
                                "text": "Saguw\u0101' magsuwala Tuhan ma si Ibrahim, yukna, \u201cDa'a ka asusa pasal onde' ilu maka ina'na ya atanu. Beya'un sadja pah'lling si Sara ma ka'a, sabab si Isa'ak ya po'onan paltubu'annu."
                            },
                            {
                                "text": "Ya pasal anak si Hajara, pahekaku panubu'na sampay sig\u0101m tahinang bangsa, sabab anaknu du iya.\u201d  "
                            },
                            {
                                "text": "  Sakali pagsalung, subu-subu pa'in, aniya' sinakap e' si Ibrahim kinakan maka kuwit kambing isihan bohe'. Pinatanggung e'na ma baha si Hajara bo' yampa pinatulak e'na, iya maka anakna si Isma'il. Jari pal'ngngan-l'ngngan sig\u0101m ma paslangan lahat Be'erseba bo' halam sali' aniya' patudjuhan sig\u0101m tantu."
                            },
                            {
                                "text": "Na, aubus pa'in bohe' bay lutu' sig\u0101m, ka'bbahan e' si Hajara anakna ma lindung kayu areyo'-deyo'."
                            },
                            {
                                "text": "Paokat iya saga limamp\u016b' d'ppa lawakna aningk\u014d'. Ya ma pikilanna, \u201cAr\u014dy, mbal aku makasandal ang'nda' bang amatay anakku.\u201d Jari magdohon iya pagtingk\u014d'na ma tongod ina'an.  "
                            },
                            {
                                "text": "  Daipara takale tangis onde'-onde' in\u0101n e' Tuhan. Magt\u016by aniya' suwala mala'ikat min deyom sulga' ah'lling ni si Hajara, yuk-i, \u201cO Hajara, angay ka asusa? Da'a ka tin\u0101w sabab takale e' Tuhan pagtangis anaknu hinabuna palege ma dambila' ilu."
                            },
                            {
                                "text": "Bangunun iya bo' ambitun pah\u0101p, sabab ma sinos\u014dng hinangku paltubu'anna bangsa ga'osan.\u201d  "
                            },
                            {
                                "text": "  Sakali itu aniya' bohe' pama'nda' Tuhan ma si Hajara. Magt\u016by iya peh\u0113' anauk bo' pin'nno'an kuwit kambing ya bay bowana, ati pamainum e'na ma anakna in\u0101n.  "
                            },
                            {
                                "text": "  Manjari si Isma'il itu halam bay pinasagaran e' Tuhan hinabuna pasulig. Ina'an iya maglahat ma Paslangan Paran. Apanday asal si Isma'il magpana' hayop talun."
                            },
                            {
                                "text": "Mah\u0113' pa'in sig\u0101m ma lahat Paran, aniya' d'nda ni\u0101' min lahat Misil e' si Hajara pamah'ndana ma si Isma'il.   "
                            },
                            {
                                "text": "    Na ma masa ina'an-i, pineh\u0113' si Ibrahim e' sultan Abimelek maka si Pikul, nakura' kasundaluhanna. Yuk si Abimelek ma si Ibrahim, \u201cTuwan, kata'uwanku in ka'a tinabang sadja e' Tuhan ma ai-ai hinangnu."
                            },
                            {
                                "text": "Manjari aniya' maksudku ni ka'a. Anapa ka maitu ma matahan Tuhan in ka'a mbal angakkal ma aku sampay ma anak-mpuku tubu'-manubu'. Bay aku amogbogan ka'a, manjari ka'a isab subay amogbogan aku sampay saga a'a kamemon ma deyom lahat ya pahanti'annu itu.\u201d  "
                            },
                            {
                                "text": "  Anambung si Ibrahim, yukna, \u201cAho' tuwan, anapa aku.\u201d  "
                            },
                            {
                                "text": "  Sakali itu aniya' palkala' pagdugalan si Ibrahim ma si Abimelek. Aniya' kono' bohe' kali si Ibrahim bay niagaw e' saga tendog si Abimelek."
                            },
                            {
                                "text": "Ya sambung si Abimelek, \u201cTuwan, mbal kata'uwanku bang sai magkahinangan ya yuknu ilu. Halam aku asal bay pata'unu, yamboho' takaleku ma buwattina'an.\u201d"
                            },
                            {
                                "text": "Manjari aniya' saga bili-bili maka sapi' binowa e' si Ibrahim pamuwanna ma si Abimelek bo' aniya' kapagsulutan sig\u0101m ahogot."
                            },
                            {
                                "text": "Aniya' isab pitu' anak bili-bili, d'nda lullun, pinasadd\u012b pa'ataganna min ba'anan bili-bilina kasehe'."
                            },
                            {
                                "text": "Magt\u016by iya tinilaw e' si Abimelek, yukna, \u201cPamagaynu anak bili-bili pitu' hekana ya pasadd\u012bnu ilu?\u201d  "
                            },
                            {
                                "text": "  Ya sambung isab si Ibrahim, \u201cTuwan sultan, taima'un kono' pitu' anak bili-bili itu paltanda'an in aku bay amakali bohe' he'.\u201d"
                            },
                            {
                                "text": "Ya he' sababna angkan lahat in\u0101n ka\u014dnan Be'erseba, sabab bay pagsapahan si Ibrahim maka si Abimelek.  "
                            },
                            {
                                "text": "  Aubus pa'in sig\u0101m maghinang paljanji'an maina'an ma lahat Be'erseba, amole' na disi Abimelek maka si Pikul ni lahat sig\u0101m bangsa Pilistin."
                            },
                            {
                                "text": "Na aniya' po'on kayu tamaris tinanom e' si Ibrahim ma lahat Be'erseba-i ati maina'an iya anabbut ma \u014dn Yawe, ya Tuhan kakkal salama-lama."
                            },
                            {
                                "text": "Manjari at'ggol kapaglahat disi Ibrahim ma lahat bangsa Pilistin e'.    "
                            }
                        ]
                    },
                    {
                        "verses": [
                            {
                                "text": "    Na, at'ggol-t'ggol pa'in, sinulayan si Ibrahim e' Tuhan. Nilinganan iya, \u201cO Ibrahim!\u201d   Magt\u016by anaul si Ibrahim, yukna, \u201cItiya' aku.\u201d  "
                            },
                            {
                                "text": "  Ya lling Tuhan ma iya, \u201cBowahun anaknu tunggal ilu, si Isa'ak ya kalasahannu to'ongan, peh\u0113' ni lahat Muriya. T\u014d'anta ka b\u016bd ya pamowahannu iya. Jari pagt'kkabi peh\u0113', sumbali'un iya bo' tunu'un pagkulbannu ma aku.\u201d  "
                            },
                            {
                                "text": "  Dai' llaw pa'in, abati' na si Ibrahim an'tta' kayu panunu' sumbali'an. Niruwa' magt\u016by ni kura'na maka binowa isab anakna si Isa'ak maka duwa sosoho'anna. Jari palintas sig\u0101m tudju peh\u0113' ni atag bay panoho'an Tuhan ma iya.  "
                            },
                            {
                                "text": "  Ta'abut pa'in kat'llu llawna, ta'nda' e' si Ibrahim b\u016bd ya patudjuhan sig\u0101m min kalawakan lagi'."
                            },
                            {
                                "text": "Yuk si Ibrahim ma duwangan sosoho'anna, \u201cAngagad kam maitu maka kura' ilu. Aku maka onde' itu palanjal gi' ni atag e' maghinang ni Tuhan. Pab\u012bng du kami pi'itu bang aubus na.\u201d  "
                            },
                            {
                                "text": "  Manjari nihawas e' si Ibrahim kayu panunu' kukulbanan, ati pinatanggung e'na ma baha si Isa'ak. Si Ibrahim ya amowa lahut maka baga pangapi ati magbeya' sig\u0101 patukad."
                            },
                            {
                                "text": "Pasalta', ah'lling si Isa'ak ni mma'na, yukna, \u201cMma'!\u201d   Anambung si Ibrahim, \u201cAi, Ot\u014d'?\u201d   Ya lling si Isa'ak, \u201cMma', ilu ma ka'a baga pangandokot api, maka itiya' ma aku saga kayu. Sag\u014d' maingga bah\u0101' anak bili-bili ya sinumbali' maka tinunu' pagkulbanta?\u201d  "
                            },
                            {
                                "text": "  Anambung magt\u016by si Ibrahim, yukna, \u201cOt\u014d', Tuhan du ya amaniya' bili-bili pagkulbanta.\u201d Manjari palanjal na sig\u0101 karuwangan.  "
                            },
                            {
                                "text": "  Na, makat'kka pa'in sig\u0101 ni b\u016bd bay pan\u014d' Tuhan ma si Ibrahim e', magt\u016by iya anambak batu pagtunu'an kulban. Aubus pa'in, pinat'nna' kayu ma diyata'na ati niengkotan anakna si Isa'ak bo' yampa palegena ma diyata' kayu."
                            },
                            {
                                "text": "Puwas e' ni\u0101' bari' e' si Ibrahim panumbali' anakna."
                            },
                            {
                                "text": "Malaingkan aniya' mala'ikat PANGH\u016a' angalingan min deyom sulga', yukna \u201cIbrahim! O Ibrahim!\u201d   Anaul magt\u016by si Ibrahim, \u201cItiya' aku.\u201d  "
                            },
                            {
                                "text": "  Ah'lling mala'ikat-i, \u201cDa'a sumbali'un anaknu! Da'a iya inayun! Kata'uwanku na in ka'a magmahaltabat sab'nnal-b'nnal ma Tuhan. Sabab minsan anaknu tunggal halam ka'llogannu, gom pa'in tukbalannu ni Tuhan.\u201d  "
                            },
                            {
                                "text": "  Na palingi' si Ibrahim ati aniya' ta'nda'na dakayu' bili-bili l'lla sumagnat tandukna ma kayu. Magt\u016by ning\u0101' e'na bo' yampa sinumbali'. Jari tinunu' pagkulban ni Tuhan, pangangganti' baran anakna."
                            },
                            {
                                "text": "Ya pang\u014dn si Ibrahim ma lugal in\u0101n \u2018Yawe-Yiri,\u2019 hatina, \u2018Pinaniya'an kitam e' PANGH\u016a'.\u2019 Sampay isab ni kabuwattituhan ya pang\u014dn a'a ma lahat in\u0101n, yuk sig\u0101m, \u201cMa b\u016bd si Yawe kitam pinaniya'an e'na.\u201d  "
                            },
                            {
                                "text": "  Nilinganan si Ibrahim pab\u012bng min deyom sulga'. Mala'ikat PANGH\u016a' ya angalingan, kaminduwana na."
                            },
                            {
                                "text": "Yukna, \u201cIbrahim, aku itu si Yawe ya angallam itu ma ka'a, maka \u014dnku luggiya' ya pamahogotan janji'ku. Bay ka ameya' ma panoho'anku ati halam ka'llogannu anaknu tunggal, gom pa'in tukbalannu ni aku."
                            },
                            {
                                "text": "Ya he' sababna angkan aku amat'nna'an ka'a lidjiki' aheya, lidjiki' tuman. Pahekaku du panubu'nu, sali' heka bitu'un ma diyata' langit atawa heka solagan gusung ma bihing tahik. Anganda'ug sadja saga panubu'nu ati ta'agaw e' sig\u0101m lahat bay suku' kabantahan sig\u0101m."
                            },
                            {
                                "text": "Manjari bangsa kamemon ma deyom dunya angamu' kah\u0101pan du min aku pinasali' ni kah\u0101pan ya pamuwanku ma panubu'nu. Angkan buwatt\u0113', sabab bay ka ameya' ma panoho'anku.\u201d  "
                            },
                            {
                                "text": "  Puwas e' pabalik na disi Ibrahim ni saga sosoho'anna. Jari magbeya' sig\u0101m amole' peh\u0113' ni lahat Be'erseba ati mah\u0113' sig\u0101m pat'nna'.   "
                            },
                            {
                                "text": "    Na at'ggol-t'ggol pa'in, kahaka'an si Ibrahim pasal danakanna si Nahor. Aniya' anakna min h'ndana si Milka, walu' hekana."
                            },
                            {
                                "text": "Ya siyaka to'ongan si \u016as, ya pasunu' si B\u016bs, bo' si Kimuwil mma' si Aram."
                            },
                            {
                                "text": "Puwas si Kimuwil si Kesed, bo' si Haso, bo' si Pildas, bo' si Jidlap, bo' kasiyalihan to'ongan si Bituwil"
                            },
                            {
                                "text": "ya mma' si Ripka. Ya na ina'an saga anak l'lla si Milka h'nda si Nahor danakan si Ibrahim."
                            },
                            {
                                "text": "Aniya' isab kalu'a si Milka, \u014dnna si Rema. Taga-anak isab iya mpat. Ya siyaka si Teba, pasunu' si Gaham, bo' si Tahas, bo' si Ma'aka ya kasiyalihan.    "
                            }
                        ]
                    },
                    {
                        "verses": [
                            {
                                "text": "    Na si Sara, ta'abut pa'in dahatus maka duwamp\u016b' maka pituntahun umulna,"
                            },
                            {
                                "text": "amatay na iya ma lahat Kana'an, ma kauman Hebron, ya ka\u014dnan Kiriyat-Aba ma waktu bay palabay. Manjari pareyom si Ibrahim anangisan h'ndana."
                            },
                            {
                                "text": "Aubus pa'in, pabuhat iya min bihing mayat h'ndana bo' paluwas amowa saga bangsa H\u012bt maggara'. Yukna ma sig\u0101m,"
                            },
                            {
                                "text": "\u201cSaga tuwan, aku itu a'a liyu maglihan sadja ma deyomanbi. Ya amu'ku ma ka'am, amab'lli kono' kam tana' bo' aniya' pangubulanku h'ndaku.\u201d  "
                            },
                            {
                                "text": "  Anambung saga a'a bangsa H\u012bt ma si Ibrahim, yuk-i,"
                            },
                            {
                                "text": "\u201cTuwan, kalehun kono'. Bang ma kami ka'a ilu a'a alanga, patut pinagaddatan. Kubulun h'ndanu ma deyom tampat kami ya katapusan ah\u0101p. Amene' ka kono' maingga-maingga kabaya'annu pangubulan. Halam aniya' min kami makapagin'mbal ma ka'a.\u201d  "
                            },
                            {
                                "text": "  Na, pakuru' magt\u016by si Ibrahim ma dahuan saga a'a H\u012bt, ya bangsa tag-lahat, bo' yukna ma sig\u0101m,"
                            },
                            {
                                "text": "\u201cBang aku par\u016blbi angubul h'ndaku maitu, magpati'llot kam ma aku maka si Epron anak si Sohar."
                            },
                            {
                                "text": "Suli-sulihinbi iya pasal songab batu ya ma t\u014dng tana'na, ya ma jadjahan lahat Makpela in\u0101n. Bang iya bilahi amab'lli, na, b'lliku du minsan pila pangahalga'na ma aku, jari hinangku pagkubulan. Maitu du aku magbayad ma dahuanbi kamemon.\u201d  "
                            },
                            {
                                "text": "  Na maina'an asal si Epron samatingk\u014d' maka kasehe'anna bangsa H\u012bt ya patimuk ma atag lawang pags\u014dd-luwasan da'ira in\u0101n. Magt\u016by sambunganna si Ibrahim ma pagkalehan sig\u0101m kamemon, yukna,"
                            },
                            {
                                "text": "\u201cTuwan, kalehun kono' pah'llingku itu. In tana' ilu sampay songab batuna pamuwanku du ma ka'a. Saksi'ku saga l\u016bng-kampungku itu. Na, taima'un kono' pangubulannu h'ndanu.\u201d  "
                            },
                            {
                                "text": "  Na, pakuru' si Ibrahim pab\u012bng ma dahuan sig\u0101m bangsa H\u012bt."
                            },
                            {
                                "text": "Ah'lling iya ma si Epron ma pagkalehan sig\u0101m kamemon, yukna, \u201cTuwan, kalehun aku. B'lliku tana' ilu kamemon. Bayaranta ka pila-pila halga'na. Taima'un kono' bayad itu supaya aku makakubul mayat h'ndaku mah\u0113'.\u201d  "
                            },
                            {
                                "text": "  Anambung magt\u016by si Epron, yukna,"
                            },
                            {
                                "text": "\u201cTuwan, ya halga' tana' ilu mpat hatus pilak sadja. Saguw\u0101' pamagayta ilu-i? Kubulun na h'ndanu peh\u0113'.\u201d  "
                            },
                            {
                                "text": "  Na kasulutan si Ibrahim ma bay pangahalga' si Epron ma pagkalehan saga a'a in\u0101n kamemon. Tinimbang e' si Ibrahim mpat hatus pilak tibu'uk ma buwat pagtimbang saga palilitu ma waktu ina'an-i, ati bayaranna na."
                            },
                            {
                                "text": "Manjari palsuku'an si Ibrahim na tana' si Epron, ya ma jadjahan Makpela ma bihing lahat Mamre. Palsuku'anna na tana' maka songab batu, sampay kakayu-kayuhan kamemon isab ya ma deyomna."
                            },
                            {
                                "text": "Manjari kasaksi'an e' a'a bangsa H\u012bt kamemon ya magtimuk maina'an ma pagsos\u014dran da'ira, in si Ibrahim na tag-dapu tana' in\u0101n.  "
                            },
                            {
                                "text": "  Aubus pa'in, kinubul e' si Ibrahim h'ndana si Sara ma deyom songab batu in\u0101n ma lahat Kana'an."
                            },
                            {
                                "text": "Na, ya na he'. Ya tana' maka songab batu bay ma a'a bangsa H\u012bt palsuku'an na ma si Ibrahim, pagkubulanna.    "
                            }
                        ]
                    },
                    {
                        "verses": [
                            {
                                "text": "    Na, ato'a na to'ongan si Ibrahim. Aheka asal kah\u0101pan bay pamuwan iya e' PANGH\u016a'-Yawe ma ai-ai hinangna."
                            },
                            {
                                "text": "Manjari aniya' dakayu' llaw ah'lling si Ibrahim ma dakayu' sosoho'anna, ya tag-ntanan pangalta'na kamemon. Yukna, \u201cDai' ka. Pat'nna'un tangannu ma llotan pa'aku."
                            },
                            {
                                "text": "Anapa ka ma \u014dn Yawe, ya Tuhan tag-sulga' maka dunya, da'a pah'nda'in anakku si Isa'ak ni d'nda min bangsa Kana'an, ya tag-lahat pat'nna'anku itu."
                            },
                            {
                                "text": "Peh\u0113' ka gom pa'in ni saga kakampunganku mah\u0113' ma lahatku porol, ati piha'in si Isa'ak d'nda minn\u0113' pamah'nda ma iya.\u201d  "
                            },
                            {
                                "text": "  Manjari tinilaw si Ibrahim e' sosoho'anna-i, yukna, \u201cTuwan, bang saupama mbal bilahi d'nda ameya' ma aku pi'itu ni lahat itu, ai subay hinangku? Bowaku anaknu peh\u0113' bah\u0101', ni bay lahatnu tagna'?\u201d  "
                            },
                            {
                                "text": "  Ya sambung si Ibrahim, \u201cOy da'a! Amay-amay, da'a bowahun anakku peh\u0113'."
                            },
                            {
                                "text": "Si Yawe ya Tuhan tag-sulga' bay amapi'itu aku min lahatku porol maka min kakampunganku. Aniya' isab janji' pagkallamna ma aku. Lahat itu kono' pamuwanna du ma saga panubu'ku. Tantu du Tuhan itu amabeya' mala'ikatna parah\u016b min ka'a anakap ai-ai supaya ka makapiha d'nda minn\u0113' pamah'nda ma anakku si Isa'ak."
                            },
                            {
                                "text": "Malaingkan,\u201d yuk si Ibrahim, \u201cbang d'nda ilu mbal bilahi ameya' ma ka'a pi'itu, puwas na ka min palkala' ya pagsapahanta itu. Ya sadja pangamay-ngamayku ma ka'a, da'a bowahun anakku peh\u0113'.\u201d"
                            },
                            {
                                "text": "Magt\u016by anapa sosoho'an si Ibrahim pasal ina'an-i, maka pinat'nna' tanganna ma deyo' pa'a nakura'na.  "
                            },
                            {
                                "text": "  Pagubus, sinakap e'na unta' si Ibrahim sangp\u016b' hekana, niruwa'an ginisan alta' bo' aniya' kasampangan. Jari pauntas iya tudju peh\u0113' ni kauman si Nahor ma lahat Mesopotami."
                            },
                            {
                                "text": "Palabay pa'in daka pilang'llaw, at'kka na sosoho'an si Ibrahim peh\u0113' ni kaluma'an si Nahor, ati pinatingk\u014d' e'na saga unta' ma atag bohe' ya ma luwasan kaluma'an. Abay kohap na lahat, waktu pag\u0101' bohe' e' saga kar'ndahan."
                            },
                            {
                                "text": "Manjari angamu'-ngamu' iya ma Tuhan, yukna, \u201cO Yawe, ya pagtuhanan nakura'ku si Ibrahim, tabangin aku llaw itu bo' ta'\u0101'ku maksudku. Pa'nda'in isab lasanu maka ase'nu ma nakura'ku he'."
                            },
                            {
                                "text": "Itiya' aku an'ngge ma tongod pagbohe'an, maka ilu na isab saga kabudjangan pi'itu min kaluma'an supaya ang\u0101' bohe'."
                            },
                            {
                                "text": "Na, bang sig\u0101m ganta' pal\u016bd pi'itu, ya pah'llingku ma dakayu' min sig\u0101m, \u2018Arung, painumun lagi' aku bohe' min kibutnu ilu.\u2019 Na, bang iya ina'an d'nda ya asal tapene'nu pamah'nda ma sosoho'annu si Isa'ak, na, mura-murahan bang pa'in buwattitu panambungna: \u2018Aho' tuwan, anginum ka, maka ng\u0101'anta lagi' ka bohe' pamainum saga unta'nu.\u2019 Na, bang hati' buwatt\u0113', magt\u016by kata'uwanku in kasi-lasanu ma nakura'ku aheya to'ongan.\u201d  "
                            },
                            {
                                "text": "  Manjari itu, halam gi' aubus pangamu'-ngamu'na, aniya' budjang pal\u016bd pina'an magtanggung kibut, \u014dnna si Ripka. Na, mma' si Ripka itu si Bituwil, anak si Nahor maka si Milka. Si Nahor itu magdanakan maka si Ibrahim."
                            },
                            {
                                "text": "Ah\u0101p d'nda si Ripka, alingkat to'ongan, maka halam bay makalabay l'lla. Pal\u016bd iya ni bohe' angisihan kibutna bo' yampa patukad pabalik."
                            },
                            {
                                "text": "Pal'kkas magt\u016by sosoho'an si Ibrahim anampang iya, yukna, \u201cArung, painumun lagi' aku bohe' min kibutnu ilu.\u201d  "
                            },
                            {
                                "text": "  Ya sambungna, \u201cAho', Tuwan, anginum na ka.\u201d Magt\u016by pinareyo' kibutna supaya makainum a'a-i.  "
                            },
                            {
                                "text": "  Aubus pa'in e'na anginum, yuk budjang ma iya, \u201cAngagad gi' ka, tuwan, ng\u0101'anku lagi' bohe' pamainum saga unta'nu sampay sig\u0101m asso.\u201d"
                            },
                            {
                                "text": "Magt\u016by tinuwangan isi kibutna peh\u0113' ni pagi'inuman saga hayop, ati magkuwat-kuwat iya ang\u0101' bohe' sampay tapainumna kamemon."
                            },
                            {
                                "text": "Halam ah'lling sosoho'an-i. Hal ang'nda'-ng'nda' maka e'na maghona'-hona' bang kalu ta'\u0101'na maksudna sabab tabang min PANGH\u016a'.  "
                            },
                            {
                                "text": "  Aubus pa'in anginum saga unta' in\u0101n, aniya' kasampangan nihawas e' sosoho'an-i min duwa'anna: dakayu' singsing ahalga' maka duwa gallang aheya, bulawan lullun, ati pamuwanna ma budjang-i."
                            },
                            {
                                "text": "Puwas e' atilaw iya ma budjang, yukna, \u201cArung, sai mma'nu? Makajari kami atuli ma luma'bi sangom ilu? S'ddong bah\u0101'?\u201d  "
                            },
                            {
                                "text": "  Yuk sambung budjang, \u201cMma'ku si Bituwil, mbo'ku si Nahor maka si Milka."
                            },
                            {
                                "text": "Aheka parang-parang kami pamakan saga unta'nu, aniya' isab kapantayan paghali-halian. Maka luma' kami aheya du isab.\u201d  "
                            },
                            {
                                "text": "  Magt\u016by pakuru' sosoho'an in\u0101n amudji PANGH\u016a'."
                            },
                            {
                                "text": "Yukna, \u201cPudjiku si Yawe ya pagtuhanan nakura'ku si Ibrahim, pagka itiya' pa'nda'anna lasana maka ase'na ma iya. B'nnal-b'nnal kat\u014d'an aku e'na l\u0101n tudju ni kakampungan nakura'ku.\u201d  "
                            },
                            {
                                "text": "  Sakali itu magdai'-dai' budjang-i parah\u016b amole' ni pagluma'an ina'na. Kasuli-sulihan sig\u0101m kamemon pasal bay kah\u0101lanna in\u0101n."
                            },
                            {
                                "text": "Na aniya' danakan si Ripka l'lla \u014dnna si Leban. Pagkale si Leban itu ma suli-suli si Ripka, maka pag'nda'na isab singsing ma \u016bngna maka gallang ma l'ngngonna karuwambila', magt\u016by iya magdai'-dai' peh\u0113' ni bohe'. Ta'nda'na a'a bay panuli-nuli e' danakanna an'ngge maina'an ma bihing saga unta'na."
                            },
                            {
                                "text": "Na aniya' danakan si Ripka l'lla \u014dnna si Leban. Pagkale si Leban itu ma suli-suli si Ripka, maka pag'nda'na isab singsing ma \u016bngna maka gallang ma l'ngngonna karuwambila', magt\u016by iya magdai'-dai' peh\u0113' ni bohe'. Ta'nda'na a'a bay panuli-nuli e' danakanna an'ngge maina'an ma bihing saga unta'na."
                            },
                            {
                                "text": "Yuk si Leban ma iya, \u201cO tuwan, ka'a binarakatan e' Tuhan. Angay ka paddas maitu? S\u016bng kita peh\u0113' ni luma'. Sakap na ma ka'a maka aniya' isab palegehan kaunta'annu.\u201d  "
                            },
                            {
                                "text": "  Manjari peh\u0113' a'a-i ni luma', ati nihawasan saga duwa'an min bukut saga unta'na e' si Leban. Pinakan isab unta' he' maka pinat'nna'an parang-parang pabahakan. Aniya' isab bohe' binowahan sosoho'an si Ibrahim maka saga sehe'na pangose' tape' sig\u0101m."
                            },
                            {
                                "text": "Pagbuhat pa'in lalabotan ma sosoho'an si Ibrahim-i, ah'lling iya, yukna, \u201cMbal lagi' aku amangan, tuwan. Subay paluwasku gawiku dah\u016b.\u201d   Yuk si Leban, \u201cNa aho', paluwasun kono'.\u201d  "
                            },
                            {
                                "text": "  Jari ah'lling na, yukna, \u201cIn aku itu sosoho'an si Ibrahim."
                            },
                            {
                                "text": "Aheya kah\u0101pan tapamuwan si Yawe ma iya, manjari dayahan na. Ya pamuwan Tuhan ma iya ba'anan hayop kaginisan, angkan jukup iya ma bili-bili, kambing, sapi', unta' maka kura'. Aheka isab bulawan kaginisan, aheka isab atana d'nda-l'lla."
                            },
                            {
                                "text": "Na h'ndana si Sara bay anganak l'lla ma kato'ana, ati pamusaka' na e' si Ibrahim ma anakna itu karayana kamemon."
                            },
                            {
                                "text": "Manjari aku itu bay binowa magsapa e' nakura'ku he'. Yukna ma aku, \u2018Da'a pah'nda'in anakku si Isa'ak d'nda minnitu min lahat Kana'an."
                            },
                            {
                                "text": "Subay ka peh\u0113' ni kakampunganku, ni d\u012b kausbahanku bo' supaya ka amiha d'nda maina'an pamah'nda ma anakku.\u2019  "
                            },
                            {
                                "text": "  \u201cMagt\u016by tilawku nakura'ku, yukku, \u2018Bang saupama aniya' d'nda tapihaku sag\u014d' mbal bilahi ameya' ma aku pi'itu ni lahat itu, painay?\u2019"
                            },
                            {
                                "text": "Ya sambungna ma aku, \u2018Ya PANGH\u016a' pagbeya'anku, tantu iya anoho' mala'ikatna anehe'an ka'a supaya ta'\u0101'nu maksudnu. Tantu aniya' d'nda min kakampunganku tabowanu pamah'nda ma anakku."
                            },
                            {
                                "text": "Malaingkan,\u2019 yuk nakura'ku-i, \u2018bang ka saupama peh\u0113' ni saga kausbahanku bo' ka mbal tinaima', apuwas na ka min palkala' ya pagsapahanta itu.\u2019 \u201d  "
                            },
                            {
                                "text": "  Anuli-nuli gi' sosoho'an si Ibrahim, yukna, \u201cNa, makat'kka pa'in aku ni bohe' insini', angamu'-ngamu' aku. Yukku, \u2018O Yawe, ya pagtuhanan nakura'ku si Ibrahim, tabangin aku supaya ta'\u0101'ku maksudku."
                            },
                            {
                                "text": "Itiya' aku ma bihing bohe'. Jari bang aniya' budjang pi'itu ang\u0101' bohe', angamu' du aku pinainum bohe' min kibutna."
                            },
                            {
                                "text": "Na Tuhan, bang ya na d'nda ya asal tapene'nu pamah'nda ma anak nakura'ku, na, bang pa'in buwattitu panambung budjang-i ma aku, \u201cAho' tuwan, anginum ka. Ng\u0101'anta ka bohe' isab pamainum saga unta'nu.\u201d \u2019  "
                            },
                            {
                                "text": "  \u201cSakali itu,\u201d yuk a'a-i ma disi Leban, \u201chalam gi' aubus e'ku angamu'-ngamu' ni Tuhan ma deyom atayku, ina'an si Ripka patuwa' magtanggung kibut. Pal\u016bd iya magt\u016by ang\u0101' bohe'. Aubus pa'in, yukku ma iya, \u2018Arung, makajari aku painumnu bohe'?\u2019  "
                            },
                            {
                                "text": "  \u201cPinareyo' kibut magt\u016by min bahana. Yukna ma aku, \u2018Aho' tuwan, anginum na ka. Painumku isab saga unta'nu.\u2019 Jari anginum na aku, maka pinainum isab unta'ku.  "
                            },
                            {
                                "text": "  \u201cBay iya tilawku isab, \u2018Sai mma'nu?\u2019 Ya sambungna ma aku, \u2018Aku itu anak si Bituwil, mbo'ku si Nahor maka si Milka. Manjari tuwan,\u201d yuk a'a, \u201cbay sangonanku singsing ilu ni \u016bngna maka pasulugku isab gallang ma l'ngngonna karuwambila'."
                            },
                            {
                                "text": "Pagubus, pakuru' aku magt\u016by amudji si Yawe ya pagtuhanan nakura'ku si Ibrahim. Aheya pagsukulanku ma iya sabab katuli'an aku e'na pi'itu ni saga lahasiya' si Ibrahim. Tapihaku na anak sig\u0101m budjang pamah'nda ma anak nakura'ku, bang hati aniya' dapat."
                            },
                            {
                                "text": "Na, bang aniya' lasabi ma nakura'ku pagka kam maglahasiya' du, haka'inbi aku sab'nnal-b'nnal bang taima'bi maksudku itu atawa mbal. Bang hati' mbal, na maghona'-hona' lagi' aku bang ai subay hinangku.\u201d  "
                            },
                            {
                                "text": "  Anambung si Leban maka si Bituwil, yuk sig\u0101m, \u201cYa palkala' ilu min kabaya'an PANGH\u016a' du, jari halam aniya' kapatut kami angaho' atawa magin'mbal."
                            },
                            {
                                "text": "Itiya' si Ripka, bowahun iya pasambeya' ma ka'a tudju ni pamole'anbi. Pah'nda'un iya ma anak nakura'nu. Tu'ud kahandak PANGH\u016a' ko' ilu.\u201d  "
                            },
                            {
                                "text": "  Na, pagkale sosoho'an si Ibrahim ma sambung disi Leban-i, magt\u016by iya pasujud magsarang-sukul ma PANGH\u016a'."
                            },
                            {
                                "text": "Puwas e', pinaluwas e'na saga s'mmek maka pamulawan d\u012b bulawan bo' yampa pamuwanna ma si Ripka. Aniya' isab kasampangan ahalga' pamuwanna ma disi Leban sampay ma ina' si Ripka."
                            },
                            {
                                "text": "Na aubus pa'in ina'an-i, magkakanan maka maginum sosoho'an si Ibrahim maka saga sehe'na bo' yampa sig\u0101m atuli.   Pag'llaw dakayu' bo' magbati'an na sig\u0101m, ama'id sosoho'an e' min disi Leban. Yukna, \u201cAmuhun lagi' aku amole' ni nakura'ku.\u201d  "
                            },
                            {
                                "text": "  Saguw\u0101' mbal bilahi danakan si Ripka maka ina'na, yuk sig\u0101m, \u201cTuwan, bang bah\u0101' minaitu gi' si Arung saga sangp\u016b' bahangi. Pagpuwas, ameya' du iya ma ka'am.\u201d  "
                            },
                            {
                                "text": "  Malaingkan yuk sosoho'an, \u201cNd\u016b' ampunun aku, sag\u014d' ah\u0101p kami da'a taggahinbi. Ta'\u0101'ku na in maksudku ma sabab tabang min PANGH\u016a', manjari papole'unbi na aku bo' pab\u012bng ni nakura'ku he'.\u201d  "
                            },
                            {
                                "text": "  Ya sambung sig\u0101m, \u201cLingananta gi' si Ripka. Tilawta iya bang ai kabaya'anna.\u201d"
                            },
                            {
                                "text": "Sakali nilinganan si Ripka bo' tinilaw. Yuk-i, \u201cNa buwattingga? Bilahi ka ameya' ma a'a itu?\u201d   Ya sambung si Ripka, \u201cAho', ameya' aku.\u201d  "
                            },
                            {
                                "text": "  Manjari pinatulak kakasi sig\u0101m si Ripka ameya' ma a'a in\u0101n sampay saga sehe'na. Pinabeya' isab ma iya matto'a d'nda ya bay angipat iya min kariki'-diki'na gi'."
                            },
                            {
                                "text": "Niamu'-amu'an isab iya duwa'a min Tuhan e' disi Leban. Yuk pangamu' sig\u0101m,  \u201cArung, mura-murahan bang pa'in laksa'an heka panubu'nu! Bang pa'in ta'agaw e' panubu'nu lahat kabantahan sig\u0101m.\u201d   "
                            },
                            {
                                "text": "  Puwas e' magsakap na si Ripka maka saga sehe'na d'nda ati pakura' sig\u0101m ni saga unta' bo' ameya' ma tendog si Ibrahim e'. Jari pauntas sig\u0101m kamemon ni pal'ngnganan sig\u0101m.  "
                            },
                            {
                                "text": "  Na in si Isa'ak, wa'i na pat'nna' ma lahat Negeb (lahat tampal ni satan min lahat Kana'an). Yamboho' iya makapole' min bohe' ni\u014dnan Be'er-Lahai-Ruwi."
                            },
                            {
                                "text": "Manjari itu, abay kohap pa'in lahat, hinabuna maglunsul-lunsul ma kaparangan, aniya' ta'nda'na saga unta' magt'kkahan."
                            },
                            {
                                "text": "Ah\u0101, ta'nda' isab si Isa'ak e' si Ripka. Pag'nda'na, magt\u016by iya pareyo' min unta'"
                            },
                            {
                                "text": "bo' tilawna sosoho'an si Ibrahim. Yukna, \u201cSai bah\u0101' l'lla ma kaparangan in\u0101n, ya pal'ngngan tudju pi'itu ni kita?\u201d   Ya sambung sosoho'an si Ibrahim, \u201cSi Isa'ak ko' in\u0101n, ya nakura'ku.\u201d Magt\u016by ni\u0101' e' si Ripka turungna panambunna ma baihu'na.  "
                            },
                            {
                                "text": "  Makasampay pa'in sig\u0101m ni si Isa'ak, nihaka'an iya e' sosoho'an e' pasal kamemon bay kalabayanna."
                            },
                            {
                                "text": "Pagubus, binowa si Ripka e' si Isa'ak tudju ni deyom kamalig bay pagluma'an ina'na si Sara. Gana-gana tahinangna h'nda. Alasa to'ongan si Isa'ak ma si Ripka, manjari kauli'an karukka'anna min kamatay ina'na.    "
                            }
                        ]
                    },
                    {
                        "verses": [
                            {
                                "text": "    Manjari si Ibrahim makapagh'nda na pab\u012bng, \u014dn h'ndana si Kitura."
                            },
                            {
                                "text": "Nnom anakna l'lla min si Kitura. Ya siyaka si Simran, pasunu' si Joksan, bo' si Medan, bo' si Midiyan, kalimana si Isbak bo' si Suwa ya kasiyalihan."
                            },
                            {
                                "text": "Si Joksan itu ya na mma' si Seba maka si Dedan. Manjari saga panubu' si Dedan, ya na bangsa Assur, bangsa Litus maka bangsa Leyom."
                            },
                            {
                                "text": "Aniya' isab saga anak si Midiyan l'lla. \u014cn sig\u0101m si Epa, si Eper, si Hanok, si Abida maka si Elda. Na, iya na ina'an panubu' si Ibrahim min h'ndana si Kitura.  "
                            },
                            {
                                "text": "  Si Isa'ak ya pamusaka'an e' si Ibrahim suku'na kamemon. Daipara sasangna allum lagi', aniya' alta' pamuwanna ma saga anakna min saga h'ndana sadd\u012b min si Sara. Sinoho' sig\u0101m maglahat ma lahat dakayu' tampal ni sobangan bo' supaya sig\u0101m alawak min anakna si Isa'ak.  "
                            },
                            {
                                "text": "  Si Isa'ak ya pamusaka'an e' si Ibrahim suku'na kamemon. Daipara sasangna allum lagi', aniya' alta' pamuwanna ma saga anakna min saga h'ndana sadd\u012b min si Sara. Sinoho' sig\u0101m maglahat ma lahat dakayu' tampal ni sobangan bo' supaya sig\u0101m alawak min anakna si Isa'ak.  "
                            },
                            {
                                "text": "  Na ataha' to'ongan umul si Ibrahim, dahatus maka pitump\u016b' maka limantahun. Manjari amatay na iya ma deyom kasannangan ati pinapagtimuk iya maka ka'mbo'-mbo'anna."
                            },
                            {
                                "text": "  Na ataha' to'ongan umul si Ibrahim, dahatus maka pitump\u016b' maka limantahun. Manjari amatay na iya ma deyom kasannangan ati pinapagtimuk iya maka ka'mbo'-mbo'anna."
                            },
                            {
                                "text": "Kinubul iya e' anakna si Isa'ak maka si Isma'il ma deyom songab batu ma tana' si Makpela tampal ni sobangan min tana' si Mamre. Songab batu itu asal ma tana' bay bin'lli e' si Ibrahim min si Epron anak si Sohar bangsa H\u012bt. Jari kinubul si Ibrahim ma bihing h'ndana si Sara."
                            },
                            {
                                "text": "Kinubul iya e' anakna si Isa'ak maka si Isma'il ma deyom songab batu ma tana' si Makpela tampal ni sobangan min tana' si Mamre. Songab batu itu asal ma tana' bay bin'lli e' si Ibrahim min si Epron anak si Sohar bangsa H\u012bt. Jari kinubul si Ibrahim ma bihing h'ndana si Sara."
                            },
                            {
                                "text": "Na, pagka amatay na si Ibrahim, si Isa'ak ya pas'lle' binuwanan kah\u0101pan na pa'in e' Tuhan. Maglahat si Isa'ak ma tongod bohe' Be'er-Lahai-Ruwi.   "
                            },
                            {
                                "text": "    Ya na itu saga panubu' si Isma'il, anak si Ibrahim min si Hajara a'a bangsa Misil, ya bay ipatan si Sara."
                            },
                            {
                                "text": "Ya itu \u014dn saga anak si Isma'il magsunu'-sunu': si Nebayot ya kasiyakahan, pasunu' si Kedar, bo' si Abbe'el, bo' si Mibsam."
                            },
                            {
                                "text": "Ya pasunu' ma si Mibsam si Misma, bo' si Duma, bo' si Massa,"
                            },
                            {
                                "text": "bo' si Hadad, bo' si Tema, bo' si Jetor, bo' isab si Napis, kasiyalihan si Kedema."
                            },
                            {
                                "text": "Na saga anak si Isma'il itu tahinang po'onan sangp\u016b' maka duwa tumpuk. Maka \u014dn sig\u0101m tahinang \u014dn lahat isab, ya pat'nna'an ba'anan katumpukan itu."
                            },
                            {
                                "text": "Ta'abut pa'in umul si Isma'il dahatus maka t'llump\u016b' maka pituntahun, amatay na iya ati pinapagtimuk maka ka'mbo'-mbo'anna."
                            },
                            {
                                "text": "Manjari saga panubu' si Isma'il itu ina'an maglahat ma tonga'an lahat Habila maka S\u016br, ma bihing lahat Misil tampal ni sobangan. Magsadd\u012b asal pat'nna'an sig\u0101m min saga panubu' si Ibrahim kasehe'an.   "
                            },
                            {
                                "text": "    Ya na itu salsila pasal si Isa'ak, anak si Ibrahim.   Si Ibrahim ya mma' si Isa'ak."
                            },
                            {
                                "text": "Mpatp\u016b' tahun ya umul si Isa'ak waktu pah'ndana ma si Ripka danakan si Leban, anak si Bituwil. (Si Bituwil itu a'a Aram min lahat Mesopotami.)"
                            },
                            {
                                "text": "Sakali itu, pagka halam maka'anak si Ripka minsan at'ggol na pagp\u016bn sig\u0101m, angamu'-ngamu' si Isa'ak ni PANGH\u016a'-Yawe bang pa'in pinapangiram h'ndana. Manjari pinar\u016bl pangamu'na e' PANGH\u016a' ati ab'ttong si Ripka."
                            },
                            {
                                "text": "Ya kinab'ttongan e' si Ripka k'mbal, sag\u014d' ma halam lagi' paluwas tananamna sig\u0101m magkosog-kosogan ma deyom b'ttongna. Yuk si Ripka, \u201cAngay bah\u0101' buwattitu pagb'ttongku?\u201d Jari angaru iya ni PANGH\u016a'-Yawe.  "
                            },
                            {
                                "text": "  Ati yuk PANGH\u016a' ma iya,  \u201cYa ma deyom b'ttongnu ilu, duwa onde'-onde', manjari tahinang sig\u0101m duwa bangsa mbal to'ongan magsulut. Sababna dakayu' ilu akosog min dakayu', maka anaknu siyaka ilu pinagbaya'an du e' siyali.\u201d   "
                            },
                            {
                                "text": "  Manjari ta'abut na bulanan si Ripka, k'mbal l'lla anakna."
                            },
                            {
                                "text": "Ya dah\u016b paluwas, akeyat-keyat kuwitna maka bahibuan baranna kamemon sali' kahantang kakana' akasap. Angkan iya ni\u014dnan Esaw."
                            },
                            {
                                "text": "Ya paluwas damuli wa'i amalut pahogot ma buli' tape' si Esaw. Angkanna iya ni\u014dnan si Yakub. Nnomp\u016b' tahun asal umul si Isa'ak ma waktu kapanganak ma anakna k'mbal itu.   "
                            },
                            {
                                "text": "    Manjari asangpot pa'in umul duwangan k'mbal itu, si Esaw ya a'a magpapana', apanday to'ongan ang\u0101' hayop talun. Ya katagihanna subay ma luwasan sadja. Sadd\u012b kajarihan si Yakub. Ahantap iya, ya katagihanna subay pataptap ma kauman."
                            },
                            {
                                "text": "Na, aheya lasa si Isa'ak ma si Esaw sabab as\u014db iya amangan susumbali'an ya tapana' e' si Esaw. Sag\u014d' si Yakub ya kalasahan si Ripka.  "
                            },
                            {
                                "text": "  Manjari dakayu' llaw, hinabu pa'in si Yakub itu maghinang sayul batung keyat niloho'an, makapole' si Esaw min pagpana'an. Lingantu to'ongan iya,"
                            },
                            {
                                "text": "angkan yukna ma si Yakub, \u201cBuwanin aku min loho' keyat ya b'llanu ilu. Sidda aku pinunung!\u201d Ya he' sababanna angkan iya niranglay si Edom, hatina \u2018keyat.\u2019  "
                            },
                            {
                                "text": "  Ya sambung si Yakub, \u201cAho', sag\u014d' buwanin aku kapatutannu dah\u016b, ya pamusaka' anak siyaka.\u201d  "
                            },
                            {
                                "text": "  Ya sambung isab si Esaw, \u201cNa, peh\u0113'un na, ma ka'a na kapatutan e'. Pamagayku bang aku arai' na patay otas?\u201d  "
                            },
                            {
                                "text": "  Yuk si Yakub ma iya, \u201cSubay ka anapa dah\u016b, in kapatutan pamusaka' ma ka'a pamuwannu na ma aku sab'nnal-b'nnal.\u201d Magt\u016by sinapahan e' si Esaw, jari pamuwanna pusaka'na ma siyalina.  "
                            },
                            {
                                "text": "  Pagsapa si Esaw, binuwanan iya tinapay maka loho' keyat e' k'mbalna. Na, amangan na iya sampay anginum bo' na paluwas. Halam to'ongan pinahalga' e'na kapatutanna ya pamusaka' ma anak siyaka.    "
                            }
                        ]
                    },
                    {
                        "verses": [
                            {
                                "text": "    Sakali itu aniya' gotom ma lahat Kana'an e', sadd\u012b min gotom bay kalabayan disi Ibrahim ma waktu dah\u016b. Jari maglain disi Isa'ak peh\u0113' ni Gerar, ya lahat pagsultanan si Abimelek sultan bangsa Pilistin."
                            },
                            {
                                "text": "Bay na magpa'nda' asal PANGH\u016a' ma si Isa'ak maka e'na ah'lling, yuk-i, \u201cIsa'ak, da'a ka peh\u0113' ni lahat Misil. Ya paglahatannu subay lahat song pan\u014d'ku ma ka'a."
                            },
                            {
                                "text": "Sag\u014d' pahanti' ka buwattina'an ma jadjahan ya pat'nna'annu ilu. Taptap du aku mailu ma ka'a amuwanan ka'a kah\u0101pan. Saga lahat kamemon ma jadjahan itu-i pamasuku'ku ma ka'a sampay ma saga panubu'nu. Tumanku isab bay paljanji'anku ma mma'nu si Ibrahim."
                            },
                            {
                                "text": "Buwananta ka paltubu'an aheka, buwat saga bitu'un ma diyata' langit ya heka sig\u0101m. Pamuwanku du isab katibu'ukan lahat ilu ma sig\u0101m. Manjari kabangsahan kamemon ma deyom dunya angamu' kah\u0101pan du min aku bang pa'in pinasali' ni kah\u0101pan ya pamuwanku ma saga panubu'nu."
                            },
                            {
                                "text": "Aho', buwananta ka kah\u0101pan ma sabab kapameya' si Ibrahim ma panoho'anku. Bay kabogbogan e'na sara' maka panoho'an bay pamat'nna'ku ma iya.\u201d"
                            },
                            {
                                "text": "Manjari mah\u0113' na si Isa'ak pahanti' ma lahat Gerar.  "
                            },
                            {
                                "text": "  Na, tinilaw pa'in iya e' saga l'lla minna'an pasal si Ripka, ya sambungna ma sig\u0101m, \u201cDanakanku ko' ilu.\u201d Halam bay bontolna in si Ripka h'ndana du, sabab tin\u0101w iya. Pangannalna in iya binono' e' saga a'a in\u0101n bo' ta'\u0101' si Ripka e' sig\u0101m pagka ah\u0101p d'nda sidda.  "
                            },
                            {
                                "text": "  Sakali itu, at'ggol-t'ggol pa'in kamah\u0113' disi Isa'ak ma lahat Gerar, aniya' dakayu' llaw amantaw sultan Abimelek min tandawanna. Ta'nda' e'na si Isa'ak anapu-napu si Ripka."
                            },
                            {
                                "text": "Magt\u016by pinalinganan si Isa'ak e' si Abimelek, sin\u014d' patampal ma iya. Yukna, \u201cHalam aniya' pagduwa-ruwana, h'ndanu ko' ilu. Angay kami putingannu in iya kono' danakannu?\u201d   Ya sambung si Isa'ak, \u201cTuwan sultan, tu'ud aku tin\u0101w binono' bang aku angahaka sab'nnal-b'nnal in iya h'ndaku.\u201d  "
                            },
                            {
                                "text": "  Yuk si Abimelek, \u201cAngay kami tala'atnu buwattilu? Bang saupama aniya' a'aku bay makabihing atuli ma iya, na, ka'a ya sababna bang kami kat'kkahan dusa.\u201d"
                            },
                            {
                                "text": "Angkanna sinanggupan e' si Abimelek saga tendogna kamemon, yukna, \u201cSai-sai angala'at a'a itu atawa h'ndana, pat'nna'anku iya hukuman ni kamatay.\u201d  "
                            },
                            {
                                "text": "  Manjari itu, ma Gerar pa'in si Isa'ak maglahat, maghuma iya ati ah\u0101p to'ongan buwa' tinanomna ma tahun in\u0101n. Maghatusan buwa'na dampo'on maka dampo'on ma sabab lidjiki' min PANGH\u016a'."
                            },
                            {
                                "text": "Pak'nnop na pa'in alta' si Isa'ak sampay aheya to'ongan karayana."
                            },
                            {
                                "text": "Na, pagka aheka to'ongan bili-bilina, kambingna maka sapi'na, maka aheka isab saga sosoho'anna, nijingki iya e' bangsa Pilistin."
                            },
                            {
                                "text": "Ya he' sababna angkan nirasokan tana' saga pagbohe'an kamemon bay kinali e' saga sosoho'an mma'na si Ibrahim ma masana allum lagi'.  "
                            },
                            {
                                "text": "  Angkanna si Abimelek bay amowa si Isa'ak maggara', yukna, \u201cTuwan, subay kam papinda ni lahat sadd\u012b, sabab aga'os na kam min kami.\u201d  "
                            },
                            {
                                "text": "  Sakali pauntas disi Isa'ak peh\u0113' ni L'bbak Gerar ati mah\u0113' na sig\u0101m pat'nna'."
                            },
                            {
                                "text": "Aniya' saga pagbohe'an asal ma tongod ina'an-i bay kinali ma masa lagi' mma'na si Ibrahim, sag\u014d' amatay pa'in si Ibrahim bay nirasokan tana' e' saga a'a Pilistin. Manjari ya bohe' in\u0101n bay pinakali pab\u012bng e' si Isa'ak, pinat'nna'an isab \u014dn bay pang\u014dn e' mma'na-i.  "
                            },
                            {
                                "text": "  Puwas e' aniya' pagbohe'an baha'u bay kinali e' saga sosoho'an si Isa'ak ma l'bbak in\u0101n ati makab\u0101k sig\u0101m bohe' ah\u0101p."
                            },
                            {
                                "text": "Sag\u014d' magsagga' saga a'a Gerar maka saga a'a magi'ipat hayop si Isa'ak. Yuk a'a Gerar e', \u201cKami dapu bohe' ilu.\u201d Ya he' sababna angkan bohe' in\u0101n ni\u014dnan \u2018Esek\u2019 e' si Isa'ak, hatina \u2018Pagsagga'an.\u2019"
                            },
                            {
                                "text": "Na angali gi' saga sosoho'an si Isa'ak pagbohe'an sadd\u012b, jari ya du ina'an tahinang pagsasawan e' saga a'a Gerar, angkan ni\u014dnan e' si Isa'ak \u2018Sitna\u2019, hatina \u2018Pagbantahan.\u2019"
                            },
                            {
                                "text": "Palawak gi' disi Isa'ak minn\u0113' bo' yampa angali bohe' sadd\u012b. Na halam na aniya' pagsagga'an ma pagbohe'an itu angkan ni\u014dnan Rehobot, hatina \u2018Kaluhaya'an.\u2019 Yuk si Isa'ak, \u201cItiya' kitam pinaluhaya e' PANGH\u016a'-Yawe pat'nna' to'ongan ma lahat itu. Tantu kitam makab\u0101k kah\u0101pan maitu.\u201d  "
                            },
                            {
                                "text": "  Na, patukad sig\u0101m minn\u0113' tudju ni lahat Be'erseba."
                            },
                            {
                                "text": "Pagt'kka sig\u0101m peh\u0113' bo' sangom na, magpa'nda' PANGH\u016a' ma si Isa'ak magsuwala, yuk-i, \u201cAku ya Tuhan pagtuhanan mma'nu si Ibrahim. Da'a ka tin\u0101w sabab taptap du aku mailu ma ka'a. Buwananta ka kah\u0101pan, pahekaku panubu'nu ma sabab sosoho'anku si Ibrahim.\u201d  "
                            },
                            {
                                "text": "  Aniya' pagtunu'an kulban nihinang e' si Isa'ak maina'an, bo' ana'at iya ma \u014dn si Yawe. Jari maina'an iya pat'nna', maina'an isab saga sosoho'anna bay angali pagbohe'an.   "
                            },
                            {
                                "text": "    Na aniya' dakayu' llaw pineh\u0113' si Isa'ak e' si Abimelek, ya sultan ma lahat Gerar. Ya sehe' si Abimelek si Ahussat, ya bagayna pangandolan, maka si Pikul, ya nakura' saga kasundaluhanna."
                            },
                            {
                                "text": "Atilaw si Isa'ak ma sig\u0101m, yukna, \u201cTuwan sultan, ai gawinu pi'itu? Bay aku pala'anbi min lahatbi in\u0101n maka aheya kab'nsibi ma aku. Na, ai maksudbi ma aku?\u201d  "
                            },
                            {
                                "text": "  Ya sambung sig\u0101m, \u201cAho' tuwan, saguw\u0101' kata'uwan kami in ka'a tinabang sadja e' si Yawe, angkan yuk kami subay aniya' pagsulutantam. Manjari ya maksud kami itu mikisapa ma ka'a,"
                            },
                            {
                                "text": "supaya ka mbal angala'at kami. Bistahun, sat'ggol kam bay ma lahat kami kah\u0101pan sadja ya tahinang kami ma ka'am. Maka ta'abut waktu isab kala'anbi, pinatulak kam ma deyom kasannangan. Tantu ka kabuwanan kah\u0101pan na pa'in e' si Yawe.\u201d  "
                            },
                            {
                                "text": "  Pagkale si Isa'ak, magpajamu iya pangahulmatna ma disi Abimelek ati magsalu sig\u0101m amangan maka anginum."
                            },
                            {
                                "text": "Pagsubu pa'in magjanji' sig\u0101m min karuwambila', magsapa in sig\u0101m mbal na magbono' dansehe'an. Pagubus, pinaba'id disi Abimelek e' si Isa'ak ati amole' sig\u0101m magatay pote'.  "
                            },
                            {
                                "text": "  Na, ma llaw ina'an-i, pina'an ni si Isa'ak saga sosoho'anna angahaka'an iya pasal pagbohe'an yamboho' kinali e' sig\u0101m. \u201cMakab\u0101k kami bohe'!\u201d yuk sig\u0101m."
                            },
                            {
                                "text": "Ya pang\u014dn si Isa'ak ma bohe' in\u0101n \u2018Siba'\u2019. Ya he' sababna angkan kauman in\u0101n ka\u014dnan Be'erseba sampay ni kabuwattituhan.  "
                            },
                            {
                                "text": "  Na, in pasal si Esaw, ta'abut pa'in mpatp\u016b' tahun umulna, makapagh'nda iya duwa d'nda bangsa H\u012bt, ya na si Judit anak si Be'ere maka si Basemat anak si Elon."
                            },
                            {
                                "text": "Aheya isab kasukkalan si Isa'ak maka si Ripka, ya matto'a si Esaw, ma sabab duwangan d'nda itu.    "
                            }
                        ]
                    },
                    {
                        "verses": [
                            {
                                "text": "    Na palabay pa'in daka pilantahun, ato'a na si Isa'ak, mbal na maka'nda'. Jari aniya' llaw pangalinganna ma si Esaw, ya anakna siyaka. Yukna ma iya, \u201cOt\u014d'.\u201d   Ya sambung si Esaw, \u201cOy, Mma'.\u201d  "
                            },
                            {
                                "text": "  Yuk si Isa'ak, \u201cOt\u014d', ta'nda'nu aku itu ato'a na. S\u014dng-s\u014dng na ta'abut ganta'anku, angkan aniya' amu'ku ma ka'a."
                            },
                            {
                                "text": "Bowahun pana'nu peh\u0113' ni kareya-reyahan amiha'an kita hayop susumbali'an."
                            },
                            {
                                "text": "Adjalin aku pagkakan ah\u0101p nanamna ya kas\u014dbanku. Bowahun pi'itu bo' kakanku ati amu'-amu'anta ka ni Tuhan bang pa'in ka pinasuku'an lidjiki'. Pang'bbaku ma ka'a sasangku masi allum.\u201d  "
                            },
                            {
                                "text": "  Na, hinabu pa'in si Isa'ak magsuli-suli maka si Esaw, ina'an si Ripka pakale-kale. Jari makalanjal pa'in si Esaw kaleya amana',"
                            },
                            {
                                "text": "magt\u016by ah'lling si Ripka ni si Yakub, yukna, \u201cOt\u014d', yamboho' takaleku mma'nu ah'lling ma siyakanu, yukna,"
                            },
                            {
                                "text": "\u2018Piha'in kita susumbali'an ma deya. Adjalun pah\u0101p bo' aniya' palaukku ah\u0101p nanamna. Aubus pa'in aku amangan, amu'-amu'anta ka kah\u0101pan ni Tuhan bang pa'in ka pinasuku'an lidjiki' ya kapatutan pamasuku' ma anak siyaka. Ya du ina'an pang'bbaku ma ka'a sasangku masi allum. Si Yawe ya saksi'ku.\u2019"
                            },
                            {
                                "text": "Na, Ot\u014d',\u201d yuk si Ripka, \u201ckalehun aku. Beya'un panoho'anku itu."
                            },
                            {
                                "text": "Peh\u0113' na ka ni buluyan hayopta. Pene'un duwa anak kambing ah\u0101p l'mmokna ati bowahun pi'itu ni aku. Aku ya angadjalan mma'nu lauk alanab ya kas\u014dbanna to'ongan."
                            },
                            {
                                "text": "Atahak pa'in lauk e', ka'a ya amowa peh\u0113' ni mma'nu ati ka'a ya amakan iya. Manjari ka'a ya niamu'-amu'an kah\u0101pan min Tuhan e' mma'nu sasangna masi allum lagi'.\u201d  "
                            },
                            {
                                "text": "  Yuk si Yakub ni ina'na, \u201cOy, Ina', bahibuan asal si Esaw. Aku ngga'i ka, alanu' kuwitku."
                            },
                            {
                                "text": "Painay bah\u0101' bang aku sinanaw e' si Mma', bo' kata'uwanna magt\u016by in aku amarupang ma iya. Bang buwatt\u0113' ngga'i ka kah\u0101pan ya ta'\u0101'ku, saguw\u0101' sukna'.\u201d  "
                            },
                            {
                                "text": "  Na ya sambung ina'na ma iya, \u201cMbal, Ot\u014d'. In sukna' in\u0101n subay papelleng ni aku, ngga'i ka ni ka'a. Peh\u0113' na ka, ng\u0101'in kita kambing.\u201d  "
                            },
                            {
                                "text": "  Sakali peh\u0113' na si Yakub ang\u0101' duwa anak kambing. Binowa e'na peh\u0113' ni ina'na bo' adjalanna lauk ya kas\u014dban si Isa'ak kinakan."
                            },
                            {
                                "text": "Pagubus, pinaluwas e' si Ripka badju' si Esaw ah\u0101p to'ongan, ya bay ma deyom tau'an. Jari pasulugna na ma anakna siyali, ya si Yakub."
                            },
                            {
                                "text": "Ni\u0101' isab e' si Ripka kuwit kambing bay ta'adjal in\u0101n ati pangalapis e'na ma bukut tangan si Yakub sampay ma buli' k'llongna supaya iya bahibuan sali'."
                            },
                            {
                                "text": "Aubus pa'in e'-i, ni'nde'an e' si Ripka ni si Yakub lauk ah\u0101p nanamna, maka tinapay baha'u bay hinangna.  "
                            },
                            {
                                "text": "  Sakali peh\u0113' na si Yakub ni mma'na, yukna, \u201cO Mma'!\u201d   Yuk si Isa'ak, \u201cAho', Ot\u014d'. Sai sa ka'a ilu?\u201d  "
                            },
                            {
                                "text": "  Ya sambung si Yakub, \u201cSi Esaw, anaknu siyaka. Tahinangku na bay panoho'annu ma aku. Itiya' na lauk bay adjalanku ka'a. Papunduk ka amangan bo' aku yampa amu'-amu'annu kah\u0101pan ni Tuhan.\u201d  "
                            },
                            {
                                "text": "  Ah'lling gi' si Isa'ak ma si Yakub, yukna, \u201cAl'kkas pah\u0101p kapihanu susumbali'an ilu. Angay bah\u0101'?\u201d   Ya sambung si Yakub, \u201cTu'ud aku tinabang e' si Yawe, ya pagtuhanannu.\u201d  "
                            },
                            {
                                "text": "  Yuk si Isa'ak isab, \u201cOt\u014d', pasekot ka kono'. Sanawta ka bang ka b'nnal-b'nnal anakku si Esaw.\u201d  "
                            },
                            {
                                "text": "  Manjari pasekot na si Yakub ni mma'na bo' tasanaw e'na. Yuk si Isa'ak, \u201cLagamnu sali' lagam si Yakub, malaingkan tangannu itu sali' tangan si Esaw.\u201d"
                            },
                            {
                                "text": "Na, halam takil\u0101na in a'a in\u0101n si Yakub, sabab tasanawna tanganna bahibuan, dasali' maka tangan si Esaw. Na, arai' pa'in si Isa'ak angamu'-ngamu' kah\u0101pan tudju ni Tuhan,"
                            },
                            {
                                "text": "tinilaw e'na si Yakub pab\u012bng, yukna, \u201cB'nnal bah\u0101'? Ka'a ilu anakku si Esaw?\u201d   \u201cAho', Mma',\u201d yuk si Yakub. \u201cHalam sadd\u012b.\u201d  "
                            },
                            {
                                "text": "  Sakali ah'lling si Isa'ak, yukna, \u201cNdiya na lauk bay adjalannu aku-i. Amangan na aku bo' yampa ka amu'-amu'anku kah\u0101pan tudju ni Tuhan.\u201d   Magt\u016by iya binowahan lauk maka binu-anggul e' si Yakub."
                            },
                            {
                                "text": "Aubus pa'in, nilinganan iya. Yuk mma'na ma iya, \u201cOt\u014d', pi'itu ka kono', siyumun aku.\u201d  "
                            },
                            {
                                "text": "  Manjari pasekot na si Yakub ni mma'na aniyum iya. Sakali itu, tahamut pa'in s'mmekna e' si Isa'ak, hamut si Esaw to'ongan, magt\u016by iya niamu'-amu'an kah\u0101pan ni Tuhan. Ya pagkallam si Isa'ak ma iya,  \u201cYa hamut anakku itu sali' hamut tana' paghuma'an kabuwanan kah\u0101pan e' si Yawe. "
                            },
                            {
                                "text": "Bang pa'in binusugan tana'nu e' Tuhan maka alu' min diyata' langit. Bang pa'in isab pinajatu e'na tanomannu, supaya aheka buwa'na pagkakannu maka paginumnu! "
                            },
                            {
                                "text": "Bang pa'in kapagbaya'annu saga kabangsa-bangsahan, bang pa'in sig\u0101m pasujud ma ka'a. Bang pa'in ka magnakura' ma kakampungannu kamemon, bang pa'in isab pasujud ma ka'a kapanubu'an ina'nu. Bang pa'in kataluwa'an mulka' sasuku anabbut \u014dnnu ni kala'atan. Bang pa'in binuwanan kah\u0101pan sasuku anabbut \u014dnnu ni kah\u0101pan.\u201d   "
                            },
                            {
                                "text": "  Manjari itu, aubus pa'in pangamu'-ngamu' si Isa'ak, bo' yamboho' paluwas si Yakub, ina'an na si Esaw at'kka min deya."
                            },
                            {
                                "text": "Magt\u016by du iya angadjal lauk ah\u0101p nanamna bo' yampa bowana peh\u0113' ni mma'na. Yukna, \u201cO Mma', itiya' na lauk bay adjalanku ka'a. Papunduk ka amangan bo' yampa aku amu'-amu'annu kah\u0101pan ni Tuhan.\u201d  "
                            },
                            {
                                "text": "  Tinilaw iya magt\u016by e' si Isa'ak, \u201cAr\u012b, sai sa ka'a ilu?\u201d   Ya sambung si Esaw, \u201cAku itu si Esaw, anaknu siyaka.\u201d  "
                            },
                            {
                                "text": "  Agsai takuddat si Isa'ak, amidpid to'ongan baranna. Yukna, \u201cSai sa a'a bay amowahan aku palauk insini'. Susumbali'an kono' bay tapana' e'na! Yamboho' takakanku ma waktu kat'kkanu itu. Baha'u du iya bay amu'-amu'anku kah\u0101pan ni Tuhan. Pangannalku ka'a, sag\u014d' kah\u0101pan ilu mbal kapindahan sabab makalagtik na d'lla'ku.\u201d  "
                            },
                            {
                                "text": "  Na, pagkale si Esaw ma lling mma'na he' magt\u016by iya anangis pakosog kabowa kagit atayna. Yukna, \u201cAr\u014dy, aku isab Mma', amu'-amu'in aku kah\u0101pan isab!\u201d  "
                            },
                            {
                                "text": "  Ya sambung si Isa'ak, yukna, \u201cAr\u014dy, Ot\u014d'. Bay aku tarupang e' siyalinu. Ta'\u0101'na na kah\u0101pan ya arak pamasuku'ku ma ka'a.\u201d  "
                            },
                            {
                                "text": "  \u201c\u0100,\u201d yuk si Esaw, \u201ctin\u014dp iya ni\u014dnan Yakub, sabab min duwa na aku ka'akkalan e'na. Ta'agaw e'na pusaka' ya kapatutanku pagka aku anak siyaka. Maka ma buwattina'an isab, ta'\u0101'na kah\u0101pan min Tuhan ya subay pamasuku' aku. Mma', halam bah\u0101' aniya' lidjiki' bay kapinannu aku?\u201d  "
                            },
                            {
                                "text": "  Anambung si Isa'ak, yukna, \u201cBay na amu'-amu'anku si Yakub kah\u0101pan bang pa'in iya tahinang nakura'nu. Maka kampungna kamemon subay tahinang sosoho'anna. Ta'amu'-amu'ku isab bang pa'in iya binalanja'an kinakan ah\u0101p e' Tuhan maka binu-anggul paginumna. Hatina, Ot\u014d', si Yakub ya pinasuku'an kamemon, ati halam aniya' tahinangku ma ka'a.\u201d  "
                            },
                            {
                                "text": "  Sakali angamu' na pa'in si Esaw, yukna, \u201cMma', min t'dda sadja ka bah\u0101' angamu'-ngamu' kah\u0101pan ni Tuhan? Mbal bah\u0101' kaisaban? Nd\u016b' Mma', amu'-amu'in aku kah\u0101pan isab.\u201d Jari aheya tangisna.  "
                            },
                            {
                                "text": "  Manjari magkallam si Isa'ak ma si Esaw, yukna,  \u201cPaglahatannu alawak du min huma ya taptap pinajatu e' Tuhan. Mbal ka pinasuku'an tana' ya binusugan maka alu' min diyata' langit, tana' akansang buwa'na. "
                            },
                            {
                                "text": "Magbono' du ka bo' aniya' tatabannu pagkallumannu, sag\u014d' siyalinu ya pagnakura'annu na pa'in. Malaingkan bang ka mbal makasandal pinagbaya'an e'na, angatu du ka ati makal'ppa min komkomanna.\u201d    "
                            },
                            {
                                "text": "    Sakali ab'nsi sidda si Esaw ma si Yakub ma sabab kah\u0101pan ya pamasuku' ma iya e' mma' sig\u0101m. Ya minohot e' si Esaw ma deyom atayna, \u201cMbal at'ggol amatay du si Mma' ati papatayku si Yakub itu.\u201d  "
                            },
                            {
                                "text": "  Daipara kahaka'an si Ripka pasal kamohotan si Esaw. Makata'u pa'in iya, magt\u016by lingananna si Yakub, yukna, \u201cOt\u014d', pakale ka. Agara' si Esaw amalosan ka'a."
                            },
                            {
                                "text": "Na, buwattitu panganggara'ku ma ka'a, Ot\u014d'. Ala'an ka magdai'-dai' peh\u0113' ni kauman Haran, ni danakanku si Leban e'."
                            },
                            {
                                "text": "Subay ka pahanti' ma deyomanna sampay alungay na kab'nsi siyakanu ma ka'a."
                            },
                            {
                                "text": "Jari bang ah\u0101p-h\u0101p na atayna ni ka'a, bo' alungay min pangentomna bay hinangnu ma iya, na, tambukuhanta pa'in ka bo' ka makapole' pi'itu. Tu'ud aku mbal bilahi kalungayan duwa anak ma dang'llaw.\u201d  "
                            },
                            {
                                "text": "  Sakali aniya' pah'lling si Ripka ma si Isa'ak, yukna, \u201cAb'nsi aku ma saga d'nda bangsa H\u012bt buwat h'nda si Esaw itu. Bang si Yakub ganta' magh'nda isab ma bangsa H\u012bt, na, ah\u0101p lagi' aku amatay.\u201d   "
                            }
                        ]
                    },
                    {
                        "verses": [
                            {
                                "text": "Manjari halam gi' makauntas si Yakub, pinalinganan iya e' si Isa'ak. Maina'an pa'in, sinagina iya maka niamay-amayan. Yuk mma'na ma iya, \u201cOt\u014d', da'a ka magh'nda d'nda Kana'an."
                            },
                            {
                                "text": "Peh\u0113' ka gom pa'in ni lahat Mesopotami, ni tumpuk si Bituwil ya mbo'nu min ina'. Pene'un d'nda ng\u0101'nu h'nda min ka'anakan bapa'nu si Leban."
                            },
                            {
                                "text": "Mura-murahan, bang pa'in ka binuwanan kah\u0101pan e' Tuhan Sangat Kawasa, bang pa'in pinaheka panubu'nu bo' ka tahinang pag'mbo'an ma kabangsa-bangsahan."
                            },
                            {
                                "text": "Bang pa'in pinasampay ni ka'am dapanubu'an ya kah\u0101pan bay panganjanji' Tuhan ma mma'ku si Ibrahim. Hatina ka'am iya tahinang tag-dapu lahat pahanti'antam itu, ya lahat bay pamuwan asal e' Tuhan ma mma'ku.\u201d"
                            },
                            {
                                "text": "Aubus pa'in e' si Isa'ak ah'lling ma si Yakub, pinatulak na iya bo' pauntas tudju ni lahat Mesopotami, ni kauman si'itna si Leban. Ya si Leban itu anak si Bituwil a'a Aram.  "
                            },
                            {
                                "text": "  Manjari tata'u e' si Esaw pasal si Isa'ak bay angamu'-ngamu'an si Yakub kah\u0101pan. Bay patulakna isab peh\u0113' ni lahat Mesopotami amiha d'nda ng\u0101'na h'nda. Niamay-amayan iya sin\u014d' da'a magh'nda d'nda bangsa Kana'an."
                            },
                            {
                                "text": "Ya takale isab e' si Esaw in si Yakub kono' bay ameya' ma panoho'an matto'ana, hatina wa'i na pal'ngngan tudju ni lahat Mesopotami."
                            },
                            {
                                "text": "Na minn\u0113' kinata'uwan na e' si Esaw in mma'na si Isa'ak mbal to'ongan kasulutan ma saga d'nda bangsa Kana'an,"
                            },
                            {
                                "text": "angkan iya peh\u0113' ni si'itna si Isma'il anak si Ibrahim. Maina'an pa'in, makah'nda iya ni si Mahalat anak si Isma'il, danakan isab si Nebayot. Manjari t'llu na h'nda si Esaw.   "
                            },
                            {
                                "text": "    Na, pauntas na si Yakub min lahat Be'erseba bo' pal'ngngan tudju ni kauman Haran."
                            },
                            {
                                "text": "Manjari makasampay pa'in iya ni dakayu' pa'atagan, pahanti' iya maina'an sabab pas'ddop na llaw. Ang\u0101' iya dakayu' batu pa\u016b'anna bo' yampa pabahak atuli."
                            },
                            {
                                "text": "Jari anguppi iya. Ya ta'nda'na ma deyom uppina haronan bay pinat'ngge min tana' tudju ni diyata' langit. Aniya' isab ta'nda'na saga mala'ikat magdeyo'-diyata'."
                            },
                            {
                                "text": "Ina'an isab PANGH\u016a' an'ngge min diyata'na maka e'na magsuwala. Yukna, \u201cAku itu si Yawe ya pagtuhanan mbo'nu si Ibrahim maka mma'nu si Isa'ak. Ya tana' pabahakannu ilu pamuwanku ma ka'a sampay ma saga panubu'nu."
                            },
                            {
                                "text": "Pahekaku du tubu'nu, ya heka sig\u0101m sali' solagan gusung ma gintana'an. Paheka du sig\u0101m ma kaluha'an lahat itu, min sobangan sampay ni s'ddopan. Maka kabangsa-bangsahan kamemon maitu ma dunya buwananku kah\u0101pan du ma sababannu maka ma sababan saga panubu'nu."
                            },
                            {
                                "text": "Na, taptap du aku mailu ma ka'a, jagahanta ka pi'ingga-pi'ingga pal'ngnganannu, sampay ni waktu pamowata ka'a pab\u012bng ni lahat itu. Mbal ka bbahanku, maka tumananku to'ongan ya paljanji'anku itu ma ka'a.\u201d  "
                            },
                            {
                                "text": "  Jari abati' na si Yakub maka e'na amikilan. \u201cSab'nnal-b'nnal, itiya' PANGH\u016a' ma lahat itu, sag\u014d' halam bay kata'uwanku.\u201d"
                            },
                            {
                                "text": "Sin\u014dd iya t\u0101w angkan yukna, \u201cAg'mma sumangatku ma tongod itu-i! Pagluma'an Tuhan ko' itu. Itiya' isab maitu lawang pagsos\u014dran sulga'.\u201d  "
                            },
                            {
                                "text": "  Pagsubu-subu pa'in, binuhat e' si Yakub batu bay pa\u016b'anna sangom-i bo' pinat'ngge e'na sali' h\u0101g. Tapat'ngge pa'in, binase' maka ns'llan bo' nihinang e'na tampat pangentoman."
                            },
                            {
                                "text": "Manjari Betel ya pang\u014dn si Yakub ma lahat in\u0101n. (L\u016bs ya \u014dn kauman ma atag ina'an ma masa awal lagi'.)  "
                            },
                            {
                                "text": "  Sakali magnajal si Yakub ni Tuhan, yukna, \u201cBang ka'a-i sab'nnal-b'nnal pataptap anganjagahan aku ma l'ngngananku itu, bang ka amuwanan aku pagkakan maka tamongon,"
                            },
                            {
                                "text": "maka bang aku papole'nu isab ni luma' mma'ku ma deyom kasalamatan, na, si Yawe ya Tuhanku, halam aniya' sadd\u012b."
                            },
                            {
                                "text": "Ya batu tapat'nggeku itu ibarat luma' pagsusumbahan ni ka'a. Tukbalanku isab ma ka'a bahagi' sangp\u016b' min ai-ai kamemon ya pamasuku'nu ma aku.\u201d    "
                            }
                        ]
                    },
                    {
                        "verses": [
                            {
                                "text": "    Pal'ngngan na pa'in si Yakub sampay ta'abutna lahat sobangan."
                            },
                            {
                                "text": "Maina'an pa'in, bo' ma tongod kaparangan, aniya' ta'nda'na bohe' kali tinambolan asal maka batu aheya. Aniya' isab bili-bili t'llu ba'ananna pahali-hali ma tongod ina'an angagad pinainum."
                            },
                            {
                                "text": "Sag\u014d' ya kabiyaksahan saga a'a magi'ipat bili-bili maina'an, subay atipun ba'anan bili-bili kamemon bo' yampa sig\u0101m angaligiran batu sampay amainum. Jari aubus pa'in pinainum ba'anan bili-bili kamemon, magt\u016by tin\u016bran batu-i ni baina.  "
                            },
                            {
                                "text": "  Manjari itu atilaw si Yakub ma saga a'a magi'ipat in\u0101n, yukna, \u201cSaga tuwan, minningga sa ka'am ilu?\u201d   Ya sambung saga a'a in\u0101n, \u201cKami itu min Haran, tuwan.\u201d  "
                            },
                            {
                                "text": "  Yuk si Yakub isab, \u201cMagkata'u kam bah\u0101' maka si Leban, mpu si Nahor?\u201d   Ya sambung sig\u0101m, \u201cAho' tuwan, kata'uwan kami.\u201d  "
                            },
                            {
                                "text": "  Atilaw gi' si Yakub, yukna, \u201cAh\u0101p isab ginhawa baranna?\u201d   \u201cAho' tuwan\u201d, yuk a'a-i, \u201cAh\u0101p du. O'o, ilu'un na anakna si Rakiya maka ba'anan bili-bilina.\u201d  "
                            },
                            {
                                "text": "  Yuk si Yakub, \u201cNda'unbi ba, masi alanga llaw. Mbal gi' waktu pamapole' hayop ni deyom sasak. Bang bah\u0101' painumbi buwattina'an bo' yampa bowabi ni kaparang-parangan pinakan pab\u012bng.\u201d  "
                            },
                            {
                                "text": "  Ya sambung saga a'a he', \u201cMbal makajari, tuwan. Subay atimuk pi'itu kaba'anan bili-bili kamemon bo' yampa ligiran kami tambol batu itu. Makajari pinainum bang maitu na kamemon.\u201d  "
                            },
                            {
                                "text": "  Na, hinabu pa'in si Yakub magsuli-suli itu maka saga a'a magi'ipat in\u0101n, at'kka na si Rakiya maka ba'anan bili-bili mma'na. Tu'ud hinangna angipat bili-bili."
                            },
                            {
                                "text": "Jari pag'nda' si Yakub ma kakina si Rakiya maka bili-bili si'itna si Leban, magt\u016by niligiran e'na batu min bowa' bohe' bo' painumna saga bili-bili ya suku' si'itna."
                            },
                            {
                                "text": "Aubus pa'in, siniyum e'na si Rakiya maka e'na anangis ma sabab kak\u014dganna."
                            },
                            {
                                "text": "Yuk si Yakub ma iya, \u201cAku itu si Yakub, kamanakan mma'nu. Ina'ku si Ripka, ya danakan mma'nu.\u201d Na, pagkale si Rakiya, magt\u016by iya paragan amole' angahaka'an mma'na.  "
                            },
                            {
                                "text": "  Manjari itu, makata'u pa'in si Leban pasal kat'kka kamanakanna si Yakub, magt\u016by iya magdai'-dai' peh\u0113' anampang. Ginapus e'na si Yakub, siniyum isab ati binowa peh\u0113' ni luma'. Pagka ma deyom luma' na, sinuli-sulihan si Leban e' si Yakub pasal kamemon bay kalabayanna."
                            },
                            {
                                "text": "\u201c\u0100,\u201d yuk si Leban ma iya, \u201clahasiya'ta ka sab'nnal-b'nnal, magdalaha' magdaisi.\u201d Manjari dambulan ya kahanti' si Yakub ma deyoman disi Leban.   "
                            },
                            {
                                "text": "    Palabay pa'in dambulan-i, ah'lling si Leban ma si Yakub, yukna, \u201cOt\u014d', minsan kita magdalaha', bang ka ganta' maghinang ma aku mbal apatut bang halam aniya' tongodna. Subay ka gadjihanku. Haka'in aku bang pila kabaya'annu?\u201d  "
                            },
                            {
                                "text": "  Na, aniya' duwa anak si Leban budjang. Ya \u014dn siyaka si Leya maka si Rakiya ya \u014dn siyali."
                            },
                            {
                                "text": "Bulahaw asal mata si Leya, sag\u014d' si Rakiya ya alingkat, ah\u0101p pamarananna."
                            },
                            {
                                "text": "Jari kinabilahian si Rakiya itu e' si Yakub ati yukna ma si Leban, \u201cBapa' bang ka'a-i asulut, maghinang aku maitu ma ka'a pituntahun, minsan aku mbal gadjihannu. Ya sadja amu'ku ma ka'a bang pa'in pamah'ndanu ma aku anaknu si Rakiya.\u201d  "
                            },
                            {
                                "text": "  Ya sambung si Leban, yukna, \u201c\u0100, gom lagi' ka'a ya pamah'llaku ma iya, da'a a'a sadd\u012b. Maitu na ka ma deyomanku.\u201d"
                            },
                            {
                                "text": "Manjari pituntahun ya paghinang si Yakub ma si Leban supaya tah'ndana si Rakiya, sag\u014d' halam tabistana t'ggolna ma sabab kaheya lasana ma si Rakiya.  "
                            },
                            {
                                "text": "  Na, palabay pa'in pituntahun e', yuk si Yakub ma si Leban, \u201cBapa', ta'abut na waktu, kawinun kami maka si Rakiya bo' kami makapagdakayu' na.\u201d"
                            },
                            {
                                "text": "Angaho' si Leban ati magsakap iya jajamuhan. Pinata'u e'na saga a'a kamemon ma lahatna, sin\u014d' paluruk ni pagkawinan."
                            },
                            {
                                "text": "Saguw\u0101' pagsangom e', ngga'i ka si Rakiya ya ni'nde'an e' si Leban ni si Yakub sag\u014d' si Leya. (Aniya' isab ipatan si Leban \u014dnna si Silpa bay pamuwanna ma si Leya nihinang ipatan.) Jari si Yakub maka si Leya magbihing na atuli.  "
                            },
                            {
                                "text": "Saguw\u0101' pagsangom e', ngga'i ka si Rakiya ya ni'nde'an e' si Leban ni si Yakub sag\u014d' si Leya. (Aniya' isab ipatan si Leban \u014dnna si Silpa bay pamuwanna ma si Leya nihinang ipatan.) Jari si Yakub maka si Leya magbihing na atuli.  "
                            },
                            {
                                "text": "  Na, pagk'llat pa'in llaw dakayu', yamboho' tasayu e' si Yakub in si Leya bay sehe'na sangom in\u0101n! Peh\u0113' iya magt\u016by ni si Leban. \u201cBapa',\u201d yukna, \u201cangay buwattilu hinangnu ma aku? Jukup na pituntahun ya paghinangku ma ka'a bo' supaya si Rakiya ta'\u0101'ku h'nda. Angay aku angkan akkalannu?\u201d  "
                            },
                            {
                                "text": "  Ya sambung si Leban, \u201cOt\u014d', ya addat kami maitu, mbal makajari bang siyali pinah'lla'an dah\u016b min siyaka."
                            },
                            {
                                "text": "Tangguhanta dapitu' lagi'. Subay na aubus paglami-lami ma si Leya itu bo' yampa ka pakawin kami maka si Rakiya. Saguw\u0101' aniya' tongodna. Ya paghinangnu maitu ma aku subay sinugpatan pituntahun lagi'.\u201d  "
                            },
                            {
                                "text": "  Na, kasulutan si Yakub. Aubus pa'in dapitu' iya paglami-lami sig\u0101m ma si Leya, pinakawin si Yakub e' si Leban ma anakna si Rakiya."
                            },
                            {
                                "text": "Damikiyanna du isab, aniya' ipatan d'nda pamuwan si Leban ma si Rakiya, \u014dnna si Bilha."
                            },
                            {
                                "text": "Sakali itu magdakayu' na si Yakub maka si Rakiya. Aheya sidda lasana ma si Rakiya, labi-labi min lasana ma si Leya. Jari pituntahun gi' ya paghinang si Yakub ma deyoman si Leban.   "
                            },
                            {
                                "text": "    Na, ta'nda' pa'in e' PANGH\u016a' ariki' asal lasa si Yakub ma si Leya, aniya' kah\u0101pan pamuwanna ma iya. Jari si Leya ya makapangiram du, sag\u014d' si Rakiya mbal maka'anak."
                            },
                            {
                                "text": "Jari ab'ttong na si Leya ati anganak iya l'lla. Yukna, \u201cTa'nda' kasusahanku e' PANGH\u016a'. Tantu aku kinalasahan na e' h'llaku.\u201d Manjari Rubin ya pang\u014dnna ma anakna he'.  "
                            },
                            {
                                "text": "  Manjari ab'ttong iya pab\u012bng ati l'lla du isab anakna. Yukna, \u201cYa anak itu pamuwan PANGH\u016a' ma aku sabab takalena pasal aku mbal kinalasahan.\u201d Angkan Simiyun ya pang\u014dnna ma onde'."
                            },
                            {
                                "text": "Na, ab'ttong iya pab\u012bng ati l'lla isab anakna. Yukna, \u201cNa, tantu h'llaku pat'ttog na ma aku sabab t'llu na anak l'lla ya pamuwanku ma iya.\u201d Manjari Libi ya pang\u014dnna ma onde' itu.  "
                            },
                            {
                                "text": "  An\u0101, ab'ttong si Leya pab\u012bng, ka'mpatna na, l'lla du isab. Yukna, \u201cPudjiku na PANGH\u016a' buwattina'an.\u201d Angkan \u014dnanna anakna si Yahud. Na minn\u0113' pahondong si Leya maganak.   "
                            }
                        ]
                    },
                    {
                        "verses": [
                            {
                                "text": "Na si Rakiya itu, pagka tasayuna in iya mbal to'ongan makabuwanan si Yakub anak, angimb\u016b na ma siyakana si Leya. Ah'lling iya ma si Yakub, yukna, \u201cBuwanin aku anak. Bang aku mbal maka'anak, gom gi' aku amatay.\u201d  "
                            },
                            {
                                "text": "  Apasu' magt\u016by atay si Yakub ma si Rakiya, yukna, \u201cPangannalnu aku itu Tuhan bah\u0101', makapagbaya' amuwanan ka'a anak maka mbal?\u201d  "
                            },
                            {
                                "text": "  Ya lling si Rakiya ma iya, \u201cO'o, ipatanku si Bilha itu. Pahulid ka ma iya supaya iya anganak ganti' min aku, ati taga-tubu' aku min iya.\u201d"
                            },
                            {
                                "text": "Jari sin\u014dngan e'na ipatanna si Bilha ma si Yakub pamah'ndana. Magbihing sig\u0101m atuli,"
                            },
                            {
                                "text": "ati ab'ttong si Bilha maka anganak l'lla."
                            },
                            {
                                "text": "Ya lling si Rakiya, \u201cKabogbogan aku e' Tuhan in aku patut taga-anak. Takalena bay pangamu'-ngamu'ku ma iya, ati kabuwanan aku anak l'lla.\u201d Manjari D\u0101n ya pang\u014dnna ma iya.  "
                            },
                            {
                                "text": "  Ab'ttong na isab si Bilha pab\u012bng ati aniya' gi' anak si Yakub l'lla min iya, karuwana na."
                            },
                            {
                                "text": "Ya pah'lling si Rakiya, \u201cAheya paggaggud kami maka siyakaku, sag\u014d' ma aku da'ugan.\u201d Manjari Naptali ya pang\u014dnna ma onde'.  "
                            },
                            {
                                "text": "  Na si Leya isab, pagka tasayuna in iya mbal na anganak, manjari pamuwanna isab ipatanna si Silpa ma si Yakub pamah'ndana."
                            },
                            {
                                "text": "Ab'ttong isab si Silpa ati anganak l'lla."
                            },
                            {
                                "text": "\u201cAh\u0101p sukudku!\u201d yuk si Leya. Jari G\u0101d ya pang\u014dnna ma anakna he'."
                            },
                            {
                                "text": "Damuli pa'in minn\u0113', anganak pab\u012bng si Silpa itu, jari duwa na anak si Yakub min iya."
                            },
                            {
                                "text": "Ya pah'lling si Leya, \u201cAheya kak\u014dganku! Pinagsuli-sulihan du aku e' saga kar'ndahan in aku itu d'nda ak\u014dd.\u201d Angkan na Aser ya pang\u014dn si Silpa ma anakna.  "
                            },
                            {
                                "text": "  Na ma musim pagani lagi', ina'an si Rubin anak si Leya maglunsul ma huma. Aniya' tab\u0101kna buwa' kayu tapagtambal pamapangiram, jari binowa e'na peh\u0113' ni ina'na si Leya. Ah'lling magt\u016by si Rakiya ni si Leya, yukna, \u201cKaka', buwanin aku min buwa' kayu ya tab\u0101k e' anaknu ilu.\u201d  "
                            },
                            {
                                "text": "  Ya sambung si Leya, \u201c\u0112, mamarahi pah\u0101p ka'a ilu! Bay ta'agawnu h'llaku ati agawnu lagi' buwa' kayu anakku?\u201d   Yuk si Rakiya, \u201cBang aku buwanannu, tugutanku si Yakub pabihing ma ka'a sangom ilu.\u201d  "
                            },
                            {
                                "text": "  Manjari itu, pagt'kka si Yakub min huma abay kohap na, sinampang iya e' si Leya. Yukna ma si Yakub, \u201cSubay ka pabihing ma aku atuli sangom ilu. Makapagisun kami maka si Rakiya insini'. Bay iya buwananku saga buwa' kayu ya tapuwa' e' anakku si Rubin, manjari pinatuli ka ma aku.\u201d Manjari pabihing si Yakub ma si Leya ma sangom in\u0101n.  "
                            },
                            {
                                "text": "  Na nir\u016blan si Leya e' Tuhan. Ab'ttong iya ati anganak l'lla. Manjari lima na anak si Yakub l'lla min h'ndana si Leya."
                            },
                            {
                                "text": "Yuk si Leya, \u201cKatungbasan aku e' Tuhan ni kah\u0101pan ma sabab kapamuwanku ipatanku ma h'llaku.\u201d Angkanna Issakar ya pang\u014dnna ma anakna itu.  "
                            },
                            {
                                "text": "  Angiram isab si Leya pab\u012bng, paganakna l'lla. Manjari nnom na anak si Yakub l'lla bay min si Leya."
                            },
                            {
                                "text": "\u201cNa,\u201d yuk si Leya, \u201cahalga' to'ongan ya pamuwan Tuhan ma aku. Tantu aku pinaheya na e' h'llaku ma sabab nnom na anakna l'lla min aku.\u201d Manjari Sibulun ya pang\u014dn si Leya ma anakna itu.  "
                            },
                            {
                                "text": "  Na, mbal pa'in at'ggol, ab'ttong si Leya pab\u012bng ati anganak iya d'nda. Dina ya pang\u014dnna ma iya.  "
                            },
                            {
                                "text": "  Na, in si Rakiya isab, taentom du e' Tuhan. Takale bay pangamu'-ngamu' si Rakiya ma iya, ati nir\u016blan iya bo' makapangiram na."
                            },
                            {
                                "text": "Manjari ab'ttong si Rakiya ati anganak iya l'lla. Ah'lling iya, yukna, \u201cKala'anan na kaiya'anku e' Tuhan sabab itiya' aku kabuwanan anak."
                            },
                            {
                                "text": "Mura-murahan bang pa'in aniya' gi' anakku l'lla pinasunu' e' PANGH\u016a' ni onde' dakayu' itu.\u201d Manjari Yusup ya pang\u014dn si Rakiya ma anakna-i.   "
                            },
                            {
                                "text": "    Manjari itu, bay pa'in nianakan si Yusup, binowa e' si Yakub mato'ana si Leban magisun. Yuk si Yakub, \u201cBapa', paba'irun aku sabab bilahi na aku amole' ni lahatku."
                            },
                            {
                                "text": "Pabeya'un ma aku saga anak-h'ndaku, ya tausahaku maitu ma deyomannu. Kata'uwannu du ya katuyu'ku maghinang ma ka'a.\u201d  "
                            },
                            {
                                "text": "  Sag\u014d' ya sambung si Leban ma si Yakub, \u201cOt\u014d', da'a gi'. Aniya' pamowahanta ka'a magsuli-suli. Ta'nda'ku ma putika'an ka'a iya sababna ya angkan aku nilidjiki'an e' PANGH\u016a'."
                            },
                            {
                                "text": "Ah'lling sadja ka. Gadjihanta ka pila-pila kabaya'annu.\u201d  "
                            },
                            {
                                "text": "  Anambung si Yakub, yukna \u201cKata'uwannu du bang buwattingga e'ku maghinang maitu ma ka'a. Angah\u0101p sadja kahayopannu ma deyom kapagipatku."
                            },
                            {
                                "text": "Ma halam gi' aku maitu, kulang asal pangalta'nu. Malaingkan aheka na ma buwattina'an. Minsan maingga-maingga paghinanganku ma deyomannu, nilidjiki'an sadja ka e' PANGH\u016a'-Yawe. Bang ma aku ta'abut na waktu pamas'lle' ma aku, bo' supaya aniya' palsuku'an ma kami sampay anak-h'ndaku.\u201d  "
                            },
                            {
                                "text": "  Atilaw si Leban ma iya, yukna, \u201cNa, subay pila panganggadji ma ka'a?\u201d   Ya sambung si Yakub, \u201cNgga'i ka gadji ya kabaya'anku. Bang pagsulutanta, subay aku par\u016blnu angipat ba'anan hayopnu buwat bay dah\u016b. Saguw\u0101' aniya' amu'ku ma ka'a."
                            },
                            {
                                "text": "Tugutin aku angaliling ba'anan hayopnu ma llaw itu to'ongan. Ingga aniya' bili-bili ettom atawa kambing kabang-kabang, ma aku na palsuku'anku. Ya du ilu pangangganti'nu gadjiku."
                            },
                            {
                                "text": "Manjari ma sinos\u014dng, bang ka ganta' bilahi angitung bang pila panambanu ma aku, kata'uwannu magt\u016by bang aku kapangandolan atawa mbal. Bang saupama aniya' ta'nda'nu ma aku kambing ngga'i ka kabang atawa bili-bili ngga'i ka ettom, takil\u0101nu du bay tangkawku min ka'a.\u201d  "
                            },
                            {
                                "text": "  Ya sambung si Leban, \u201cAho', sulut. Buwatt\u0113' na.\u201d"
                            },
                            {
                                "text": "Malaingkan karah\u016ban si Yakub e' si Leban ma llaw ina'an-i. Pinasadd\u012b e'na pat'nna'an saga kambingna l'lla jali'-jali' maka kambing d'nda kabang-kabang maka bili-bili ettom-ettom isab. Pinaipat kamemon ma saga anakna e' si Leban,"
                            },
                            {
                                "text": "ati palawak sig\u0101m min si Yakub saga t'llung'llaw nil'ngngan. Si Yakub ya ta'bba maina'an angipat kaheka'an hayop si Leban ya halam binowa.  "
                            },
                            {
                                "text": "  Na pagka buwatt\u0113' akkal si Leban, aniya' saga sanga kayu nilabas e' si Yakub min kayu t'llungginis. Kinupas-kupasan kuwitna supaya magjali'-jali' ettom maka pote'."
                            },
                            {
                                "text": "Kakupasan pa'in, pinat'nna' e'na ma deyom pagbohe'an saga hayop bo' ta'nda' e' sig\u0101m pasalta' anginum peh\u0113'. Bang ta'abut timpu pagd'nda saga hayop,"
                            },
                            {
                                "text": "magd'nda du ma dahuan saga sanga kayu jali'-jali' he'. Manjari tapang\u0101'an lihi e' kambing d'nda maka bili-bili d'nda ati jali'-jali' maka kabang-kabang maka b'ttikan ya nianakan e' sig\u0101m.  "
                            },
                            {
                                "text": "  Na, ya anak hayop e' pinasadd\u012b na pa'in e' si Yakub. Saguw\u0101' ya hayop asangpot pinaharap e'na tudju ni saga hayop jali'-jali' maka ettom-ettom ya suku' si Leban. Minn\u0113' pinapagsadd\u012b ba'anan hayop si Yakub maka ba'anan hayop si Leban.  "
                            },
                            {
                                "text": "  Tiyap-tiyap aniya' hayop d'nda ah\u0101p baranna ya magd'nda, pinat'nna' e' si Yakub saga sanga kayu nijali'-jali' ma deyom paginuman bo' supaya magd'nda ma kasekotan saga sanga-i."
                            },
                            {
                                "text": "Saguw\u0101' bang hayop kulang ah\u0101p ya magd'nda, mbal pinat'nna'an kayu-kayu. Ya kat'kkahanna, in hayop kulang h\u0101pna pinasuku' ma si Leban. Malaingkan ya pinasuku' ma si Yakub anak hayop ah\u0101p sadja baranna."
                            },
                            {
                                "text": "Ya kat'kkahanna, paheka na pa'in bo' paheka karaya si Yakub. Gana-gana aheka na ba'anan bili-bili maka kambingna. Aheka isab saga unta'na maka kura'na. Ya du saga sosoho'anna d'nda-l'lla, aheka du isab.    "
                            }
                        ]
                    },
                    {
                        "verses": [
                            {
                                "text": "    Na, kahaka'an si Yakub in iya pinah'llingan ala'at e' saga ipalna anak si Leban. Yuk sig\u0101m, \u201cSaga kahayop-hayopan mma'ta wa'i ta'\u0101' e' si Yakub. Ya angkan iya dayahan ma sabab pangalta' bay suku' si Mma'.\u201d"
                            },
                            {
                                "text": "Ta'nda' isab e' si Yakub apinda na addat si Leban ma iya, ngga'i ka na buwat bay tagna'.  "
                            },
                            {
                                "text": "  Magkallam PANGH\u016a' ma si Yakub, yukna, \u201cPab\u012bng ka peh\u0113' ni lahat kamatto'ahannu, ni kakampungannu. Pataptap du aku ma ka'a ma l'ngnganannu.\u201d  "
                            },
                            {
                                "text": "  Anambuku magt\u016by si Yakub ma disi Rakiya maka si Leya. Sin\u014d' sig\u0101m kaleya ni iya, ni tongod pagipatanna hayop."
                            },
                            {
                                "text": "Makat'kka pa'in sig\u0101m peh\u0113', yukna ma sig\u0101m, \u201cSaga dayang, tasayuku apinda na pamaihu'an mma'bi ma aku, ngga'i ka buwat bay dah\u016b. Daipara tatabang aku e' Tuhan ya pagtuhanan mma'ku."
                            },
                            {
                                "text": "Makata'u kam bay pagsangs\u0101'ku maghinang ma deyoman mma'bi."
                            },
                            {
                                "text": "Sag\u014d' minsan na, parupangna sadja aku pagka pinagpinda-pinda e'na gadjiku. Ngga'i ka hal min t'dda, min sangp\u016b'. Daipara halam aku bay tainay e'na sabab mbal bilahi Tuhan."
                            },
                            {
                                "text": "Bang saupama aniya' h'lling si Leban ma aku, yukna, \u2018saga hayopan b'ttikan ya panganggadjiku ma ka'a,\u2019 na, b'ttikan lullun ya nianakan e' saga hayop in\u0101n. Ya du bang pindahanna llingna bo' yukna, \u2018hayop jali'-jali'an ya panganggadjiku ma ka'a,\u2019 na, jali'-jali' na pa'in ya nianakan e' saga hayop kamemon."
                            },
                            {
                                "text": "Hatina Tuhan ya bay angala'anan karaya mma'bi bo' pamuwanna ma aku.\u201d  "
                            },
                            {
                                "text": "  Anuli-nuli gi' si Yakub, yukna, \u201cAniya' bay tauppiku ma waktu pagd'nda saga kambing. Kabang-kabang maka jali'-jali'an lullun saga kambing l'lla ya ta'nda'ku magd'nda ma deyom uppiku."
                            },
                            {
                                "text": "Jari aniya' pah'lling mala'ikat Tuhan ma aku, yukna, \u2018O Yakub!\u2019   \u201cYa sambungku, \u2018Oy, itiya' aku.\u2019"
                            },
                            {
                                "text": "Agsai angabtang mala'ikat-i, yukna, \u2018Ang'nda' ka peh\u0113'. Saga kambing l'lla ya magd'nda ilu, kabang lullun maka jali'-jali'an. Min kabaya'anku ko' ilu, sabab kata'uwanku bay pamarupang si Leban ma ka'a."
                            },
                            {
                                "text": "Aku ya Tuhan bay magpa'nda' ma ka'a ma lahat Betel. Ya na lahat bay pamat'nggehannu batu pangentomannu ma aku, lahat isab bay pagnajalannu. Na,\u2019 yukna, \u2018magsakap na ka buwattina'an bo' ka amole' peh\u0113' ni lahatnu porol.\u2019 \u201d  "
                            },
                            {
                                "text": "  Na anambung disi Rakiya maka si Leya. Yuk sig\u0101m ma si Yakub, \u201cTuwan, halam aniya' pusaka' taholat kami min si Mma'."
                            },
                            {
                                "text": "Tahinang kami sali' a'a liyu, ngga'i na ka anakna lissi. Bang pinagbahasa, in kami itu sali' dagangan pinab'llihan e'na, sag\u014d' aubus e'na b'llihanna."
                            },
                            {
                                "text": "Ya kataluwa'anna, in pangalta' bay kala'anan e' Tuhan min si Mma' palsuku'an na ma kami maka ma saga ka'anakantam. Angkan na, tuwan, beya'un sadja ai-ai panoho'an Tuhan ma ka'a.\u201d  "
                            },
                            {
                                "text": "  Manjari itu magsakap na si Yakub amole' peh\u0113' ni mma'na ma lahat Kana'an. Pinakura' e'na anak-h'ndana ma saga unta', maka pinal'ngngan saga ba'anan hayopna kamemon dah\u016b min iya. Binowa isab ai-aina kamemon ya bay tausahana t'ggolna bay ma lahat Mesopotami.  "
                            },
                            {
                                "text": "  Manjari itu magsakap na si Yakub amole' peh\u0113' ni mma'na ma lahat Kana'an. Pinakura' e'na anak-h'ndana ma saga unta', maka pinal'ngngan saga ba'anan hayopna kamemon dah\u016b min iya. Binowa isab ai-aina kamemon ya bay tausahana t'ggolna bay ma lahat Mesopotami.  "
                            },
                            {
                                "text": "  Na, alikut pa'in si Leban magguntingan bulbul saga bili-bilina, tinangkaw saga ta'u-ta'u pagtutuhananna e' anakna si Ripka."
                            },
                            {
                                "text": "Jari si Leban bangsa Aram bay kalimbungan e' si Yakub, pagka halam pinata'u pasal mohot si Yakub ala'an na amole' ni lahatna."
                            },
                            {
                                "text": "Jari magdai'-dai' si Yakub ala'an maka e'na amowa ai-ai palsuku'anna kamemon. Pauntas iya ni dambila' sapa' Alpurati bo' patudju peh\u0113' ni kab\u016bd-b\u016bran ma lahat Giliyad.   "
                            },
                            {
                                "text": "    Manjari makalabay pa'in t'llumbahangi, kahaka'an si Leban pasal kala'an disi Yakub."
                            },
                            {
                                "text": "Tinurul iya magt\u016by e' si Leban maka saga kampungna, pitumbahangi ya t'ggol kapanurulna. Yamboho' ta'abutna disi Yakub ma kab\u016bd-b\u016bran lahat Giliyad."
                            },
                            {
                                "text": "Jari ma sangom e' aniya' pah'lling Tuhan ma si Leban ma deyom uppina. Yuk Tuhan ma iya, \u201cAmay-amay, da'a sanggupin si Yakub, ai na ka ah\u0101p, ai na ka ala'at.\u201d  "
                            },
                            {
                                "text": "  Na, ina'an disi Yakub pahanti' ma kab\u016bd-b\u016bran lahat Giliyad pagabut si Leban ma iya. Pahanti' isab si Leban maka saga kampungna ma tongod ina'an-i."
                            },
                            {
                                "text": "Manjari itu ah'lling si Leban ma si Yakub, yukna, \u201cOt\u014d', angay aku akkalannu? Angay buwattilu pamowanu ma saga anakku? B\u0101'nu d'nda tasaggaw!"
                            },
                            {
                                "text": "Angay ka ala'an patapuk, halam minsan ama'id min aku? Bang ka bay ama'id, bay du pa'in kam tapatulakku ma deyom paglami-lamihan maka saga kalangan. Bay ka isab kabiyulahan maka katambulan."
                            },
                            {
                                "text": "Angay aku halam minsan pasiyumnu ma saga anak-mpuku bo' kami mag'bba sangkah\u0101pan? Dupang-dupang ka maghinang buwattilu!"
                            },
                            {
                                "text": "Aniya' kapatutku angala'at ma ka'a, daipara tal\u0101ng aku dibuhi' e' Tuhan ya pagtuhanan mma'nu, da'a sin\u014d' ananggupan ka'a."
                            },
                            {
                                "text": "Kata'uwanku du bang ai sababna ya angkan ka ala'an. Tu'ud ka angentom lahatnu maka kakampungannu. Sag\u014d' iya paginu-inuhanku, angay tangkawnu saga ta'u-ta'uku?\u201d  "
                            },
                            {
                                "text": "  Anambung si Yakub ma si Leban, yukna, \u201cBapa', angkan aku halam ama'id min ka'a sabab tin\u0101w aku. Pangannalku in saga anaknu d'nda itu niagaw min aku."
                            },
                            {
                                "text": "Sag\u014d' in pasal saga ta'u-ta'unu, Bapa', sitta'aku. Bang hati tab\u0101knu ma deyom duwa'an kami, minsan ma sai-sai, subay iya pinapatay. Itiya' kakampunganta anaksi'. Na, piha'un to'ongan. Bang aniya' tapihanu maitu ai-ai palsuku'annu, ng\u0101'un na.\u201d Tu'ud awam si Yakub, halam tasayuna in si Rakiya bay anangkaw saga ta'u-ta'u ya pagtuhanan mma'na.  "
                            },
                            {
                                "text": "  Manjari tolda si Yakub ya pamiha'an si Leban dah\u016b. Pasunu', tolda si Leya, bo' ni deyom tolda duwangan ipatan d'nda. Sag\u014d' halam tab\u0101k maina'an saga ta'u-ta'u. Pagpuwas, pas\u014dd na isab iya ni deyom tolda si Rakiya."
                            },
                            {
                                "text": "Na in ta'u-ta'u itu bay tinapukan asal e' si Rakiya ma pakol unta'na bo' tiningk\u014d'an e'na. Makas\u014dd pa'in si Leban, agsai binulangkayat e'na duwa'an kamemon ya ma deyom tolda in\u0101n, sag\u014d' halam aniya' tapihana.  "
                            },
                            {
                                "text": "  Ah'lling si Rakiya ma mma'na, yukna \u201cMma', da'a pa'in ala'at ataynu ma aku. Ampunun aku, sabab itiya' aku binulan, ya po'on aku mbal makat'ngge ma kamaitunu.\u201d Na, minsan buwattingga e' si Leban amiha ta'u-ta'una in\u0101n, halam to'ongan tab\u0101k maina'an.  "
                            },
                            {
                                "text": "  Manjari akalintaw si Yakub, angkan yukna ma mato'ana, \u201cAi dusaku? Sara' ai bay talanggalku ya angkan aku turulnu pi'itu?"
                            },
                            {
                                "text": "Tajagjagnu duwa'anku kamemon. Aniya' bah\u0101' suku'nu tab\u0101knu mailu? Bang hati aniya', paluwasun kono' pi'itu ma pang'nda'an saga lahasiya'ta itu ati sig\u0101m ya maghukum ma kita duwangan bang sai magsab'nnal, ka'a ka atawa aku.  "
                            },
                            {
                                "text": "  \u201cDuwamp\u016b' tahun,\u201d yuk si Yakub, \u201cbay t'ggolku ma deyomannu. Halam aniya' bili-bilinu atawa kambingnu kapulakan. Maka halam aku bay makakakan minsan dakayu' kambingnu l'lla."
                            },
                            {
                                "text": "Tiyap-tiyap bang aniya' hayop tatanggal e' sattuwa talun, halam bay bowaku ni ka'a. Sag\u014d' akuhanku sinambi'an minsan ngga'i ka suku'ku. Maka bang aniya' hayopnu tinangkaw sumiyan-sumiyan, llaw ka atawa sangom, patanggungnu na pa'in ma aku, soho'nu ginanti'an ma aku."
                            },
                            {
                                "text": "Buwatt\u0113' na pa'in bay kah\u0101lanku. Kapasu'an aku sidda ma ka'llawan, kahaggutan ma waktu sangom. Ai na ka llaw, ai na ka sangom, halam ah\u0101p e'ku atuli."
                            },
                            {
                                "text": "Buwatt\u0113' sadja kah\u0101lanku ma deyomannu duwamp\u016b' tahun t'ggolna. Sangp\u016b' maka mpat tahun isab ya t'ggolku maghinang ma ka'a supaya ta'\u0101'ku h'nda duwangan anaknu itu. Nnom tahun isab ya kapaghinangku ma ka'a supaya aniya' saga hayop ma aku. Aheya asal untungnu min aku, sag\u014d' minsan na, min pila bay pagpinda-pindanu panganggadjinu ma aku."
                            },
                            {
                                "text": "Daipara nientom aku e' Tuhan, ya pagtuhanan mbo'ku si Ibrahim, ya pagmat\u0101wan mma'ku si Isa'ak. Bang aku halam bay bogboganna, arak aku bay patulaknu ma halam aniya' ai-ai tabowaku. Saguw\u0101' ta'nda' e' Tuhan katiksa'anku sampay lu'ug-liksa'ku ma deyomannu. Ya he' sababna angkan ka'a nil\u0101ng e'na dibuhi'.\u201d  "
                            },
                            {
                                "text": "  Ya sambung si Leban ma si Yakub, \u201cAku ya tag-dapu ma ai-ai kamemon ilu. H'ndanu ilu, anakku du. Anaknu ilu, mpuku du. Kaba'anan hayop ilu, aku ya tag-dapuna. Saguw\u0101' minsan na, halam na aniya' dapatku angokoman saga anakku maka ka'anakan sig\u0101m."
                            },
                            {
                                "text": "Manjari Ot\u014d', in kita itu subay magjanji' buwattina'an. Subay kita amangkat batu isab pangentoman supaya mbal takalipatta.\u201d  "
                            },
                            {
                                "text": "  Magt\u016by aniya' batu dansolag pinuwa' e' si Yakub niosol maina'an."
                            },
                            {
                                "text": "Yuk isab si Yakub ma saga a'ana, \u201cAngahangkut kam batu pinatumpuk pi'itu.\u201d Pagubus, mah\u0113' na sig\u0101m amangan ma bihing tumpukan batu he'."
                            },
                            {
                                "text": "Na ya pang\u014dn si Leban ma tumpukan batu he' bang ma bahasa sig\u0101m, \u2018Jegar Sahaduta.\u2019 Ya pang\u014dn si Yakub, ma bahasana isab, \u2018Gale'ed.\u2019  "
                            },
                            {
                                "text": "  Ya pamissala si Leban ma si Yakub, \u201cYa tumpukan batu itu paltanda'an in kita duwangan bay makapagjanji' ma llaw itu.\u201d Angkanna tumpukan e' ka\u014dnan Gale'ed."
                            },
                            {
                                "text": "Ni\u014dnan Mispa isab ma sabab kabtangan si Leban, ya yukna, \u201cBang pa'in kita pineyanan e' si Yawe sat'ggolta magsadd\u012b lahat.\u201d"
                            },
                            {
                                "text": "Aniya' gi' lling si Leban, yukna, \u201cBang ka saupama aminjala' saga anakku itu atawa magh'nda ma d'nda sadd\u012b, entomun to'ongan, ilu du Tuhan ang'nda' ma kita minsan halam aniya' makata'u.  "
                            },
                            {
                                "text": "  \u201cNda'un isab,\u201d yuk si Leban, \u201ctumpukan batu itu maka batu bay osolanta."
                            },
                            {
                                "text": "Paltanda'an ko' itu ma kita duwangan ma pasal paljanji'anta dakayu'. In aku itu mbal paliyu min tumpukan batu itu angala'at ma ka'a. Damikiyanna isab, in ka'a ilu mbal paliyu min batu itu angala'at ma aku."
                            },
                            {
                                "text": "Na, mura-murahan bang pa'in kita nihukum e' Tuhan ya pagtuhanan mbo'nu si Ibrahim maka pagtuhanan mbo'ku si Nahor.\u201d   Manjari anapa na si Yakub ma \u014dn Tuhan ya pagmat\u0101wan e' mma'na si Isa'ak. Ya pagsapana in iya amogbog ma paljanji'an sig\u0101m."
                            },
                            {
                                "text": "Sakali itu, aniya' hayop sinumbali' e' si Yakub maina'an pagkulbananna ni Tuhan. Nilinganan isab saga kakampunganna sin\u014d' magjamu. Jari maina'an sig\u0101m magtulihan ma bihing b\u016bd in\u0101n.  "
                            },
                            {
                                "text": "  Pagdai' llaw pa'in siniyum e' si Leban saga mpuna maka saga anakna. Niamu'-amu'an isab sig\u0101m kah\u0101pan bo' yampa iya amole' ni lahatna.    "
                            }
                        ]
                    },
                    {
                        "verses": [
                            {
                                "text": "    Ya du si Yakub bay pauntas ni patudjuhanna. Sakali itu, ma labayan pa'in, aniya' saga mala'ikat min Tuhan anampang iya."
                            },
                            {
                                "text": "Ya lling si Yakub pag'nda'na ma sig\u0101m, \u201cKil\u0101ku, pat'nna'an kasundaluhan Tuhan ko' itu.\u201d Ati Mahanaim ya pang\u014dnna ma lahat in\u0101n.  "
                            },
                            {
                                "text": "  Manjari aniya' panoho'an si Yakub ma saga a'ana, yukna, \u201cParah\u016b kam min aku ni danakanku si Esaw, ina'an ma jadjahan Se'er, ma lahat Edom."
                            },
                            {
                                "text": "Ya llingbi ma iya subay buwatittu, \u2018Tuwan, aniya' itu lapal min atanu si Yakub. Yuk lapal itu, \u201cAt'ggol aku bay maglahat ma deyoman si'itta si Leban. Halam aku bay magla'an-la'an minn\u0113'."
                            },
                            {
                                "text": "Aheka na hayop palsuku'anku, buwat saga sapi', kura', bili-bili, maka kambing. Aheka na isab saga sosoho'anku d'nda-l'lla. Manjari, tuwan, ya angkan pabowaku lapal itu ni ka'a, bang pa'in aku taima'nu magatay pote'.\u201d \u2019 \u201d  "
                            },
                            {
                                "text": "  Sakali itu, makab\u012bng pa'in saga a'a bay pamabowahan lapal si Yakub, aniya' pangahaka sig\u0101m ma iya, yuk-i, \u201cTuwan, bay kami patampal peh\u0113' ni danakannu si Esaw, maka ilu'un na iya pasampang ma ka'a. Aniya' ma iya saga tendogna mpat hatus hekana.\u201d"
                            },
                            {
                                "text": "Na, sin\u014dd t\u0101w magt\u016by si Yakub, aheya to'ongan kasusahanna, angkan binahagi' duwa saga a'a ya bebeya'anna. Ya du ba'anan hayopna sampay saga unta'na, binahagi' duwa isab."
                            },
                            {
                                "text": "Ya ma deyom pikilan si Yakub, bang si Esaw ganta' pina'an amono' sig\u0101m, makal'ppa sig\u0101m dabahagi'.  "
                            },
                            {
                                "text": "  Jari angamu'-ngamu' si Yakub ni Tuhan, yukna, \u201cO Tuhanku, ka'a ya pagtuhanan mbo'ku si Ibrahim maka mma'ku si Isa'ak, angamu' aku tabang ma ka'a. O Yawe, ka'a ya bay anoho' aku subay amole' ni lahatku maka ni kakampunganku. Bay aku janji'annu isab in aku buwanannu kah\u0101pan ma ai-ai hinangku."
                            },
                            {
                                "text": "Atanu aku, a'a mbal tin\u014dp subay nih\u0101p e'nu. Sag\u014d' minsan na, aheya ase' maka lasanu ma aku. Waktu lagi' kauntasku ni dambila' sapa' Jordan, halam aniya' tabowaku, luwal la'a dakayu' tungkud ma tanganku. Saguw\u0101' ma buwattina'an itiya' na aku magduwa tumpukan ma labayan tudju amole'."
                            },
                            {
                                "text": "O Tuhan, tabangin aku sabab aheya kagawahanku ma siyakaku si Esaw. Pi'itu iya arai' amono' aku sampay saga anak-h'ndaku."
                            },
                            {
                                "text": "Entomun lagi' bay paljanji'annu ma aku, in aku buwanannu kah\u0101pan, maka buwanannu aku tubu' mbal taitung hekana, sapantun heka solagan gusung ma bihing tahik.\u201d Ya na he' pangamu'-ngamu' si Yakub ma Tuhan.  "
                            },
                            {
                                "text": "  Manjari pahanti' iya maina'an dambahangi. Pagsubu, amene' iya hayop aheka pamasampangna ma si Esaw."
                            },
                            {
                                "text": "Ya tapene'na duwa hatus kambing d'nda maka duwamp\u016b' kambing l'lla, duwa hatus bili-bili d'nda maka duwamp\u016b' bili-bili l'lla,"
                            },
                            {
                                "text": "t'llump\u016b' unta' d'nda taga-anak masi anganduru', mpatp\u016b' sapi' d'nda maka sangp\u016b' sapi' mandangan, duwamp\u016b' kura' d'nda maka sangp\u016b' kura' l'lla."
                            },
                            {
                                "text": "Jari pinagbahagi' magba'an-ba'an saga hayop itu e' si Yakub ati patunggu'anna ma saga a'ana. Ya panoho'anna ma sig\u0101m, \u201cPauntas kam dah\u016b min aku. Paglawak-lawakunbi isab saga hayop ilu damba'an maka damba'an.\u201d  "
                            },
                            {
                                "text": "  Aniya' isab pamandu'na ma sosoho'anna dakayu' ya parah\u016b min kamemon, yukna, \u201cBang ka saupama talanggal e' siyakaku, bo' yukna ma ka'a, \u2018Pi'ingga ka, maka sai nakura'nu, maka sai isab tag-dapu saga hayop ilu?\u2019"
                            },
                            {
                                "text": "Ya panambungnu ma iya subay buwattitu. Yuknu, \u2018Tuwan, atanu si Yakub ya tag-dapu itu kamemon. Sin\u014d' binowa pi'itu ni ka'a kasampangan. Ilu'un na iya paturul min buli'an.\u2019 \u201d  "
                            },
                            {
                                "text": "  Ya du panoho'an si Yakub ma saga a'ana magsunu'-sunu' ya tag-tunggu'an saga hayop kasehe'. Yukna, \u201cBang kam ganta' talanggal e' siyakaku si Esaw, ya pangahakabi ma iya subay buwattitu,"
                            },
                            {
                                "text": "\u2018Aho' tuwan, ilu'un du atanu si Yakub paturul min buli'an.\u2019 \u201d Ya ma deyom pikilan si Yakub, bang aniya' kasampangan pinabeya'an si Esaw dah\u016b gi' min kapaglanggal sig\u0101m, kalu ah\u0101p atayna tudju ni si Yakub ati magkah\u0101p sig\u0101m pab\u012bng."
                            },
                            {
                                "text": "Manjari pinarah\u016b e' si Yakub kasampanganna in\u0101n kamemon. Sag\u014d' si Yakub baranna angagad gi' ma pahanti'an sig\u0101m dambahangi.   "
                            },
                            {
                                "text": "    Na, ma sangom in\u0101n, papunduk si Yakub min patulihanna. Ni\u0101' h'ndana karuwangan maka ipatan sig\u0101m, sampay anakna l'lla kasangp\u016b' maka dda. Ni'nde'an sig\u0101m e'na peh\u0113' ni dambila' sapa' Jabbok."
                            },
                            {
                                "text": "Ma dambila' pa'in saga anak-h'ndana, pinauntas isab e' si Yakub kaniya'na kamemon."
                            },
                            {
                                "text": "Sag\u014d' in iya baranna pat'nna' dangan-danganna ma tongod ina'an. Sakali aniya' magpasalupa ma si Yakub amowa iya magkosogan sampay asekot ni karai'-llawan."
                            },
                            {
                                "text": "Na, pagnanam e' a'a in\u0101n in si Yakub mbal tara'ugna, magt\u016by tibu'na ma pangkulna ati mags\u0101' lo'atanna."
                            },
                            {
                                "text": "Ya yuk a'a-i ma iya, \u201cBbahin aku, marai' na llaw.\u201d   Anambung si Yakub, yukna, \u201c\u0112, mbal ka bbahanku. Subay ka amuwanan aku barakat dah\u016b.\u201d  "
                            },
                            {
                                "text": "  Manjari tinilaw si Yakub bang sai \u014dnna. \u201cSi Yakub,\u201d yukna.  "
                            },
                            {
                                "text": "  Angabtang a'a in\u0101n, yukna, \u201cNgga'i ka na Yakub ya pang\u014dn ka'a puwas minnitu, sag\u014d' si Isra'il na, ma sabab kapagkosognu maka Tuhan maka ma pagkahinu manusiya'. Bay tara'ugnu sali'-sali'.\u201d  "
                            },
                            {
                                "text": "  Ah'lling gi' si Yakub, \u201cTuwan, pahati'un aku kono' bang sai \u014dnnu.\u201d   Anambung a'a-i, yukna, \u201cOy, angay tilawnu \u014dnku?\u201d Manjari barakatanna si Yakub.  "
                            },
                            {
                                "text": "  Ya pah'lling si Yakub, \u201cAr\u012b, magharap aku maka Tuhan, bo' pa'in itiya' aku masi allum.\u201d Angkanna lahat in\u0101n ni\u014dnan Peniy\u0113l e' si Yakub.  "
                            },
                            {
                                "text": "  Yamboho' paluwas mata llaw ma waktu kalanjal si Yakub min lahat Peniy\u0113l e'. Magpengka'-pengka' isab iya ma sabab dambila' lo'atan pangkulna mags\u0101'."
                            },
                            {
                                "text": "Ya he' sababna angkan bangsa Isra'il mbal to'ongan amangan ugat sumbali'an ya ma lo'atan pangkul. Ya ina'an addat sig\u0101m sampay ni kabuwattituhan, tu'ud nientom mbo' sig\u0101m si Yakub bay waktu kapanibu' pangkulna.    "
                            }
                        ]
                    },
                    {
                        "verses": [
                            {
                                "text": "    Manjari itu, maka'nda' pa'in si Yakub ni dahuanna, ilu na si Esaw maka saga tendogna mpat hatus puhu'. Magt\u016by pinapagtumpuk e' si Yakub saga onde'-onde' maka kaina'an sig\u0101m magkaniya-kaniya."
                            },
                            {
                                "text": "Ya pinarah\u016b e'na si Bilha maka si Silpa sampay saga anak sig\u0101m. Pasunu' disi Leya maka saga anakna, ati karamulihan si Rakiya maka anakna si Yusup."
                            },
                            {
                                "text": "Si Yakub baranna ya parah\u016b min kamemon. Na, asekot-sekot pa'in iya ni si Esaw, magt\u016by iya pasujud min pitu' pagaddatna ma siyakana.  "
                            },
                            {
                                "text": "  Malaingkan si Esaw paragan anampang si Yakub. Anganggapus iya maka aniyum, ati magtangis sig\u0101m karuwangan."
                            },
                            {
                                "text": "Pag'nda' si Esaw ma saga kar'ndahan maka saga onde'-onde', atilaw iya ma si Yakub, yukna, \u201cSai kasehe'annu ilu?\u201d   Ya sambung si Yakub, \u201cKaka' tuwan, ya na itu ka'anakan bay pangalidjiki' Tuhan ma aku, ya atanu itu.\u201d  "
                            },
                            {
                                "text": "  Manjari pas\u014dng isab saga ipatan si Yakub maka ka'anakan sig\u0101m, ati pasujud ma dahuan si Esaw."
                            },
                            {
                                "text": "Pasunu' isab si Leya maka saga anakna, karamulihan si Rakiya maka anakna si Yusup, pasujud sig\u0101m kamemon.  "
                            },
                            {
                                "text": "  Atilaw gi' si Esaw, yukna, \u201cPamagay ba'anan tumpukan hayop bay talanggalku ma l\u0101n ina'an? Ai kagunahanna?\u201d   Ya sambung si Yakub, \u201cYa kagunahanna, Kaka' tuwan, pamuwanku ma ka'a pamah\u0101p ataynu tudju ni aku.\u201d  "
                            },
                            {
                                "text": "  Yuk si Esaw, \u201cOt\u014d', da'a na. Aheka du ma aku. Mailuhun na ma ka'a.\u201d  "
                            },
                            {
                                "text": "  Yuk si Yakub, \u201cNd\u016b', Kaka' tuwan, bang sab'nnal-b'nnal ah\u0101p na ataynu ma aku, taima'un kasampanganku itu ma ka'a. Ya pagharapku maka ka'a llaw itu, sali' hantang pagharapku maka Tuhan, sabab ah\u0101p sidda pamaihu'annu ma aku."
                            },
                            {
                                "text": "Taima'un, Kaka' tuwan, ya kasampanganku itu ma ka'a, sabab aheya kah\u0101pan ya bay pamuwan Tuhan ma aku. Halam aniya' kulang ma aku.\u201d Jari tinaima' na e' si Esaw pagka tapogos e' si Yakub.  "
                            },
                            {
                                "text": "  \u201cNa,\u201d yuk si Esaw, \u201cS\u016bng na kitam. Sehe'anta kam.\u201d  "
                            },
                            {
                                "text": "  Sag\u014d' mbal si Yakub. Yukna, \u201cKaka' tuwan, kata'uwannu du. Alamma saga onde'-onde' itu. Maka pagsusahanku isab saga bili-bili maka saga sapi' taga-anak duru'an lagi'. Bang puspusanta pal'ngngan minsan dang'llaw sadja, marai' magpatayan du kamemon."
                            },
                            {
                                "text": "Nd\u016b', Kaka',\u201d yuk si Yakub ma si Esaw, \u201cparah\u016b gi' ka min kami. Kami maka saga anakku sampay saga ba'anan hayop itu subay paturul min damuliannu. Painut-inut sadja kami pal'ngngan sampay ka ta'abutku mah\u0113' ma lahat Se'er.\u201d  "
                            },
                            {
                                "text": "  \u201cNa aho', Ot\u014d',\u201d yuk si Esaw. \u201cBbahanku isab saga a'aku pagapi' ma ka'am.\u201d   Yuk si Yakub, \u201cMinsan mbal na, Kaka' tuwan. Ya sadja aheya ma aku bang pa'in ah\u0101p na ataynu ma aku.\u201d  "
                            },
                            {
                                "text": "  Manjari ma llaw ina'an-i magpamole' na disi Esaw ni lahatna Se'er."
                            },
                            {
                                "text": "Sag\u014d' si Yakub iya peh\u0113' gom pa'in ni lahat Sokkot. Ma Sokkot pa'in, angahinang iya luma' pat'nna'anna maka saga anak-h'ndana. Angahinang isab iya saga kamalig pasindungan ba'anan kahayopanna. Ya he' sababna angkan lahat in\u0101n ni\u014dnan Sokkot.  "
                            },
                            {
                                "text": "  Ya hatulanna, makapole' pa'in si Yakub min lahat Mesopotami, at'kka na ni lahat Kana'an ma halam aniya' baya-baya. Tat'kkana da'ira Sekem ati maina'an iya magpat'ngge tolda pagluma'an sig\u0101m, ina'an ma anggopan da'ira."
                            },
                            {
                                "text": "Manjari ya tana' pat'nna'an sig\u0101m in\u0101n bay bin'lli e'na min saga panubu' si Hamor mma' si Sekem, dahatus pilak tibu'uk ya pam'llina."
                            },
                            {
                                "text": "Aniya' isab pagtunu'an kulban nihinang e' si Yakub ma tana' ina'an. El-Elohe-Isra'il ya pang\u014dnna ma pagkukulbanan in\u0101n.    "
                            }
                        ]
                    },
                    {
                        "verses": [
                            {
                                "text": "    Na, aniya' anak si Yakub maka si Leya budjang, \u014dnna si Dina. Dakayu' llaw pal'ngngan si Dina itu anibaw saga bagayna d'nda, a'a Kana'an."
                            },
                            {
                                "text": "Jari ta'nda' iya e' si Sekem anak si Hamor, ya pagbebeya'an ma lahat in\u0101n. (A'a bangsa H\u012bb disi Hamor itu.) Pag'nda' si Sekem ma si Dina, magt\u016by saggawna bo' yampa usiba'anna."
                            },
                            {
                                "text": "Sag\u014d' ka'amuhan iya ma si Dina he' maka sin\u014dd lasa. Jari bissalahanna pah\u0101p-h\u0101p, kalu tabowa alasa isab ma iya."
                            },
                            {
                                "text": "Yuk si Sekem ma mma'na si Hamor, \u201cMma', pah'nda'un ma aku d'nda itu.\u201d  "
                            },
                            {
                                "text": "  Sakali itu, makata'u pa'in si Yakub pasal pangusiba' itu ma anakna si Dina, halam aniya' tapah'llingna pasal palkala' itu. Subay na bay makapole' saga anakna min kaparangan, min hinang sig\u0101m anunggu' kahayopan.  "
                            },
                            {
                                "text": "  Manjari si Hamor, ya mma' si Sekem-i, peh\u0113' ni si Yakub amowa iya maggara'."
                            },
                            {
                                "text": "Maina'an isab saga anak si Yakub l'lla baha'u bay at'kka min deya. Kahaka'an pa'in sig\u0101m pasal palkala' itu, magt\u016by sig\u0101m astolan makalandu' ma sabab pangusiba' si Sekem ma danakan sig\u0101m si Dina. Mbal to'ongan manjari, talapay saga a'a Isra'il kamemon nihinangan kaiya'an.  "
                            },
                            {
                                "text": "  Ah'lling si Hamor ma si Yakub maka saga anakna-i, yukna, \u201cNd\u016b' tuwan, in anakku si Sekem itu aheya to'ongan baya'na ma anaknu si Dina. Taima'un iya, pah'nda'un ma anaknu."
                            },
                            {
                                "text": "Ah\u0101p kitam magpikit-pikiti d'nda maka l'lla."
                            },
                            {
                                "text": "Bang hati buwatt\u0113', makapaglahat du kam maitu maingga-maingga kabaya'anbi pat'nna'an. Aluhaya du kam angusaha maitu, makajari isab am'lli tana'.\u201d  "
                            },
                            {
                                "text": "  Ah'lling isab si Sekem ma mma' si Dina sampay ma saga danakanna, yukna, \u201cNd\u016b', saga Tuwan, bang pa'in aku makasulut ataybi. Ai-ai amu'bi ma aku pamuwanku du ma ka'am."
                            },
                            {
                                "text": "Haka'inbi aku bang pila ungsudna maka sokatna ati akuhanku du, bang aku pakawinbi ma si Dina.\u201d  "
                            },
                            {
                                "text": "  Sag\u014d' angakkal saga anak si Yakub ma si Sekem maka mma'na si Hamor, ma sabab pangusiba'na ma danakan sig\u0101m si Dina."
                            },
                            {
                                "text": "Yuk sig\u0101m, \u201c\u0112, mbal makajari. In danakan kami itu mbal tapah'lla ma l'lla halam bay taislam. Kaiya'an ko' ilu ma kami."
                            },
                            {
                                "text": "Magsulut du kitam bang pa'in ni'islam kal'llahanbi kamemon, buwat pagislam ma kami."
                            },
                            {
                                "text": "Jari magpikit-pikiti du kitam. Magdalahat kitam magdabangsa."
                            },
                            {
                                "text": "Malaingkan bang kam mbal ameya' ma gara' kami itu, pagka mbal bilahi magislam, na, ng\u0101' kami na danakan kami d'nda itu bo' ala'an minnitu.\u201d  "
                            },
                            {
                                "text": "  Manjari kasulutan si Hamor maka anakna si Sekem ma gara' bay nih\u016bgan sig\u0101m e' saga anak si Yakub e'."
                            },
                            {
                                "text": "Mbal pa'in at'ggol, bineya' e' si Sekem gara' sig\u0101m ma sabab baya'na ma si Dina anak si Yakub. Si Sekem ya pinagaddatan asal labi min kakampunganna kasehe'an."
                            },
                            {
                                "text": "Manjari peh\u0113' na iya maka mma'na si Hamor ni tongod pas\u014dran da'ira bo' amowa magisun saga l'lla ya magtipun maina'an."
                            },
                            {
                                "text": "Yuk sig\u0101m, \u201cSaga tuwan, in bangsa Isra'il itu patibagayun asal. Ah\u0101p bang sig\u0101m tugutanta maglahat maitu maka magusaha isab ma deyom kaluhaya'an, sabab aluha asal lahattam. Ah\u0101p isab bang tugutantam saga anak sig\u0101m subul-budjang magkawin-kiyawani maka anaktam."
                            },
                            {
                                "text": "Saguw\u0101' mbal gi' sig\u0101m makajari magdalahat-magdabangsa maka kitam. In kitam kal'llahan subay magislam dah\u016b buwat kapagislam ma sig\u0101m."
                            },
                            {
                                "text": "Manjari bang beya'ta addat sig\u0101m e', in hayop sig\u0101m kamemon maka pangalta' sig\u0101m kamemon ma kitam du ma waktu sin\u014dng. Jari patut bah\u0101' bang kitam magsulut supaya sig\u0101m maglahat maitu ma kitam?\u201d  "
                            },
                            {
                                "text": "  Manjari kasulutan saga l'lla ma da'ira in\u0101n kamemon. Bineya' e' sig\u0101m gara' si Hamor maka anakna si Sekem ati magislam sig\u0101m kamemon.  "
                            },
                            {
                                "text": "  Na, palabay pa'in t'llumbahangi min bay pagislam e', bo' halam gi' kauli'an, pina'an na duwangan anak si Yakub l'lla, si Simiyun maka si Libi ya langgung si Dina. Pas\u014dd sig\u0101m magtakos kalis ni deyom da'ira in\u0101n ma halam aniya' pangalab-ngalab saga a'a maina'an. Jari nilagut pinapatay saga l'lla in\u0101n kamemon e' sig\u0101m karuwangan."
                            },
                            {
                                "text": "Talapay isab si Hamor maka anakna si Sekem pinapatay. Si Dina iya ni\u0101' e' sig\u0101m min deyom luma' si Sekem."
                            },
                            {
                                "text": "Magpatayan pa'in saga a'a itu, paturul isab saga anak si Yakub kasehe'an anaban kamemon ai-ai bay ma deyom da'ira. Ya he' pamalos sig\u0101m ma kaiya'an danakan sig\u0101m budjang."
                            },
                            {
                                "text": "Tinaban e' sig\u0101m pangalta' kamemon ma deyom-luwasan da'ira in\u0101n, buwat saga kambing, bili-bili, sapi' maka kura', hatina ai-ai taga-guna."
                            },
                            {
                                "text": "Tinaban pangalta' kamemon bay ma deyom luma', sinaggaw isab saga d'nda maka kaonde'an kamemon.  "
                            },
                            {
                                "text": "  Na, kinata'uwan pa'in e' si Yakub hinang si Simiyun maka si Libi itu, magt\u016by pah'llinganna sig\u0101m. Yukna, \u201cAr\u014dy! Aheya kasusahan ya pamuwanbi itu ma aku. Binantahan du aku e' saga bangsa Kana'an maka bangsa Pirissi sampay bangsa a'a kamemon ma lahat itu. Ariki' du kitam. Bang sig\u0101m ganta' magdakayu' pi'itu angandugpak, tantu kitam alaglag kamemon magtai'anak.\u201d  "
                            },
                            {
                                "text": "  Ya sambung si Simiyun maka si Libi, \u201cPasagaranta bah\u0101' bang danakan kami si Dina tahinang sali' d'nda pinagtatambahan?\u201d    "
                            }
                        ]
                    },
                    {
                        "verses": [
                            {
                                "text": "    bdNa aniya' panoho'an Tuhan ma si Yakub, yukna, \u201cPatukad ka ni Betel bo' ka maglahat mah\u0113'. Hinangun pagtunu'an isab mah\u0113' pagkulbanannu ma aku, ya Tuhan bay magpa'nda' ma ka'a waktu lagi' kalahinu min siyakanu si Esaw.\u201d  "
                            },
                            {
                                "text": "  Ah'lling si Yakub ma saga anak-h'ndana sampay ma saga a'a bebeya'anna kamemon, yukna, \u201cTimaninbi saga ta'u-ta'u kamemon ya pagtutuhananbi ilu. Sussihunbi baranbi pah\u0101p bo' yampa kam magsalinan badju' al'ssin."
                            },
                            {
                                "text": "Pagubus, patukad kitam ni Betel ati angahinang aku pagkulbanan maina'an pangarapan ni Tuhan ya bay anabangan aku ma waktu kasukkalanku. Ginapi' na pa'in aku e'na pi'ingga-pi'ingga bay pal'ngngananku.\u201d"
                            },
                            {
                                "text": "Manjari bineya' lling si Yakub e' saga a'ana in\u0101n ati sin\u014dngan ni iya saga ta'u-ta'u sig\u0101m kamemon sampay saga aretes bay ma tainga sig\u0101m. Jari kinubul kamemonna e' si Yakub ma tongod po'on kayu pagduwa'ahan ya ma Sekem."
                            },
                            {
                                "text": "Pagubus, pasalta' pa'in disi Yakub atulak minn\u0113', pinat'kkahan t\u0101w aheya saga a'a ma kakauman Sekem angkan sig\u0101m mbal makatawakkal anurul disi Yakub amalos.  "
                            },
                            {
                                "text": "  Manjari itu magt'kkahan na si Yakub sampay saga a'ana kamemon ni L\u016bs, ya pinag\u014dnan Betel ma tahun damuli itu. Ma lahat Kana'an ko' in\u0101n."
                            },
                            {
                                "text": "Aniya' pagtunu'an kulban nihinang e' si Yakub mah\u0113'. El-Betel ya pang\u014dnna ma lahat in\u0101n, sabab ya na lahat bay pagpa'nda'an Tuhan ma iya waktu bay kalahina min siyakana.  "
                            },
                            {
                                "text": "  Amatay na si Debora, ya d'nda bay angayurahan si Ripka min kariki'-diki'na gi'. Takubul iya ma tongod dakayu' po'on kayu ya ma l\u016bran lahat Betel. Allon Bakut (hatina Kayu Pagkarukka'an) ya pang\u014dn a'a ma kayu in\u0101n.  "
                            },
                            {
                                "text": "  Na, ma waktu kapamole' si Yakub min lahat Mesopotami, bay magpa'nda' Tuhan ni iya pabalik maka amuwanan iya kah\u0101pan."
                            },
                            {
                                "text": "Ya pangallam Tuhan ma iya, \u201c\u014cnnu si Yakub sag\u014d' puwas itu ngga'i ka na si Yakub ya pang\u014dn ka'a, sag\u014d' si Isra'il na.\u201d Hatina Tuhan to'ongan ya bay ang\u014dnan iya si Isra'il.  "
                            },
                            {
                                "text": "  Manjari angallam na isab Tuhan ma iya, \u201cAku itu Tuhan Sangat Kawasa. Anganak ka paheka, manjari ma waktu sin\u014dng aniya' kabangsa-bangsahan patubu' min ka'a. L\u0101gi aniya' saga sultan isab luwa' min panubu'nu."
                            },
                            {
                                "text": "Ya lahat bay pamuwanku ma mbo'nu si Ibrahim maka mma'nu si Isa'ak pamuwanku isab ma ka'a sampay ma saga panubu'nu.\u201d"
                            },
                            {
                                "text": "Pagubus, ala'an na Tuhan min lugal bay pagsuli-sulihanna maka si Yakub.  "
                            },
                            {
                                "text": "  Na maina'an, ma tongod bay pangallaman Tuhan ma iya, aniya' batu niosolan e'na. Taosol pa'in, binusug e' si Yakub binu-anggul maka ns'llan jaitun ma diyata'na panukbal ni Tuhan."
                            },
                            {
                                "text": "Manjari Betel ya pang\u014dn si Yakub ma lahat ina'an-i.   "
                            },
                            {
                                "text": "    Pagpuwas, palanjal na si Yakub maka saga anak-h'ndana min Betel in\u0101n. Na alawak-lawak lagi' sig\u0101m min kauman Eprata, ta'abut na bulanan si Rakiya anganak. Kahunitan iya to'ongan."
                            },
                            {
                                "text": "Jari itu, pagka makalandu' hunitna, yuk panday ma iya, \u201cNd\u016b', Rakiya, da'a ka tin\u0101w, l'lla ko' itu.\u201d"
                            },
                            {
                                "text": "Song pa'in ab'kkat napasna, si Benoni (hatina \u2018anak kasusahanku\u2019) ya \u014dn pang'bba si Rakiya ma anakna. Manjari amutawan na iya. Saguw\u0101' Benjamin ya pang\u014dn si Yakub ma onde'-onde' he'.  "
                            },
                            {
                                "text": "  Pagka amatay na si Rakiya, kinubul iya ma bihing l\u0101n tudju ni kauman Eprata, ya pinag\u014dnan Betlehem ma tahun damuli itu."
                            },
                            {
                                "text": "Jari aniya' batu lakit niosolan e' si Yakub, batu panganggindanan kubul si Rakiya. Ina'an du isab sampay ni buwattina'an.  "
                            },
                            {
                                "text": "  Pagpuwas, palanjal na disi Yakub (ya pinag\u014dnan isab si Isra'il) ati magpat'ngge tolda pagluma'an sig\u0101m ma liyuhan Migdal-Eder."
                            },
                            {
                                "text": "Sakali itu, waktu lagi' disi Isra'il pat'nna' ma liyuhan Migdal-Eder in\u0101n, makapagbihing anakna si Rubin maka h'nda-h'ndana si Bilha. Kahaka'an si Yakub pasal ina'an-i angkan akagit atayna. Na, si Yakub itu, sangp\u016b' maka duwa anakna l'lla.  "
                            },
                            {
                                "text": "  Ya itu saga anakna min si Leya:  si Rubin ya pagsiyakahan, bo' si Simiyun, si Libi, si Yahud, maka si Issakar, si Sibulun ya kasiyalihan.   "
                            },
                            {
                                "text": "  Saga anak si Yakub min si Rakiya:  si Yusup ya siyaka, bo' si Benjamin.   "
                            },
                            {
                                "text": "  Anakna isab min si Bilha ya ipatan si Rakiya:  si D\u0101n maka si Naptali.   "
                            },
                            {
                                "text": "  Anakna isab min si Silpa ya ipatan si Leya:  si G\u0101d maka si Aser.    In sangp\u016b' maka duwa anak si Yakub l'lla itu bay nianakan ma lahat Mesopotami.   "
                            },
                            {
                                "text": "    Manjari at'kka na si Yakub ni mma'na si Isa'ak ma lahat Mamre (hatina lahat Hebron), ya na lahat bay paglahatan si Isa'ak maka si Ibrahim."
                            },
                            {
                                "text": "Na, ta'abut pa'in dahatus maka walump\u016b' tahun umul si Isa'ak,"
                            },
                            {
                                "text": "awapat na iya ma deyom kasannangan, ati pinapagtimuk iya maka ka'mbo'-mbo'anna. Takubul iya e' anakna karuwangan si Esaw maka si Yakub.    "
                            }
                        ]
                    },
                    {
                        "verses": [
                            {
                                "text": "    Ya na itu salsila panugsugan saga panubu' si Esaw, ya pinag\u014dnan isab si Edom."
                            },
                            {
                                "text": "Min lahat Kana'an h'ndana kat'llungan. H'ndana dakayu' si Ada anak si Elon, a'a bangsa H\u012bt. Karuwana si Oholebama anak si Ana anak si Sebeyon, a'a bangsa H\u012bb."
                            },
                            {
                                "text": "Kat'lluna si Basemat anak si Isma'il, ya magdanakan maka si Nebayot."
                            },
                            {
                                "text": "Si Elepas ya anak si Esaw min si Ada, si Ruwil iya anakna min si Basemat."
                            },
                            {
                                "text": "Saga anakna min si Oholebama, ya na si Jiyus, si Jalam maka si Kora. In itu kamemon bay nianakan ma si Esaw ma lahat Kana'an.  "
                            },
                            {
                                "text": "  Manjari aniya' waktu pabutas na si Esaw min siyalina si Yakub, maglain ni lahat sadd\u012b. Tabeya' ma iya saga anak-h'ndana sampay saga tendogna kamemon. Tabowa isab kahayopanna sampay pangalta'na kamemon bay tausahana ma lahat Kana'an."
                            },
                            {
                                "text": "Ya angkan si Esaw pabutas min si Yakub, sabab aheka makalandu' ba'anan hayop ya suku' sig\u0101 karuwangan, mbal s'ddong ma tana' bay paglahatan sig\u0101 he'. Mbal na sig\u0101 makapagdakayu' lahat."
                            },
                            {
                                "text": "Manjari si Esaw, hatina si Edom, peh\u0113' na ni kab\u016bd-b\u016bran lahat Se'er bo' maglahat mah\u0113'.  "
                            },
                            {
                                "text": "  Ya na itu isab salsila panugsugan panubu' si Esaw, ya pang'mbo'an bangsa Edom, a'a kab\u016bd-b\u016bran Se'er."
                            },
                            {
                                "text": "Saga anak si Esaw l'lla:  Si Elepas ya anakna min h'ndana si Ada, si Ruwil ya anakna min h'ndana si Basemat. "
                            },
                            {
                                "text": "Saga anak si Elepas l'lla:  si Teman, si Omar, si Sepo, si Gatam maka si Kenas. "
                            },
                            {
                                "text": "Aniya' h'nda-h'nda isab si Elepas, \u014dnna si Timna,  ya bay anganakan l'lla, \u014dnna si Amalek. Ya du ina'an saga mpu si Esaw min h'ndana si Ada. "
                            },
                            {
                                "text": "Saga anak si Ruwil l'lla:  si Sera, si Samma maka si Missa. Ya du ina'an saga mpu si Esaw min h'ndana si Basemat. "
                            },
                            {
                                "text": "Aniya' gi' anak si Esaw l'lla min h'ndana si Oholebama anak si Ana, mpu isab si Sebeyon:  si Je'us, si Jalam maka si Kora. "
                            },
                            {
                                "text": "Itiya' na saga datu' bay patubu' min si Elepas anak si Esaw siyaka:  si Teman, si Omar, si Sepo, si Kenas, "
                            },
                            {
                                "text": "si Kora, si Gatam maka si Amalek. Si Ada h'nda si Esaw ya mbo' saga a'a magdaratu' itu ya bay panubu' si Esaw."
                            },
                            {
                                "text": "Saga datu' isab bay patubu' min si Ruwil ya anak si Esaw dakayu':  si Nahat, si Sera, si Samma maka si Missa. Si Basemat h'nda si Esaw ya mbo' sig\u0101m. "
                            },
                            {
                                "text": "Saga anak si Esaw isab min h'ndana si Oholebama anak si Ana:  si Je'us, si Jalam maka si Kora, a'a magdaratu' kamemon.   "
                            },
                            {
                                "text": "  Manjari ya du ina'an saga bangsa maka ba'anan datu' sig\u0101m ya bay patubu' min si Esaw (ya pinag\u014dnan isab si Edom).  "
                            },
                            {
                                "text": "  Na, in pasal saga bangsa porol ma lahat Edom, si Se'er bangsa H\u014dr ya pang'mbo'an sig\u0101m. Saga anak si Se'er ya tahinang datu', ya na si Lotan, si Sobal, si Sebeyon, si Ana, si Disun, si Eser maka si Disan."
                            },
                            {
                                "text": "  Na, in pasal saga bangsa porol ma lahat Edom, si Se'er bangsa H\u014dr ya pang'mbo'an sig\u0101m. Saga anak si Se'er ya tahinang datu', ya na si Lotan, si Sobal, si Sebeyon, si Ana, si Disun, si Eser maka si Disan."
                            },
                            {
                                "text": "Saga anak si Lotan:  si Hore maka si Homan. Si Timna ya danakan si Lotan d'nda. "
                            },
                            {
                                "text": "Saga anak si Sobal:  si Alban, si Manahat, si Ebal, si Sepo maka si Onam. "
                            },
                            {
                                "text": "Saga anak si Sebeyon isab:  si Aya maka si Ana. Si Ana itu bay makab\u0101k bohe' amukal-mukal ma lahat paslangan, hinabuna magipat saga kura' mma'na. "
                            },
                            {
                                "text": "Saga anak si Ana:  si Disun ya anakna l'lla, si Oholebama ya anakna d'nda. "
                            },
                            {
                                "text": "Saga anak si Disun:  si Hemdan, si Esban, si Itran maka si Keran. "
                            },
                            {
                                "text": "Saga anak si Eser anak si Se'er:  si Bilhan, si Sa'aban maka si Akan. "
                            },
                            {
                                "text": "Saga anak si Disan:  si \u016as maka si Aran. "
                            },
                            {
                                "text": "Itiya' na isab \u014dn saga a'a pagdatu'an kabangsa-bangsahan H\u014dr ya bay maglahat ma lahat Se'er:  si Lotan, si Sobal, si Sebeyon, si Ana, si Disun, si Eser maka si Disan.    "
                            },
                            {
                                "text": "Itiya' na isab \u014dn saga a'a pagdatu'an kabangsa-bangsahan H\u014dr ya bay maglahat ma lahat Se'er:  si Lotan, si Sobal, si Sebeyon, si Ana, si Disun, si Eser maka si Disan.    "
                            },
                            {
                                "text": "    Na, ya na itu saga a'a magsusultan ma lahat Edom masa halam gi' aniya' sultan ma bangsa Isra'il."
                            },
                            {
                                "text": "Si Bela anak si Beyor tahinang sultan ma bangsa Edom. Dinhaba ya \u014dn da'ira pagsultananna.  "
                            },
                            {
                                "text": "  Amatay pa'in si Bela, si Johab anak si Sera' ya pas'lle' aningk\u014d' magsultan. A'a iya min lahat Bosla.  "
                            },
                            {
                                "text": "  Amatay pa'in si Johab, ya pas'lle' magsultan si Husam a'a min jadjahan bangsa Teman.  "
                            },
                            {
                                "text": "  Amatay pa'in si Husam, ya pas'lle' magsultan si Hadad anak si Bedad. Abit iya \u014dn da'ira pagsultananna. Si Hadad itu bay makara'ug ma bangsa Midiyan ma deyom lahat Mowab.  "
                            },
                            {
                                "text": "  Amatay pa'in si Hadad, ya pas'lle' magsultan si Samla min lahat Masleka.  "
                            },
                            {
                                "text": "  Pagmatay si Samla, ya pas'lle' magsultan si Sa'ul, a'a min lahat Rehobot ma bihing sapa' aheya.  "
                            },
                            {
                                "text": "  Na, amatay pa'in si Sa'ul, ya pas'lle' magsultan si Ba'al-Hanan anak si Akbor.  "
                            },
                            {
                                "text": "  Amatay pa'in si Ba'al-Hanan anak si Akbor, ya pas'lle' magsultan si Hadad. Pau ya \u014dn da'ira pagsultananna. Si Mehetabel anak si Matered, mpu si Mesahab, ya h'nda si Ba'al-Hanan itu.  "
                            },
                            {
                                "text": "  Itiya' na isab \u014dn saga datu' bay patubu' min si Esaw, kaniya-kaniya sig\u0101m magsadd\u012b-sadd\u012b lahat maka bangsa: si Timna, si Alba, si Jetet,"
                            },
                            {
                                "text": "si Oholebama, si Ela, si Pinun,"
                            },
                            {
                                "text": "si Kenas, si Teman, si Mibsar,"
                            },
                            {
                                "text": "si Magde'el maka katapusan si Iram. Saga panubu' si Esaw itu kamemon bay datu' ma lahat Edom kaniya-kaniya ma paglahatan sig\u0101m.   Na, ya na ina'an salsila pasal paltubu'anan si Esaw, ya po'onan bangsa Edom.    "
                            }
                        ]
                    },
                    {
                        "verses": [
                            {
                                "text": "    Ya na itu salsila pasal si Yakub maka anak-mpuna. Maglahat asal iya ma Kana'an, ya lahat bay paghanti'an mma'na si Isa'ak.   Manjari itu, ya anakna si Yusup wa'i angipat saga hayop sig\u0101m, beya' isab saga danakanna l'lla min sadd\u012b ina', min si Bilha maka si Silpa. Sangp\u016b' maka pituntahun umul si Yusup ma waktu ina'an-i. Jari sinumbung e' si Yusup saga danakanna itu ni mma' sig\u0101m. Aniya' kono' hinang sig\u0101m mbal taluwa'.  "
                            },
                            {
                                "text": "    Ya na itu salsila pasal si Yakub maka anak-mpuna. Maglahat asal iya ma Kana'an, ya lahat bay paghanti'an mma'na si Isa'ak.   Manjari itu, ya anakna si Yusup wa'i angipat saga hayop sig\u0101m, beya' isab saga danakanna l'lla min sadd\u012b ina', min si Bilha maka si Silpa. Sangp\u016b' maka pituntahun umul si Yusup ma waktu ina'an-i. Jari sinumbung e' si Yusup saga danakanna itu ni mma' sig\u0101m. Aniya' kono' hinang sig\u0101m mbal taluwa'.  "
                            },
                            {
                                "text": "  Na, aheya lasa si Yakub ma si Yusup. Salasa-lasa iya ma anakna kasehe', alasa gi' ma si Yusup sabab anak ma kato'ana. Jari pinatahi'an e'na si Yusup juba alingkat."
                            },
                            {
                                "text": "Kinata'uwan pa'in e' saga dauranakan kaheya lasa si Yakub ma si Yusup, labi-labi min lasana ma sig\u0101m kasehe'an, magt\u016by sig\u0101m ab'nsi ma iya. Mbal na sig\u0101m amissala sangkah\u0101pan ma iya.  "
                            },
                            {
                                "text": "  Manjari itu, aniya' waktu anguppi si Yusup. Kahaka'an pa'in dauranakanna pasal uppina, gom pa'in ab'nsi sig\u0101m ma iya."
                            },
                            {
                                "text": "Yukna ma sig\u0101m, \u201c\u0100, kalehunbi bay tauppiku."
                            },
                            {
                                "text": "In kitam kamemon bay ma huma magp'kkos pai, manjari ya p'kkosan pai bay ma aku magt\u016by an'ngge pabontol. Ya du saga p'kkosan pai bay ma ka'am, an'ngge isab bo' patilibut ni p'kkosanku ati pasujud.\u201d  "
                            },
                            {
                                "text": "  Sinambungan si Yusup e' danakanna, yuk sig\u0101m, \u201c\u0112! Ka'a ilu magsultan bah\u0101' ma kami? Pagbaya'annu kami?\u201d Pas\u014dng gom pa'in kab'nsi sig\u0101m ma iya ma sabab uppina maka suli-sulina he'.  "
                            },
                            {
                                "text": "  Pinauppihan na isab si Yusup pabalik ati suli-sulihanna isab saga danakanna. Yukna ma sig\u0101m, \u201cKalehunbi pasal uppiku dakayu' itu. Tauppiku llaw maka bulan sampay saga bitu'un sangp\u016b' maka ssa hekana pasujud ni aku.\u201d  "
                            },
                            {
                                "text": "  Anuli-nuli isab si Yusup ma mma'na pasal uppina itu. Magt\u016by iya pinah'llingan e' mma'na, yuk-i, \u201cOy! Uppi ai ilu? Pikilnu bah\u0101' in aku maka ina'nu sampay saga danakannu subay pasujud ni ka'a?\u201d"
                            },
                            {
                                "text": "Manjari akagit atay saga danakan si Yusup ma iya. Sag\u014d' kinannal e' mma'na palkala' in\u0101n.   "
                            },
                            {
                                "text": "    Manjari dakayu' llaw, pagka maina'an saga danakan si Yusup ma lahat Sekem angipat ba'anan kahayopan ya suku' mma' sig\u0101m,"
                            },
                            {
                                "text": "aniya' panoho'an si Isra'il (hatina si Yakub) ma si Yusup. Yukna, \u201cOt\u014d', kata'uwannu asal, ina'an saga danakannu ma Sekem angipat hayop. Bilahi aku anoho' ka'a peh\u0113'.\u201d   Ya sambung si Yusup, \u201cAho', Mma', peh\u0113' aku.\u201d  "
                            },
                            {
                                "text": "  Yuk mma'na isab, \u201cNa, peh\u0113' na ka. Tibawun danakannu in\u0101n bang ah\u0101p du kah\u0101lan sig\u0101m maka saga hayopta bo' ka amole' isab pi'itu angahaka'an aku.\u201d Jari pinatulak iya min kapantayan Hebron tudju ni lahat Sekem.   Pagt'kkana ni Sekem,"
                            },
                            {
                                "text": "hinabuna amiha saga danakanna ma kaparang-parangan, aniya' a'a makalanggal ma iya. Yukna, \u201cOt\u014d', ai pihanu ilu?\u201d  "
                            },
                            {
                                "text": "  Ya sambung si Yusup, \u201cYa pihaku, tuwan, saga danakanku. Maitu kono' sig\u0101m angipat kahayopan kami. Kata'uwannu bah\u0101' tuwan bang maingga sig\u0101m?\u201d  "
                            },
                            {
                                "text": "  Yuk a'a in\u0101n, \u201c\u0100, halam na sig\u0101m maitu. Takaleku sig\u0101m magsuli-suli, ni lahat Dotan kono'.\u201d   Manjari paturul si Yusup ni saga danakanna sampay ta'abutna sig\u0101m ma tongod Dotan."
                            },
                            {
                                "text": "Na, alawak-lawak gi' si Yusup, ta'nda' iya he' saga danakanna. Magt\u016by iya pinagisunan pinapatay e' sig\u0101m.  "
                            },
                            {
                                "text": "  Yuk sig\u0101m dansehe'an, \u201cO'o, nda'unbi. Ilu na si Pangunguppi."
                            },
                            {
                                "text": "S\u016bng, bono'ta iya ati timananta baranna ni deyom lowang bay pagtau'an bohe' itu. Ya pangahakata ma pasalna in iya bay pinapatay maka kinakan e' sattuwa talun. Nda'ta minn\u0113' bang ai kap\u016bsan uppina.\u201d  "
                            },
                            {
                                "text": "  Na, pagkale pagisun itu e' siyaka sig\u0101m si Rubin, magt\u016by iya amikil bang buwattingga e'na anabang si Yusup bo' mbal kinala'atan e' saga danakanna. Yukna ma sig\u0101m, \u201cNd\u016b', da'a iya papatayhunbi."
                            },
                            {
                                "text": "H\u016bgta sadja iya ni lowang itu. Halam aniya' a'a maglahat maitu. Saguw\u0101' da'a iya inay-inayunbi.\u201d Angkan buwatt\u0113' lling si Rubin sabab magmaksud iya ang\u0101' si Yusup pabalik bo' pinapole' ni mma'na.  "
                            },
                            {
                                "text": "  Ah\u0101, pagt'kka si Yusup peh\u0113' ni saga danakanna, magt\u016by iya sinaggaw e' sig\u0101m bo' niurusan jubana alingkat e'."
                            },
                            {
                                "text": "Puwas e', binowa iya nih\u016bg ni deyom lowang halam bohe'na sabab atigang na.  "
                            },
                            {
                                "text": "  Sakali itu, hinabu saga danakan si Yusup aningk\u014d' amangan, na, aniya' ta'nda' e' sig\u0101m saga a'a bangsa Isma'il. Ina'an sig\u0101m magturul-turul min lahat Giliyad tudju ni lahat Misil. Aniya' isab dagangan paruwa' ma saga unta' sig\u0101m, saga ginisan bulitik pahamut maka ginisan pamap\u0101.  "
                            },
                            {
                                "text": "  Ah'lling magt\u016by dakayu' danakan sig\u0101m \u014dnna si Yahud, \u201cAi untungna bang bono'ta siyalita itu bo' limbunganta kamatayna?"
                            },
                            {
                                "text": "Gom lagi' iya pab'llihanta ni saga a'a Isma'il itu. Da'a sadja iya mulata sabab danakanta du iya, dalaha' maka kitam.\u201d Manjari kasulutan saga danakan si Yahud ma llingna he'.  "
                            },
                            {
                                "text": "  Manjari itu, makasekot pa'in saga a'a magdaragang e', nihella' si Yusup paluwas min deyom lowang bo' yampa pinab'llihan ma saga bangsa Isma'il e'. Ya b'llihanna duwamp\u016b' pilak tibu'uk. Pagb'lli pa'in, tabowa iya peh\u0113' ni lahat Misil.  "
                            },
                            {
                                "text": "  Na, pabalik si Rubin ni lowang bay pangah\u016bgan si Yusup arak ang\u0101' iya. Pagdomolna halam maina'an si Yusup, agsai gineret e'na badju'na tanda' sin pagdukkana."
                            },
                            {
                                "text": "Pab\u012bng iya magdai'-dai' ni tongod saga danakanna bo' yukna, \u201cAr\u014dy! Halam maina'an si Yusup! Daka painay hinangku!\u201d  "
                            },
                            {
                                "text": "  Jari, anumbali' sig\u0101m kambing ati niledje juba si Yusup maka laha'na."
                            },
                            {
                                "text": "Binowa juba in\u0101n amole' bo' pina'nda'an ni mma' sig\u0101m. Ya yuk sig\u0101m, \u201cNd\u016b' Mma', nda'un ba bay tab\u0101k kami. Juba si Yusup bah\u0101'?\u201d  "
                            },
                            {
                                "text": "  Takil\u0101 magt\u016by e' si Yakub. \u201cAho',\u201d yukna. \u201cMa si Yusup ko' ilu! Kil\u0101ku aniya' sattuwa talun bay ang\u0101' iya anagpe' baranna. Ar\u014dy! Anakku si Yusup!\u201d  "
                            },
                            {
                                "text": "  Magt\u016by gineret e' si Yakub badju' ma baranna bo' yampa magbinadju' karut, tanda' ma pagkarukka'anna. Jari at'ggol to'ongan pagdukka si Yakub ma anakna."
                            },
                            {
                                "text": "Pina'an ni iya saga anakna d'nda-l'lla bahasa amauli' karukka'anna, saguw\u0101' mbal iya, subay pasangdan magdukka. Angabtang iya, yukna, \u201cMbal ala'an pagdukkaku ma anakku sampay aku amole' ni ahirat.\u201d Manjari kasangdanan si Yakub magdukka ma anakna si Yusup.  "
                            },
                            {
                                "text": "  Pasalta', si Yusup bay binowa ni lahat Misil e' saga magdaragang. Ma Misil pa'in, pinab'llihan iya ni dakayu' kapitan pangandolan Pira'un, \u014dnna si Putipar. Pagnakura'an iya ma saga jaga ma deyom astana' Pira'un.    "
                            }
                        ]
                    },
                    {
                        "verses": [
                            {
                                "text": "    Na, ma waktu ina'an pabutas na si Yahud min saga danakanna bo' peh\u0113' ni da'ira Adullam pat'nna' ma luma' si Hira."
                            },
                            {
                                "text": "Mah\u0113' pa'in si Yahud, makapagkil\u0101 iya maka budjang, anak si Suwa bangsa Kana'an. Jari tahinangna h'nda."
                            },
                            {
                                "text": "Anganak iya l'lla ati si \u0112r ya pang\u014dn si Yahud ma iya."
                            },
                            {
                                "text": "Angiram h'ndana pab\u012bng bo' anganak isab l'lla. Onan ya pang\u014dnna ma iya."
                            },
                            {
                                "text": "Ma lahat Keseb pa'in, anganak gi' iya pab\u012bng, l'lla isab. Sela ya pang\u014dnna ma iya.  "
                            },
                            {
                                "text": "  Na palabay pa'in daka pilantahun, si Yahud bay amah'nda'an anakna siyaka, ya si \u0112r, ma si Tamar."
                            },
                            {
                                "text": "Sag\u014d' lumandu'an ala'at kajarihan si \u0112r ma pang'nda' PANGH\u016a'-Yawe, angkan iya magt\u016by minomos.  "
                            },
                            {
                                "text": "  Manjari ah'lling si Yahud ma si Onan ya anakna pasunu'. \u201cOt\u014d',\u201d yukna, \u201cipalnu si Tamar abalu na. Subay ka magp\u016bn maka iya supaya aniya' tubu' siyakanu. Ya na addat bang aniya' amatay ma halam aniya' anakna.\u201d"
                            },
                            {
                                "text": "Sag\u014d' kinata'uwan asal e' si Onan bang si Tamar ganta' ab'ttong e'na bo' anganak, in anak in\u0101n mbal taitung anakna. Taitung anak siyakana. Angkanna si Onan itu, sakahaba' iya magbihing maka si Tamar, mbal tino'ongan e'na supaya halam aniya' tubu' ma siyakana ya bay amatay he'."
                            },
                            {
                                "text": "Ala'at isab hinang si Onan in\u0101n ma pang'nda' PANGH\u016a' angkan amatay isab iya.  "
                            },
                            {
                                "text": "  Na, aniya' lling si Yahud ma ayuwanna si Tamar, yukna, \u201cAmole' na ka ni okoman mma'nu. Da'a ka magh'lla sadd\u012b, lagarin gi' anakku si Sela. Subay na iya asangpot bo' kam magp\u016bn.\u201d Angkan buwatt\u0113' lling si Yahud sabab ahalli' iya ma si Sela. Kalu iya amatay buwat duwangan siyakana he'. Jari amole' na si Tamar ni matto'ana.  "
                            },
                            {
                                "text": "  At'ggol-t'ggol pa'in, amatay isab anak si Suwa ya h'nda si Yahud. Ataptap pa'in pangatayan si Yahud itu min bay kamatay h'ndana, magbeya' iya maka bagayna si Hira a'a Adullam. Amaklay sig\u0101m karuwangan peh\u0113' ni lahat Timna, ni lugal pagguntingan bulbul saga bili-bili si Yahud.  "
                            },
                            {
                                "text": "  Manjari aniya' makahaka ma si Tamar in mato'ana song at'kka ni Timna angangguntingan saga bili-bilina."
                            },
                            {
                                "text": "Na pagta'u si Tamar, magt\u016by iya analinan s'mmekna balu. Tinambunan isab baihu'na maka sulban bo' mbal takil\u0101, ati aningk\u014d' iya ma tongod pagsos\u014dran ni deyom kauman Inaim, ya ma bihing kalsara tudju ni Timna. Kinata'uwan asal e' si Tamar in si Sela asangpot na, sag\u014d' halam gi' tapamah'lla ma iya.  "
                            },
                            {
                                "text": "  Na, ta'nda' e' si Yahud si Tamar e' sag\u014d' halam takil\u0101na. Pangannalna d'nda pinagtatambahan sabab magtambun baihu'na."
                            },
                            {
                                "text": "Manjari itu, pagka halam kinata'uwan e' si Yahud in d'nda in\u0101n ayuwanna, pina'an si Yahud ni tongodna ma bihing l\u0101n. Yukna ma iya, \u201cBilahi ka ameya' ma aku?\u201d   Yuk si Tamar, \u201cAi panambanu aku?\u201d  "
                            },
                            {
                                "text": "  Ya sambung si Yahud, \u201cPabeya'anta ka dakayu' anak kambing min ba'anan kambingku.\u201d   \u201cNa,\u201d yuk si Tamar, \u201cmakajari. Sag\u014d' subay aniya' sanda' pang'bbanu ma aku.\u201d  "
                            },
                            {
                                "text": "  Atilaw si Yahud, \u201cAi pang'bbaku?\u201d   Yuk d'nda, \u201c\u0100, engkot k'llongnu ilu maka tungkudnu.\u201d Na sin\u014dngan magt\u016by e' si Yahud ati magbihing na sig\u0101 maka angiram iya."
                            },
                            {
                                "text": "Puwas e' amole' na si Tamar bo' yampa nila'anan sulban bay panambun baihu'na ati magsin'mmek iya balu pab\u012bng.  "
                            },
                            {
                                "text": "  Na, si Yahud itu bay amabeya' kambing ma bagayna si Hira. Sin\u014d' e'na ang\u0101' ai-ai bay pang'bbana ma d'nda he', sag\u014d' halam tab\u0101k e'na."
                            },
                            {
                                "text": "Aniya' isab saga a'a Inaim bay tinilaw e' si Hira bang maingga d'nda pinagtatambahan ya bay ma bihing l\u0101n.   Ya sambung saga l'lla he', \u201cTuwan, bay min katagna' lagi' halam aniya' d'nda pinagtambahan maitu.\u201d  "
                            },
                            {
                                "text": "  Pabalik si Hira peh\u0113' ni si Yahud angahaka'an iya. Yukna, \u201cTuwan, halam tab\u0101kku. Yuk isab saga l'lla maina'an halam kono' aniya' d'nda pinagtambahan maina'an min katagna'.\u201d  "
                            },
                            {
                                "text": "  \u201cNa,\u201d yuk si Yahud, \u201cya niyatku subay anambahan iya dakayu' anak kambing, sag\u014d' halam ya tab\u0101knu. Ma iya na ai-ai bay pang'bbaku. Pasagarin na bo' kita mbal pagtungg\u012bngan e' a'a.\u201d  "
                            },
                            {
                                "text": "  Sakali itu, palabay pa'in saga t'llumbulan, aniya' a'a makahaka ma si Yahud, yukna, \u201cAyuwannu si Tamar ala'at kajarihanna magusaha'an baranna, maka ab'ttong na iya.\u201d   Magpanoho'an si Yahud, yukna, \u201cBowahunbi iya paluwas min kauman itu. Tunu'unbi bo' amatay.\u201d  "
                            },
                            {
                                "text": "  Hinabu si Tamar binowa paluwas bahasa tinunu', bay iya amabeya' lapal ni mato'ana. Yuk lapalna, \u201cAb'ttong aku e' a'a ya tag-dapu engkot k'llong maka tungkud itu. Nda'un pah\u0101p, kalu takil\u0101nu.\u201d  "
                            },
                            {
                                "text": "  Takil\u0101 magt\u016by e' si Yahud. Yukna, \u201cAbontol iya labi-labi min aku. Tinaikutan e'ku addattam pagka halam bay pamah'llaku ma iya anakku si Sela.\u201d Jari puwas minn\u0113' halam iya bay makasekot pabalik ni ayuwanna si Tamar e'.  "
                            },
                            {
                                "text": "  Na, ta'abut pa'in bulan panganak si Tamar, k'mbal l'lla ya nianakan e'na."
                            },
                            {
                                "text": "Ang'ddon pa'in iya, amaluwas tanganna k'mbal dakayu'. Magt\u016by niengkotan e' panday maka salban keyat. \u201cYa itu,\u201d yukna, \u201ck'mbal siyaka.\u201d"
                            },
                            {
                                "text": "Sag\u014d' sinuhutan tanganna. Jari ya k'mbal pasunu' paluwas dah\u016b. Yuk panday isab, \u201cMamarahi pah\u0101p ka'a ilu pa'agaw paluwas dah\u016b!\u201d Jari si Peres ya pang\u014dn onde'-onde' dah\u016b paluwas e'."
                            },
                            {
                                "text": "Puwas e', paluwas na k'mbal ya taga-salban keyat ma tanganna, l'lla du isab, ati ni\u014dnan iya si Sera.    "
                            }
                        ]
                    },
                    {
                        "verses": [
                            {
                                "text": "    Na, in si Yusup bay na tabowa ni lahat Misil e' saga a'a bangsa Isma'il. Pinab'llihan iya e' sig\u0101m ni si Putipar, ya pagnakura'an saga jaga ma deyom astana' Pira'un.  "
                            },
                            {
                                "text": "  Manjari itu, ah\u0101p sadja kat'kkahan ai-ai nihinang e' si Yusup hinabuna pat'nna' ma luma' nakura'na si Putipar a'a Misil. Tu'ud iya tinabang na pa'in e' si Yawe."
                            },
                            {
                                "text": "Ta'nda' isab e' si Putipar in si Yusup tinabang asal e' si Yawe, maka ah\u0101p kas\u014dngan hinangna kamemon."
                            },
                            {
                                "text": "Manjari kasulutan si Putipar ma si Yusup ati tahinang iya pangandolanna. Binuwanan iya kapatut magnakura' ma a'ana kamemon sampay ma pangalta'na kamemon."
                            },
                            {
                                "text": "Na, tinagna'an min waktu ina'an-i, si Putipar a'a Misil bay nilidjiki'an e' PANGH\u016a' ma sabab si Yusup. Paheka na pa'in palsuku'anna, ai na ka ma deyom luma', ai na ka ma humana maka ma kabbunna."
                            },
                            {
                                "text": "Angandol to'ongan si Putipar ma si Yusup, angkan pangandolna ma iya pangalta'na kamemon. Halam aniya' pagsusahan si Putipar, luwal pagkakanna.   Na, si Yusup itu dakayu' l'lla ah\u0101p luwana maka pamarananna."
                            },
                            {
                                "text": "Sakali itu, mbal isab at'ggol, kinabilahian iya e' h'nda si Putipar. Yukna ma si Yusup, \u201cPi'itu ka ni deyom bilik, maghulid kita.\u201d  "
                            },
                            {
                                "text": "  Sag\u014d' mbal si Yusup. Ya llingna ma d'nda he', \u201cOy, aku itu pangandolan e' nakura'ku, ya na h'llanu. Mbal pamagayna ai-ai pangalta'na ma deyom luma' itu pagka pangandolna ma aku."
                            },
                            {
                                "text": "Bang binista, in kapatutku daheya du maka kapatutna ma deyom luma' itu. Pagd\u016bl-baya'anku kamemon, luwal du ka'a sabab h'ndana ka. Angkan aku mbal makahinang la'at ya yuknu ilu, sabab dusa ko' ilu ni Tuhan!\u201d"
                            },
                            {
                                "text": "Na minsan buwatt\u0113' lling si Yusup, masi-masi du iya nilogos e' h'nda si Putipar, saguw\u0101' mbal to'ongan iya ameya' maghulid maka iya. Mbal minsan pasekot ni tongodna.  "
                            },
                            {
                                "text": "  Sakali aniya' dakayu' llaw, makas\u014dd pa'in si Yusup ni deyom luma' maghinang ai-ai kabiyaksahanna, halam aniya' sosoho'an sadd\u012b ma deyom luma'."
                            },
                            {
                                "text": "Pags\u014ddna, magt\u016by iya tahella' ma t\u014dng badju'na e' h'nda si Putipar. Yukna ma iya, \u201cDai' na ka. Maghulid kita.\u201d Daipara makakawas si Yusup min balutanna maka e'na alahi paluwas. Ka'bbahan badju'na ma tangan d'nda.  "
                            },
                            {
                                "text": "  Na, pag'nda' h'nda si Putipar ma si Yusup paragan paluwas, maka badju' bay ka'bbahan e'na,"
                            },
                            {
                                "text": "magt\u016by lingananna saga sosoho'anna. \u201cNda'unbi,\u201d yukna, \u201ca'a Hibrani bay pinapi'itu e' h'llaku angahina' kitam. Bay iya an\u014dd bilikku, arak aku niusiba'an e'na, manda' aku angolang saru'un-du'un."
                            },
                            {
                                "text": "Na, pagolangku itu,\u201d yukna, \u201calahi iya paluwas magdai'-dai'. O'o, badju'na bay bbahanna ma bilikku.\u201d  "
                            },
                            {
                                "text": "  Manjari d'nda in\u0101n bay ang'nna' badju' si Yusup ma bihingna sampay at'kka h'llana."
                            },
                            {
                                "text": "Na, at'kka pa'in si Putipar magt\u016by iya sinuli-sulihan e' h'ndana. Yukna, \u201cO, ya atanu Hibrani bay bowanu pi'itu, bay makas\u014dd ni deyom bilikku insini' amuwanan aku kaiya'an."
                            },
                            {
                                "text": "Daipara angolang aku saru'un-du'un. Pagolangku, magt\u016by iya alahi magdai'-dai' paluwas. Sag\u014d' ta'bba badju'na ma bihingku.\u201d  "
                            },
                            {
                                "text": "  Na, pagkale pa'in si Putipar ma sumbungan h'ndana pasal bay tahinang kono' e' atana he', magt\u016by akagit sidda atayna,"
                            },
                            {
                                "text": "ati soho'na si Yusup sinaggaw bo' pinakalabusu ma deyom luma' pagkumbisan saga pilisu bay makalanggal sara' Pira'un.   Kasangdanan si Yusup ma deyom kalabusu,"
                            },
                            {
                                "text": "malaingkan halam bay pinasagaran e' PANGH\u016a'. Taptap iya pinat'kkahan lasa maka ase', ya angkan iya makasulut atay nakura' kalabusu in\u0101n."
                            },
                            {
                                "text": "Si Yusup kabuwanan e'na kapatut magbaya' ma saga pilisu kasehe'an, maka pangandolna isab ma iya kahinangan ai-ai maina'an ma kalabusu."
                            },
                            {
                                "text": "Manjari itu, pagka si Yusup ya a'a pangandolan ma deyom kalabusu, halam aniya' pagsusahan nakura' in\u0101n sabab aheya tabang PANGH\u016a' ma si Yusup. Ai-ai hinangna ah\u0101p sadja kas\u014dnganna.    "
                            }
                        ]
                    },
                    {
                        "verses": [
                            {
                                "text": "    Na at'ggol-t'ggol pa'in, aniya' duwa sosoho'an Pira'un makarusa ma iya. Dakayu' itu bay pagnakura'an saga a'a magbubuhat inumanna, maka dakayu' ya pagnakura'an saga a'a maghinang tinapayna. Angastol Pira'un ma sig\u0101m karuwangan itu,"
                            },
                            {
                                "text": "    Na at'ggol-t'ggol pa'in, aniya' duwa sosoho'an Pira'un makarusa ma iya. Dakayu' itu bay pagnakura'an saga a'a magbubuhat inumanna, maka dakayu' ya pagnakura'an saga a'a maghinang tinapayna. Angastol Pira'un ma sig\u0101m karuwangan itu,"
                            },
                            {
                                "text": "ati pinakalabusu sig\u0101m ma deyom luma' kapitan saga jaga, hatina luma' pangumbisan si Yusup."
                            },
                            {
                                "text": "Maina'an pa'in sig\u0101m, aniya' hinang pamat'nna' kapitan jaga ma si Yusup. Sin\u014d' iya anabangan a'a duwangan-i ma ai-ai kagunahan sig\u0101m.   Na, at'ggol-t'ggol pa'in sig\u0101m ma deyom kalabusu, ma dasangom du,"
                            },
                            {
                                "text": "aniya' tauppi e' duwangan pilisu itu, ya bay pagnakura'an ma deyom astana' Pira'un. Magsadd\u012b uppi sig\u0101m dangan maka dangan, maka sadd\u012b isab ma'anana.  "
                            },
                            {
                                "text": "  Pagsubu, pasekot si Yusup ni duwangan sosoho'an Pira'un ya sehe'na ma deyom kalabusu itu. Ta'nda'na magt\u016by aniya' pagsusahan sig\u0101m angkan tilawna. \u201cAsusa pah\u0101p pamaihu'anbi ilu. Angay bah\u0101'?\u201d  "
                            },
                            {
                                "text": "  Pagsubu, pasekot si Yusup ni duwangan sosoho'an Pira'un ya sehe'na ma deyom kalabusu itu. Ta'nda'na magt\u016by aniya' pagsusahan sig\u0101m angkan tilawna. \u201cAsusa pah\u0101p pamaihu'anbi ilu. Angay bah\u0101'?\u201d  "
                            },
                            {
                                "text": "  Ya sambung sig\u0101m karuwangan, \u201cAniya' uppi kami dibuhi', sag\u014d' halam aniya' maitu ata'u angama'anahan iya.\u201d   \u201c\u0100,\u201d yuk si Yusup, \u201cdakayu'-kayu' du Tuhan makabuwan pangita'u magma'ana. Haka'in aku kono' ya bay tauppibi ilu.\u201d  "
                            },
                            {
                                "text": "  Manjari ah'lling a'a dangan ya pagnakura'an saga a'a magbubuhat inuman Pira'un, yukna, \u201cYa ta'nda'ku ma deyom uppiku dampo'on bahan anggul"
                            },
                            {
                                "text": "t'llu sangana. Paguplutna, magt\u016by anumping. Pagsumping itu, magt\u016by patahak buwa'na."
                            },
                            {
                                "text": "Na, ina'an asal sawan pagi'inuman Pira'un ma tanganku, jari k'ttu'ku buwa' anggul e' bo' yampa p'gga'ku ni deyom sawan. Puwas e', bay s\u014dnganku bohe'na peh\u0113' ni Pira'un. Na, halam na.\u201d  "
                            },
                            {
                                "text": "  Yuk si Yusup, \u201cYa na itu ma'ana uppinu ilu. Ya t'llu sanga ilu, hatina t'llung'llaw."
                            },
                            {
                                "text": "T'llung'llaw gi' minnitu in ka'a pinaluwas du e' Pira'un min deyom kalabusu. Pinab\u012bng du ka ni bay hinangnu dah\u016b magbubuhat inumanna."
                            },
                            {
                                "text": "Sag\u014d' aniya' pangamu'ku ma ka'a,\u201d yuk si Yusup. \u201cBang ka ma deyom kasannangan na, nd\u016b', entomun pa'in aku sangkah\u0101pan. Sabbutun kah\u0101lanku ma munda'an Pira'un supaya aku makaluwas min deyom kalabusu itu."
                            },
                            {
                                "text": "Sabab ya b'nnalna, in aku itu bay tasaggaw min lahatku porol, ya lahat bangsa kami Hibrani. Damikiyanna isab maitu ma lahat Misil, takalabusu aku ma halam aniya' sababna.\u201d  "
                            },
                            {
                                "text": "  Na, takale pa'in kah\u0101p ma'ana itu e' nakura' dakayu' ya maghihinang tinapay Pira'un, magt\u016by iya amaluwas uppina ma si Yusup. Yukna, \u201cYa du aku taga-uppi dibuhi'. Ma deyom uppiku in aku baranku bay angandurung t'llu ligu magbangkat-bangkat."
                            },
                            {
                                "text": "Aniya' ginisan tinapay maka b\u0101ng-b\u0101ng ma ligu diyata', arak pangalabot Pira'un, sag\u014d' pinagtittuk e' saga manuk-manuk. Na, ya du ilu uppiku.\u201d  "
                            },
                            {
                                "text": "  Manjari ah'lling si Yusup ma nakura' maghihinang tinapay, \u201cYa ma'ana uppinu ilu,\u201d yukna \u201cbuwattitu. Ya t'llu ligu sapantun t'llung'llaw."
                            },
                            {
                                "text": "Jari t'llung'llaw minnitu in ka'a-i pinaluwas du e' Pira'un min deyom kalabusu bo' yampa paponggolanna k\u014dknu. Pagpuwas, pinasagnat bangkaynu ma diyata' h\u0101g bo' pinagtittuk isina e' saga manuk-manuk.\u201d  "
                            },
                            {
                                "text": "  Na, t'llung'llaw pa'in damuli minn\u0113', ta'abut na llaw pagmahaltabat kapaganak ma Pira'un. Pinagjamuhan e'na kamemon saga tendogna ya pagnakura'an, maka soho'na pinaluwas min kalabusu ya nakura' magbubuhat inumanna in\u0101n sampay nakura' maghihinang tinapayna. Pinatampal sig\u0101 ni matahan ba'anan nakura' in\u0101n."
                            },
                            {
                                "text": "Ya nakura' magbubuhat inuman pinabalik e' Pira'un ni bay hinangna."
                            },
                            {
                                "text": "Saguw\u0101' in nakura' maghihinang tinapay in\u0101n sin\u014d' pinasagnat bangkayna ni h\u0101g. Jari taluwa' bay pagma'ana si Yusup ma pasal panguppi duwangan itu.  "
                            },
                            {
                                "text": "  Malaingkan halam taentom e' nakura' magbubuhat inuman ya bay tambuku si Yusup ma iya. Takalipatna na.    "
                            }
                        ]
                    },
                    {
                        "verses": [
                            {
                                "text": "    Na, aniya' saga duwantahun palabay, anguppi isab Pira'un. Ma deyom uppina, ina'an iya an'ngge-n'ngge ma bihing sapa' N\u012bl."
                            },
                            {
                                "text": "Jari aniya' pitu' sapi' al'mmok maka alanu' patukad min deyom sapa' e' bo' amangan ma kaparangan."
                            },
                            {
                                "text": "Pagpuwas, aniya' pitu' sapi' sadd\u012b patukad min sapa', angagkag lullun maka ahigtal. Jari pasekot saga sapi' damuli itu ni sapi' al'mmok ya ma bihing sapa' e'."
                            },
                            {
                                "text": "Ah\u0101, saga sapi' al'mmok kinakan magt\u016by e' saga sapi' angagkag. Na, makabati' na Pira'un min uppina.  "
                            },
                            {
                                "text": "  Pagtulina pab\u012bng, anguppi na isab iya. Ya tauppina pitumbatang pai ah\u0101p isina maka asambu, patomo' asal min dampo'on."
                            },
                            {
                                "text": "Mbal at'ggol, aniya' isab pitumbatang pai sadd\u012b patomo' min po'onna. Ak'ppes isi paina maka al\u016bs e' baliyu apasu'."
                            },
                            {
                                "text": "Manjari tin'llon magt\u016by e' pai ak'ppes in pai asambu in\u0101n. Na, pagbati' pa'in Pira'un e', tasayuna in iya bay anguppi.  "
                            },
                            {
                                "text": "  Pagsubu, aheya kasusahanna angkan palingananna saga a'a ilmu'an maka kamemon a'a bal-akkal ma kaluha'an lahat Misil. Maina'an pa'in sig\u0101m ma Pira'un, nihaka'an sig\u0101m e'na pasal uppina, malaingkan halam aniya' min sig\u0101m makapahati iya bang ai ma'anana.  "
                            },
                            {
                                "text": "  Manjari aniya' lling nakura' magbubuhat inuman ma Pira'un. Yukna, \u201cTuwan Pira'un, yamboho' taentomku ma llaw itu, aniya' kas\u0101'an bay tahinangku."
                            },
                            {
                                "text": "Ma waktu kakagit ataynu ma aku maka ma nakura' maghihinang tinapay, bay kami pakalabusunu ma luma' kapitan saga jaga."
                            },
                            {
                                "text": "Manjari dakayu' sangom makauppi kami karuwangan, bo' sadd\u012b ma'anana."
                            },
                            {
                                "text": "Na, aniya' a'a Hibrani bay sehe' kami ma deyom kalabusu, subul lagi', sosoho'an kapitan jaga. Bay iya haka'an kami pasal bay tauppi kami. Pagkalena, magt\u016by mina'anahan e'na pakaniya-pakaniya."
                            },
                            {
                                "text": "Ya kaluwasanna, tatuman ai-ai kamemon bay pagma'anana ma kami. Aku itu bay pinab\u012bng ni bay hinangku. Ya a'a maghihinang tinapaynu bay soho'nu pinapatay.\u201d  "
                            },
                            {
                                "text": "  Angkan na pinalinganan magt\u016by si Yusup e' Pira'un ati pinaluwas iya magdai'-dai' min deyom kalabusu. Aubus pa'in e'na amagongan p'ngngotna sampay analinan badju'na, paharap iya peh\u0113' ni Pira'un.  "
                            },
                            {
                                "text": "  Yuk Pira'un ma si Yusup, \u201cMakauppi aku sag\u014d' halam aniya' minsan dakayu' makapahati aku ma pasalna. Na kahaka'an aku pasal ka'a. Bang aniya' uppi a'a takalenu, ata'u ka kono' angama'anahan iya.\u201d  "
                            },
                            {
                                "text": "  Ya sambung si Yusup ma Pira'un, \u201cTuwan sultan, ngga'i ka min pangita'uku. Tuhan dakayu'-kayu' ya makabuwanan ka'a ma'ana ah\u0101p.\u201d  "
                            },
                            {
                                "text": "  Ya lling Pira'un ma si Yusup, \u201cMa deyom uppiku, ina'an aku an'ngge-n'ngge ma bihing sapa' N\u012bl."
                            },
                            {
                                "text": "Manjari aniya' ta'nda'ku pitu' sapi' al'mmok maka alanu' patukad min deyom sapa' amangan ma kaparangan."
                            },
                            {
                                "text": "Puwas e', aniya' patukad pitu' sapi' sadd\u012b, angagkag maka ahigtal. Yamboho' aku maka'nda' sapi' buwatt\u0113' la'atna minsan ma'ingga-ma'ingga ma lahat Misil."
                            },
                            {
                                "text": "Sakali itu, in sapi' al'mmok in\u0101n kinakan magt\u016by e' saga sapi' angagkag."
                            },
                            {
                                "text": "Malaingkan halam apinda baran saga sapi' bay amangan. B\u0101'nu halam bay makakakan ai-ai sabab masi angagkag. Na halam na, makabati' magt\u016by aku.  "
                            },
                            {
                                "text": "  \u201cPagtuliku pab\u012bng, anguppi na isab aku. Ya ta'nda'ku ma deyom uppiku damuli itu, pitumbatang pai patomo' min dampo'on. Ah\u0101p isi paina, asambu lullun."
                            },
                            {
                                "text": "Puwas e', aniya' patomo' pitumbatang pai sadd\u012b, min dampo'on du isab. Ak'ppes isi paina maka al\u016bs e' baliyu apasu'."
                            },
                            {
                                "text": "Oy na, ya pai asambu in\u0101n tat'llon magt\u016by e' pai ak'ppes. Na, iya na he' tauppiku. Manjari haka'anku saga a'a ilmu'an pasal bay tauppiku he', sag\u014d' halam aniya' minsan dakayu' min sig\u0101m makapahatian aku bang ai ma'anana.\u201d  "
                            },
                            {
                                "text": "  Yuk si Yusup ma Pira'un, \u201cTuwan Pira'un, ya duwa uppinu ilu dama'ana du. Tu'ud ka pinata'u e' Tuhan bang ai hinangna ma sinos\u014dng."
                            },
                            {
                                "text": "Ya pitu' sapi' al'mmok ilu, maka pitumbatang pai asambu, sapantun pituntahun ah\u0101p to'ongan anihanna."
                            },
                            {
                                "text": "Buwatt\u0113' isab pitu' sapi' angagkag ya patukad ma karamulihan, maka pitumbatang pai ya al\u016bs e' baliyu, sapantun pituntahun gotom.  "
                            },
                            {
                                "text": "  \u201cBuwat bay pangahakaku ma ka'a, Tuwan Pira'un, in ka'a pinata'u na e' Tuhan bang ai nihinang e'na ma sinos\u014dng."
                            },
                            {
                                "text": "Hatina, ma deyom pituntahun ya song pat'kka itu, ajatu to'ongan saga tinanom ma katilibut lahat Misil, magdayas-dayas ma kinakan."
                            },
                            {
                                "text": "Pasunu' isab pina'an pituntahun gotom, jari in lahat Misil itu magkasigpitan, ati takalipat e' saga a'a kamemon bay timpu pagdayas-dayas e'."
                            },
                            {
                                "text": "Alungay timpu kah\u0101pan min pangentom manusiya' ma sabab kabisa paggotom ya makasunu'."
                            },
                            {
                                "text": "Tuwan, ya angkan ka pinauppihan min duwa e' Tuhan, sabab ahogot niyatna. In pakaradja'an bay tauppinu ilu marai' na pinat'kka e'na.  "
                            },
                            {
                                "text": "  \u201cDa'a busung, Tuwan Pira'un, bang bah\u0101' aku angah\u016bgan ka'a gara'? Subay ka amiha dakayu' a'a bal-akkal, a'a alalom pangita'una, pinapagnakura' e'nu ma katilingkal lahat Misil."
                            },
                            {
                                "text": "Subay ka amat'nna' saga mandul isab maka subay aniya' kapatut sig\u0101m ang\u0101' bahagi' lima min ai-ai pinagani ma deyom pituntahun ya aheka anihanna."
                            },
                            {
                                "text": "Subay aniya' isab kapatut sig\u0101m deyo' min Pira'un amatipun kamemon anihan in\u0101n sat'ggol ah\u0101p tahunanna, maka subay tinau' pahogot ma deyom saga da'ira."
                            },
                            {
                                "text": "Ya kinakan tatipun itu subay tinagama pagbalanja' manusiya' ma timpu gotom ya song pat'kka ni lahat Misil. Manjari mbal sig\u0101m patay otas.\u201d   "
                            },
                            {
                                "text": "    Na, kasulutan Pira'un maka kamemon saga tendogna ma bay panganggara' si Yusup e'."
                            },
                            {
                                "text": "Angkan yuk Pira'un ma sig\u0101m, \u201cMbal na kitam makapiha a'a sadd\u012b makasali' ni si Yusup itu. In iya dakayu' a'a katulunan pikilan alalom e' Tuhan.\u201d  "
                            },
                            {
                                "text": "  Angabtang Pira'un ma si Yusup, yukna, \u201cPagka ka'a ya bay kabuwanan pangita'u maka pikilan alalom e' Tuhan, mattan halam aniya' angatu ma ka'a ma akkal maka pamikil.\u201d   "
                            },
                            {
                                "text": "    Ah'lling gi' Pira'un ma si Yusup, yukna, \u201cItiya' aku angangg'llal ka'a pagmak\u014dkan ma pagsultananku itu. Ai-ai panoho'annu subay bineya' sadja e' saga a'aku kamemon. Luwal kawasaku ya aheya min kawasanu, sabab Pira'un aku."
                            },
                            {
                                "text": "Buwattina'an g'llalta na ka gubnul ma sakalingkal lahat Misil.\u201d"
                            },
                            {
                                "text": "Manjari niurusan e' Pira'un singsingna taga-gindan pagsultanna, ati pasulugna ma tangan si Yusup. Pinasulugan iya juba ahalga' kakana'na isab, maka engkot k'llong bulawan."
                            },
                            {
                                "text": "Puwas e' binuwanan iya dakayu' kalesa, ya pamasuku' a'a bangsahan ya pasunu' ma Pira'un. Aniya' isab jaga sin\u014d' parah\u016b min kalesana amasimay saga a'a bo' aluhaya palabayanna. Manjari si Yusup ya pinapaggubnul ma kaluha'an lahat Misil.  "
                            },
                            {
                                "text": "  Ah'lling Pira'un ma si Yusup, yukna, \u201cB'nnal, aku ya sultan maitu ma Misil, sag\u014d' halam aniya' a'a ma katilibut lahat Misil itu makatawakkal maghinang ai-ai bang ngga'i ka min panoho'annu.\u201d"
                            },
                            {
                                "text": "Jari aniya' \u014dn sadd\u012b pamuwan Pira'un ma si Yusup ma bahasa Misil. Ni\u014dnan iya Sapenat-Paneya. Pinah'nda'an isab iya e' Pira'un ma si Asenat anak si Potepera, dakayu' imam ma da'ira \u016an. T'llump\u016b' tahun ya umul si Yusup ma waktu katagna'na maghinang ma deyoman Pira'un ya magsultan ma lahat Misil. Makaluwas pa'in iya min deyom astana', nilibut e'na kaluha'an lahat.  "
                            },
                            {
                                "text": "Jari aniya' \u014dn sadd\u012b pamuwan Pira'un ma si Yusup ma bahasa Misil. Ni\u014dnan iya Sapenat-Paneya. Pinah'nda'an isab iya e' Pira'un ma si Asenat anak si Potepera, dakayu' imam ma da'ira \u016an. T'llump\u016b' tahun ya umul si Yusup ma waktu katagna'na maghinang ma deyoman Pira'un ya magsultan ma lahat Misil. Makaluwas pa'in iya min deyom astana', nilibut e'na kaluha'an lahat.  "
                            },
                            {
                                "text": "  Manjari itu ma deyom pituntahun ah\u0101p, aheka to'ongan buwa' tinanom ya niani ma lahat e'."
                            },
                            {
                                "text": "Pinatau' e' si Yusup ma saga da'ira pakaniya-pakaniya ya ingga-ingga bay ta'ani min kahuma'an ya ma katilibut saga da'ira in\u0101n. Buwatt\u0113' na pa'in hinang si Yusup ma deyom pituntahun ya ah\u0101p pagani."
                            },
                            {
                                "text": "Tinipun bo' tinipun sampay palasay min pagtau'an. Angkan pinahondong e' si Yusup saga sosoho'anna in\u0101n angitung t'pponganna. Tu'ud aheka makalandu', buwat ibarat gusung ma bihing tahik mbal taitung.  "
                            },
                            {
                                "text": "  Na, ma halam lagi' ta'abut waktu gotom, aniya' duwa anak si Yusup l'lla min h'ndana si Asenat ya anak si Potepera imam ma da'ira \u016an."
                            },
                            {
                                "text": "Si Manasse ya pang\u014dn si Yusup ma anakna siyaka in\u0101n. Ya pangabtang si Yusup, \u201cMin Tuhan ya angkan aku kalungayan pangentom ma kakampunganku kamemon, sampay kabinasahan kamemon bay kalabayanku.\u201d"
                            },
                            {
                                "text": "Manjari si Epra'im ya pang\u014dnna ma anakna pasunu'. Angabtang isab si Yusup, yukna, \u201cKabuwanan aku tubu' ma lahat ya bay makabuwanan aku kabinsana'an.\u201d  "
                            },
                            {
                                "text": "  Na, ta'abut na tobtoban pituntahun ya aheka anihanna ma lahat Misil,"
                            },
                            {
                                "text": "ati anagna' pituntahun gotom buwat bay pangahaka si Yusup. Taluwa' gotom kalahat-lahatan in\u0101n kamemon, malaingkan aniya' kinakan ma sakalingkal lahat Misil."
                            },
                            {
                                "text": "Kakulangan pa'in balanja' saga a'a Misil e', angamu' sig\u0101m ni Pira'un. Angkan na aniya' panoho'anna ma saga a'a in\u0101n kamemon, sin\u014d' sig\u0101m peh\u0113' ni si Yusup bo' ameya' ma ai-ai pamat'nna'na ma sig\u0101m.  "
                            },
                            {
                                "text": "  Pas\u014dng na pa'in gotom sampay pa'abut ni kaluha'an lahat Misil. Jari magpanoho'an si Yusup, sin\u014d' niukab saga bodega panau'an kinakan bo' yampa pinab'llihan ma saga a'a Misil."
                            },
                            {
                                "text": "Damikiyanna saga a'a ma kamemon kalahat-lahatan, kasigpitan sidda ma sabab gotom. Angkan na sig\u0101m peh\u0113' ni lahat Misil am'lli balanja' min si Yusup.    "
                            }
                        ]
                    },
                    {
                        "verses": [
                            {
                                "text": "    Na, makata'u pa'in si Yakub mma' si Yusup aniya' balanja' tab'lli ma lahat Misil, ah'lling iya ma saga anakna l'lla. Yukna, \u201cAngay kam hal aningk\u014d'?"
                            },
                            {
                                "text": "Takaleku aniya' balanja' tab'lli mah\u0113' ma Misil. Peh\u0113' kam, b'llihinbi bo' kitam mbal patay otas.\u201d  "
                            },
                            {
                                "text": "  Manjari peh\u0113' na saga siyaka si Yusup sangp\u016b' puhu' am'lli balanja' ni Misil."
                            },
                            {
                                "text": "Ya halam pinabeya' e' si Yakub anakna kasiyalihan si Benjamin, ya langgung si Yusup. Nihalli'an iya e' mma'na bo' mbal t'kkahan la'at ma l'ngnganan."
                            },
                            {
                                "text": "Manjari pa'abay na saga anak si Yakub ma a'a kasehe'an peh\u0113' ni lahat Misil am'lli balanja', sabab kaluha'an lahat Kana'an in\u0101n talapay gotom isab.  "
                            },
                            {
                                "text": "  Na, pagka si Yusup ya gubnul ma lahat Misil, taga-kapatut iya magpab'lli balanja' ma sai na. Sakali itu, at'kka pa'in saga danakan si Yusup pina'an, magt\u016by sig\u0101m pasujud ma dahuanna."
                            },
                            {
                                "text": "Magt\u016by sig\u0101m takil\u0101 e' si Yusup, sag\u014d' magbau'-bau' sadja iya in sig\u0101m mbal kata'uwanna. Akasla isab llingna ma sig\u0101m, yukna, \u201cOy, minningga kam?\u201d   Ya sambung sig\u0101m, \u201cMin lahat Kana'an, tuwan. Bay kami pi'itu am'lli balanja'.\u201d  "
                            },
                            {
                                "text": "  Minsan takil\u0101 e' si Yusup saga danakanna, in iya halam takil\u0101 e' sig\u0101m."
                            },
                            {
                                "text": "Jari taentom e' si Yusup bay tauppina ma masa palabay pasal saga danakanna in\u0101n, angkan yukna, \u201c\u0100, mata-mata ko' ka'am ilu bay pi'itu ang'nda'-ng'nda' lahat kami bang tongod ai ya aluhay sin\u014dd.\u201d  "
                            },
                            {
                                "text": "  Ya sambung saga danakanna, \u201cAr\u014dy tuwan, kami itu ngga'i ka mata-mata. Halam aniya' maksud kami ala'at. Sosoho'annu du isab kami bay pi'itu am'lli balanja'. Magdanakan kami, a'a asaltun lullun.\u201d  "
                            },
                            {
                                "text": "  Ya sambung saga danakanna, \u201cAr\u014dy tuwan, kami itu ngga'i ka mata-mata. Halam aniya' maksud kami ala'at. Sosoho'annu du isab kami bay pi'itu am'lli balanja'. Magdanakan kami, a'a asaltun lullun.\u201d  "
                            },
                            {
                                "text": "  \u201c\u0112!\u201d yuk si Yusup. \u201cMbal aku am'nnal. Ya gawibi pi'itu ang'nda'-ng'nda' bang tongod ai ya aluhay sin\u014dd ma lahat kami.\u201d  "
                            },
                            {
                                "text": "  Ya sambung sig\u0101m ma si Yusup, \u201cTuwan Gubnul, in kami sosoho'annu itu bay sangp\u016b' maka duwa magdanakan. Mma' kami ina'an ma lahat Kana'an, maka ina'an ma iya danakan kami kasiyalihan. Aniya' isab danakan kami amatay na.\u201d  "
                            },
                            {
                                "text": "  \u201c\u0100,\u201d yuk si Yusup, \u201cB'nnal ya yukku insini', in ka'am ilu mata-mata. Ala'at maksudbi."
                            },
                            {
                                "text": "Sulayanta kam bang b'nnal llingbi. Ya danakanbi kasiyalihan e' subay pinapi'itu. Bang hati' mbal, na sapahanta kam min \u014dn Pira'un, in ka'am mbal to'ongan makala'an minnitu."
                            },
                            {
                                "text": "Dangan min ka'am subay peh\u0113' ang\u0101' siyalibi he'. Kasehe'anbi subay tinahan maitu ma deyom kalabusu sampay tata'u bang b'nnal llingbi atawa mbal. Bang mbal, mattan du in ka'am mata-mata. \u014cn Pira'un ya pagsapahanku.\u201d"
                            },
                            {
                                "text": "Manjari pinakalabusu na sig\u0101m e' si Yusup t'llung'llaw t'ggolna.  "
                            },
                            {
                                "text": "  Na, ta'abut pa'in llaw kat'lluna, ah'lling na si Yusup ni saga danakanna, yukna, \u201cAku itu magmat\u0101w ma Tuhan. Mbal kam papatayku bang pa'in kam ameya' ma pamat'nna'ku itu."
                            },
                            {
                                "text": "Bang kam b'nnal asaltun, ah\u0101p maksudbi, subay aniya' mattanna. Dakayu' a'a min ka'am ta'bba maitu ma deyom kalabusu, bo' kasehe'anbi ilu tinugutan amole' amowa balanja' ma saga anak-h'ndabi ya agon-agon patay otas."
                            },
                            {
                                "text": "Pagubus, bowahunbi siyalibi pi'itu ni aku. Bang buwatt\u0113' hinangbi kamattanan aku in llingbi ma aku b'nnal to'ongan. Jari mbal na kam papatayku.\u201d Na, kasulutan sig\u0101m magdanakan ma lling si Yusup.  "
                            },
                            {
                                "text": "  Magsuli-suli sig\u0101m pakaniya-pakaniya, yuk-i, \u201cNa, tantu kitam katongoran ma bay tahinangtam ma siyalitam e'. Bay ta'nda'tam kasigpitanna waktu kapangamu'na ase' ma kitam. Sag\u014d' halam asiptam. Ya he' sababanna angkan kitam t'kkahan sigpit buwattina'an.\u201d  "
                            },
                            {
                                "text": "  Ah'lling isab si Rubin, yukna, \u201cBay na sa yukku ma ka'am da'a binasahunbi onde' e', sag\u014d' halam aku bay beya'bi. Na, itiya' kitam binalosan pasal kamatayna.\u201d"
                            },
                            {
                                "text": "Tahati asal e' si Yusup ai-ai pamissala sig\u0101m, saguw\u0101' halam kinata'uwan e' sig\u0101m sabab kahaba' sig\u0101m anuli-nuli ma si Yusup aniya' magsasalin bahasa sig\u0101m ni bahasa Misil.  "
                            },
                            {
                                "text": "  Pagkale si Yusup ma pamissala sig\u0101m, tatangis iya ati pataikut min sig\u0101m. Pahondong pa'in tangisna bo' makasuwala pab\u012bng, pabaihu' iya ni dauranakanna. Pinene' e'na si Simiyun, bo' soho'na niengkotan ma matahan sig\u0101m.  "
                            },
                            {
                                "text": "  Na, arai' pa'in amole' saga danakan si Yusup kasehe'an, magpanoho'an si Yusup ma saga tendogna, sin\u014d' pin'nno'an balanja' saga karut sig\u0101m pakaniya-pakaniya. Sin\u014d' isab ni'isi ni karut sig\u0101m s\u012bn bay pamayad sig\u0101m dangan maka dangan. Pinalutu'an lagi' sig\u0101m bo' aniya' takakan-kakan sig\u0101m ma labayan."
                            },
                            {
                                "text": "Kaniya-kaniya sig\u0101m anganduwa' ni kura' sig\u0101m saga balanja' bay tab'lli sig\u0101m. Pagduwa' itu, palanjal na sig\u0101m amole'.  "
                            },
                            {
                                "text": "  Sangom pa'in, pahondong sig\u0101m ma pahanti'an. Sakali itu, aniya' dangan min sig\u0101m angukab karutna bahasa ang\u0101' gandum pamakan kura'na. Pagukabna, na, aniya' s\u012bn ma bowa' karut e'."
                            },
                            {
                                "text": "Agsai lingananna saga danakanna, yukna, \u201cOy, itiya' s\u012bnku bay pinab\u012bng ni karutku.\u201d   Na taluwa' sig\u0101m sukkal aheya, jari magpamidpid sig\u0101m ati magtilaw-tilawan dansehe'an, yuk-i, \u201cAi sa ya pamat'kka kitam itu e' Tuhan?\u201d  "
                            },
                            {
                                "text": "  Manjari itu, at'kka pa'in sig\u0101m ni lahat Kana'an maka ni si Yakub ya mma' sig\u0101m, sinuli-sulihan iya pasal kamemon bay kalabayan sig\u0101m."
                            },
                            {
                                "text": "Yuk sig\u0101m, \u201cMma', binissalahan kami e' Gubnul ya pagnakura'an lahat Misil, akasla sidda. Tinuna'an kami e'na angamata-mata kono' ma lahatna."
                            },
                            {
                                "text": "Ya sambung kami, \u2018Tuwan, ngga'i ka kami saga mata-mata. A'a abontol kami, ah\u0101p sadja maksud kami."
                            },
                            {
                                "text": "Sangp\u016b' maka duwa kami magdanakan, da'mma' kamemon. Dakayu' danakan kami wa'i na amatay. Maka danakan kami kasiyalihan ina'an tabba ma mma' kami ma lahat Kana'an.\u2019 Ya he' bay pah'lling kami ma Gubnul e'.  "
                            },
                            {
                                "text": "  \u201cYa sambungna ma kami, \u2018Nda'ku na bang kam b'nnal a'a abontol. Tahanku maitu a'a dangan min deyomanbi. Jari in ka'am kasehe'an makajari amole' bo' amowa balanja' ma anak-h'ndabi ya mbal makasandal otas."
                            },
                            {
                                "text": "Malaingkan,\u2019 yuk gubnul-i, \u2018ya siyalibi subay bowabi pi'itu ni aku. Minn\u0113' kamattanan aku in ka'am ngga'i ka mata-mata bay pi'itu amiha lugal aluhay sin\u014dd. Jari nde'anku ni ka'am danakanbi bay tahanku ati aluhaya na kam magusaha ma lahat itu.\u2019 Na, buwatt\u0113' lling gubnul in\u0101n ma kami.\u201d  "
                            },
                            {
                                "text": "  Sakali itu, hinabu sig\u0101m angukab karut sig\u0101m pakaniya-pakaniya bo' anumpahan isina, all\u0101! Ya putusan s\u012bn bay pamayad sig\u0101m balanja', ina'an ma deyom karut. Pag'nda' sig\u0101m magt\u016by sig\u0101m sin\u014dd t\u0101w. Ya du si Yakub ya mma' sig\u0101m, sin\u014dd t\u0101w isab."
                            },
                            {
                                "text": "Yukna ma sig\u0101m, \u201cAr\u014dy, kalungayan aku anak ma sababanbi. Halam na si Yusup, halam na si Simiyun, ati kabaya'anbi subay amowa si Benjamin? Aku ya marasahi magkarukka'an.\u201d  "
                            },
                            {
                                "text": "  Manjari yuk si Rubin ma mma'na, \u201cMma', pangandolun si Benjamin ma aku. Bang saupama mbal tabowaku pabalik ni ka'a, makajari papataynu anakku l'lla karuwangan ilu.\u201d  "
                            },
                            {
                                "text": "  Saguw\u0101' mbal tapogos si Yakub. Yukna, \u201cMbal makabeya' ma ka'am anakku kabungsuhan itu. Wa'i na amatay langgungna, hal iya takapin allum. Bang aniya' makamula ma iya ma l'ngnganan, paheya gom pa'in karukka'anku ati tabowa aku amole' ni ahirat, sabab ato'a na aku.\u201d    "
                            }
                        ]
                    },
                    {
                        "verses": [
                            {
                                "text": "    Na, karuhunan gotom ma lahat Kana'an."
                            },
                            {
                                "text": "Ya balanja' bay tab'lli e' saga anak si Yakub ma lahat Misil aubus na kamemon. Manjari ah'lling si Yakub ma saga anakna, yukna, \u201cPabalik kam peh\u0113' ni Misil am'lli balanja' minsan mbal aheka.\u201d  "
                            },
                            {
                                "text": "  Sag\u014d' yuk si Yahud ma iya, \u201cMma', bay kami sinanggupan e' gubnul ma lahat-i, yukna bang kami mbal amowa siyali kami peh\u0113', mbal kami makajari paharap ni iya."
                            },
                            {
                                "text": "Bang hati pabeya'nu siyali kami itu, na, peh\u0113' du kami am'lli balanja'."
                            },
                            {
                                "text": "Sag\u014d' bang iya mbal pabeya'nu, in kami itu mbal peh\u0113' pagka mbal tinugutan paharap ni gubnul.\u201d  "
                            },
                            {
                                "text": "  Ya sambung si Isra'il (hatina si Yakub), \u201cAngay kam bay makahaka'an a'a in\u0101n aniya' gi' danakanbi sadd\u012b? Kasusahan sadja ya pamat'kkabi ma aku.\u201d  "
                            },
                            {
                                "text": "  Ya sambung sig\u0101m, \u201cTu'ud mbal pahali a'a in\u0101n anilosa kami ma pasal kaukampungan kami. Tinilaw kami e'na pasal mma' kami bang masi allum, maka bang aniya' danakan kami sadd\u012b? Manjari, Mma', mbal kami makapagin'mbal ma panilawna. Maka halam isab bay makani-pikilan kami in siyali kami sin\u014d' binowa pina'an ni iya.\u201d  "
                            },
                            {
                                "text": "  Manjari si Yahud ya ah'lling, yukna, \u201cMma', pangandolun onde' ilu ma aku bo' kami peh\u0113' magt\u016by am'lli balanja' supaya halam aniya' min kitam patay otas."
                            },
                            {
                                "text": "Paglilla'ku baranku angakuhan iya min ai-ai makamula. Bang aniya' tum'kka ni iya, aku ya bin\u012bngan. Bang iya s'lle'-bale puhu' mbal tabowaku amole' pi'itu ni ka'a ma halam baya-baya, aku ya kasusunan sat'ggolku allum."
                            },
                            {
                                "text": "Mma', bang kami halam bay taggahannu, bay du kami magpeh\u0113'-pi'itu min duwa na.\u201d  "
                            },
                            {
                                "text": "  Yuk si Isra'il ya mma' sig\u0101m, \u201cNa, bang buwatt\u0113', subay kam amowa kasampangan pangahulmatbi ma gubnul e'. Isihunbi ni karutbi ai-ai ya katapusan ah\u0101p min lahatta itu, saga bulitik ahamut maka gula' buwani minsan sadja dangkuri', maka ginisan pamap\u0101 isab, maka saga kinakan ah\u0101p nanamna buwat bigi-pistasyo maka bigi-almon."
                            },
                            {
                                "text": "Bowahunbi isab s\u012bn nilipat duwa min bay pam'llibi tagna' he', kalna' in s\u012bn bay tab\u0101kbi ma bowa' karut subay pinabalik ni sig\u0101m. Arai' aniya' bay makas\u0101'."
                            },
                            {
                                "text": "Na, bowahunbi na siyalibi bo' kam magdai'-dai' peh\u0113' ni gubnul."
                            },
                            {
                                "text": "Bang pa'in iya pinat'kkahan atay ah\u0101p e' Tuhan Sangat Kawasa supaya aniya' ase'na amab\u012bng ni ka'am si Benjamin maka danakanbi dakayu'. Malaingkan bang aku saupama kalungayan anak, na, magsabal aku.\u201d  "
                            },
                            {
                                "text": "  Sakali itu, palanjal na saga ka'anakan si Yakub maka e' sig\u0101m amowa kasampangan maka s\u012bn nilipat duwa min bay dah\u016b e'. Tabowa isab si Benjamin. Pagt'kka sig\u0101m ni Misil, peh\u0113' sig\u0101m paharap ni si Yusup."
                            },
                            {
                                "text": "Manjari, pag'nda' si Yusup ma si Benjamin, magt\u016by soho'na sosoho'an ya ang'ntan kapatut ma luma'na. Yukna, \u201cBowahun saga a'a itu peh\u0113' ni luma'ku. Pasumbali'un hayop maka pa'adjalin pagkakan. Magsalu kami amangan ugtu llaw ilu.\u201d  "
                            },
                            {
                                "text": "  Bineya' e' sosoho'an in\u0101n bay panoho'an si Yusup ma iya, ati binowa saga dauranakanna peh\u0113' ni luma'."
                            },
                            {
                                "text": "Sakali itu, sabu pa'in sig\u0101m binowa ni luma', t'kkahan sig\u0101m t\u0101w. Ma hona'-hona' sig\u0101m, \u201cYa angkan kitam binowa pi'itu ma sabab s\u012bn ya bay pinab\u012bng ni deyom karuttam tagna' kitam bay am'lli balanja'. Marai' bah\u0101' pataggaha' kitam nirugpak, ati sinaggaw kitam nihinang ata. Niagaw isab saga kura'tam.\u201d  "
                            },
                            {
                                "text": "  Angkan na, pagabut sig\u0101m ni bowa' lawang, pasekot sig\u0101m ni a'a ang'ntan kapatut ma luma' si Yusup amowa iya magbissala. Yuk sig\u0101m,"
                            },
                            {
                                "text": "\u201cTuwan, da'a busung, aniya' pah'lling kami ma ka'a. Bay kami makapi'itu mint'dda am'lli balanja'."
                            },
                            {
                                "text": "Sag\u014d' makahanti' pa'in kami ma l'ngnganan tudju amole', taukab kami saga karut pakaniya-pakaniya. Pagukab itu, ta'nda' kami ma bowa' karut s\u012bn bay pamayad kami balanja', jukup to'ongan. Daka sai bay amat'nna' s\u012bn in\u0101n ni deyom karut kami. Angkan na itiya' kami amowa s\u012bn e' pinapole' ni ka'am. Maka aniya' itu s\u012bn sadd\u012b pam'lli kami balanja' ma l'ngngan itu.\u201d  "
                            },
                            {
                                "text": "Sag\u014d' makahanti' pa'in kami ma l'ngnganan tudju amole', taukab kami saga karut pakaniya-pakaniya. Pagukab itu, ta'nda' kami ma bowa' karut s\u012bn bay pamayad kami balanja', jukup to'ongan. Daka sai bay amat'nna' s\u012bn in\u0101n ni deyom karut kami. Angkan na itiya' kami amowa s\u012bn e' pinapole' ni ka'am. Maka aniya' itu s\u012bn sadd\u012b pam'lli kami balanja' ma l'ngngan itu.\u201d  "
                            },
                            {
                                "text": "  Ya sambung a'a ang'ntan kapatut e', \u201cDa'a kam asusa. Da'a kam tin\u0101w. Tuhanbi, ya pagtuhanan mma'bi, bay makaisi s\u012bn in\u0101n ni deyom karutbi. Bay du tasambutku bayadbi.\u201d Puwas e' pinaluwas e'na si Simiyun ni'nde'an ni sig\u0101m.  "
                            },
                            {
                                "text": "  Na, binowa na saga danakan si Yusup ni deyom luma'na e' sosoho'anna he'. Binuwanan sig\u0101m bohe' pangose' tape' sig\u0101m maka binuwanan isab pagkakan saga kura' sig\u0101m."
                            },
                            {
                                "text": "Makata'u pa'in sig\u0101m binowa sig\u0101m amangan ma luma' si Yusup, sinakap ba'anan kasampangan pangahulmat sig\u0101m ma iya pagt'kkana ni luma' ugtu llaw.  "
                            },
                            {
                                "text": "  Manjari pagt'kka si Yusup ni luma', pasujud sig\u0101m ma dahuanna maka e' sig\u0101m amuwanan iya saga kasampangan bay binowa e' sig\u0101m ni deyom luma'."
                            },
                            {
                                "text": "Tinilaw sig\u0101m e' si Yusup pasal kah\u0101lan sig\u0101m. Yukna, \u201cPainay na mma'bi ya bay pangahakabi ma aku ato'a na? Masi iya allum?\u201d  "
                            },
                            {
                                "text": "  Ya sambung sig\u0101m, \u201cAho' tuwan, ah\u0101p masi mma' kami maka alasig.\u201d Pasujud na isab sig\u0101m ni si Yusup pagaddat sig\u0101m ma iya.  "
                            },
                            {
                                "text": "  Na, pag'nda' si Yusup ma langgungna si Benjamin, yukna, \u201c\u0100, ya na ka itu siyalibi, ya bay panuli-nulibi ma aku? Bang pa'in ka binuwanan kah\u0101pan e' Tuhan, Ot\u014d'.\u201d"
                            },
                            {
                                "text": "Agon-agon ahansul pangatayan si Yusup pag'nda'na ma langgungna. Angkan iya parai'-dai' paluwas sabab mbal tasandal bohe' matana am'ttak. Jari pas\u014dd iya ni deyom bilikna anangis maina'an.  "
                            },
                            {
                                "text": "  Pagpuwas, akula'up iya bo' pabalik ni saga danakanna. Sinandalan e'na bohe' matana maka e'na anoho' saga a'ana amat'nna' kinakan sig\u0101m.  "
                            },
                            {
                                "text": "  Pinat'nna'an si Yusup dangan-danganna. Saga danakanna pinat'nna'an ma pamanganan sadd\u012b, sig\u0101m-sig\u0101m sadja. Sadd\u012b isab ma saga bangsa Misil ya magkakan maina'an. Mbal sig\u0101m makapagsalu maka bangsa Hibrani, sabab asammal bang ma sig\u0101m."
                            },
                            {
                                "text": "Jari pinatingk\u014d' saga danakan si Yusup ma anggopanna, maka pinagsunu'-sunu' isab tingk\u014d'an sig\u0101m min siyaka ni siyali. Pag'nda' sig\u0101m ma pagpatingk\u014d' ma sig\u0101m buwatt\u0113', magt\u016by sig\u0101m mag'nda' mata tabowa e' kainu-inuhan sig\u0101m."
                            },
                            {
                                "text": "Manjari aniya' palauk pangalabot ma sig\u0101m bay min lamisahan si Yusup, sag\u014d' ya pangalabot si Benjamin nilipat lima min bay pangalabot saga danakanna. Na magjamu sig\u0101m maka si Yusup, maginum sampay maglami-lami.    "
                            }
                        ]
                    },
                    {
                        "verses": [
                            {
                                "text": "    Manjari aniya' panoho'an si Yusup ma a'a ang'ntan kapatut ma deyomanna, yukna, \u201cP'nno'in balanja' karut sig\u0101m ilu kamemon, pila-pila ya takaya binowa e' sig\u0101m. Pole'in isab s\u012bn bay pamayad sig\u0101m pakaniya-pakaniya, pat'nna'un ma diyata' balanja' ya ma deyom karut sig\u0101m."
                            },
                            {
                                "text": "Ng\u0101'un isab ya sawanku d\u012b pilak bo' pat'nna'un peh\u0113' ni deyom karut kasiyalihan e', pabeya'un ma s\u012bn bay pamayadna.\u201d Na bineya' e' a'a in\u0101n bay panoho'an si Yusup ma iya.  "
                            },
                            {
                                "text": "  Pagsubu-subu lagi', pinapole' na saga dauranakan e' maka saga kura' ya pagduruwa'an sig\u0101m."
                            },
                            {
                                "text": "Sakali itu, ma halam lagi' sig\u0101m makalawak min da'ira bay kamah\u0113'an sig\u0101m-i, ah'lling si Yusup ma a'a tag-kapatut ma deyomanna. \u201cPal'kkas ka,\u201d yukna. \u201cTurulun saga a'a in\u0101n. Pagabutnu, tilosahun sig\u0101m. Yuknu, \u2018\u0112, ka'am ilu! Kabuwanan kam kah\u0101pan ati kala'atan ya panungbasbi!"
                            },
                            {
                                "text": "Angay tatangkawbi sawan pilak ya suku' nakura'ku? Sawan panginumanna ko' ilu, sawan isab pagputika'anna. Langgal sara' to'ongan ya tahinangbi ilu!\u2019 \u201d  "
                            },
                            {
                                "text": "  Na, maka'abut pa'in sosoho'an si Yusup-i ni sig\u0101m magdanakan, magt\u016by isabanna kabtangan bay pah'lling si Yusup ma iya."
                            },
                            {
                                "text": "Ya panambung saga magdanakan ma iya, \u201cTuwan, angay kami pah'llingannu buwattilu? Makabusung ko' ilu bang kami makahinang buwat yuknu ilu."
                            },
                            {
                                "text": "Entomun s\u012bn ya bay tab\u0101k kami ma bowa' karut kami. Bay tabowa kami min lahat Kana'an bo' tin\u016bran ni ka'a. Jari pangannalnu bah\u0101' in kami makatangkaw pilak atawa bulawan min deyom luma' nakura'nu?"
                            },
                            {
                                "text": "Tuwan, bang sawan ilu ganta' tab\u0101k ma sai-sai min kami, a'a in\u0101n subay papataynu, maka kami kasehe'an subay magpa'ata ma ka'a.\u201d  "
                            },
                            {
                                "text": "  Ya sambung a'a si Yusup-i, \u201cSulut na,\u201d yukna, \u201csag\u014d' ya sadja hinangku ata, bang ma sai kab\u0101kan sawan ilu. Malaingkan ka'am kasehe'an puwas min palkala'.\u201d  "
                            },
                            {
                                "text": "  Magt\u016by sig\u0101m magdai'-dai' amareyo' duwa'an sig\u0101m bo' yampa angukab karut pakaniya-pakaniya."
                            },
                            {
                                "text": "Manjari pinaglungkad to'ongan saga karut sig\u0101m magdanakan e' sosoho'an si Yusup. Tinagna'an min siyaka tudju ni siyali. All\u0101, tab\u0101kna in sawan pilak ma deyom karut si Benjamin."
                            },
                            {
                                "text": "Pagb\u0101k itu, magt\u016by gineret e' saga dauranakan si Yusup saga badju' sig\u0101m ma sabab kaheya susa sig\u0101m. Taparuwa' pa'in ai-ai sig\u0101m ma saga kura', peh\u0113' na sig\u0101m pabalik ni da'ira.  "
                            },
                            {
                                "text": "  Pagt'kka si Yahud maka saga danakanna ni luma' si Yusup, ina'an iya masi. Magt\u016by sig\u0101m pak'ppang ni tana' ma dahuanna."
                            },
                            {
                                "text": "Yuk si Yusup ma sig\u0101m, \u201cAngay kam makahinang buwatt\u0113'? A'awam kam bah\u0101'? Bang a'a buwat aku ata'u ang'nda' putika'an, halam aniya' kalimbungan min aku.\u201d  "
                            },
                            {
                                "text": "  Ya sambung si Yahud, \u201cDaka ai pangabtang kami ma ka'a, tuwan. Halam aniya' panganda'awahan kami in kami itu asaltun. Tapabukis na dusa kami e' Tuhan. Atanu na kami itu kamemon, ngga'i ka sadja ya a'a dangan bay kab\u0101kan sawannu.\u201d  "
                            },
                            {
                                "text": "  Ya sambung si Yusup, \u201c\u0100, mbal. Mbal aho'anku ya yuknu ilu. Ya sadja hinangku ata ya a'a bay kab\u0101kan sawanku. Ka'am kasehe'an ilu makajari na amole' peh\u0113' ni mma'bi ma deyom kasalamatan.\u201d  "
                            },
                            {
                                "text": "  Sakali si Yahud pasekot ni si Yusup maka e'na ah'lling, yukna, \u201cTuwan, da'a aku busung, aniya' pamowahanta ka magsuli-suli. Da'a isab ap'ddi' ataynu ma aku, sabab bang ma aku in ka'a sali' Pira'un."
                            },
                            {
                                "text": "Tuwan,\u201d yuk si Yahud, \u201cbay kami tatilawnu bang aniya' lagi' mma' kami atawa danakan kami sadd\u012b."
                            },
                            {
                                "text": "Ya sambung kami ma ka'a, aniya' mma' kami sag\u014d' ato'a na. Maka aniya' gi' siyali kami l'lla bay nianakan ma kato'a si Mma'. Duwangan sig\u0101m maglanggung sag\u014d' amatay na langgung siyaka. Manjari hal iya la'a takapin min sig\u0101m da-ina', angkan iya kinalasahan to'ongan e' si Mma'.\u201d  "
                            },
                            {
                                "text": "  Ah'lling gi' si Yahud, yukna, \u201cManjari, tuwan, bay soho'nu kami amowa siyali kami pi'itu ni ka'a supaya iya ta'nda'nu."
                            },
                            {
                                "text": "Ya sambung kami ma ka'a, \u2018Onde' he' mbal makabutas min mma'na, sabab bang iya abutas, arakala' amatay si Mma'.\u2019"
                            },
                            {
                                "text": "Sag\u014d' ya llingnu in kami mbal makapagharap maka ka'a pabalik, luwal bang tabeya' pi'itu siyali kami."
                            },
                            {
                                "text": "Na manjari tuwan, pagb\u012bng kami peh\u0113' ni si Mma', magt\u016by iya kahaka'an pasal bay pangabtangnu ma kami.  "
                            },
                            {
                                "text": "  \u201cNa, mbal at'ggol, sinoho' na isab kami e' si Mma' pi'itu pabalik am'lli balanja' mbal aheka."
                            },
                            {
                                "text": "Ya sambung kami ma iya, \u2018Mma', bang mbal pabeya'nu si Benjamin mbal kami makapeh\u0113', sabab mbal tinugutan paharap ni gubnul e' bang halam tabeya' danakan kami kasiyalihan.\u2019  "
                            },
                            {
                                "text": "  \u201cYa sambung si Mma' ma kami, \u2018Kata'uwanbi asal, duwa du anakku l'lla min h'ndaku si Rakiya."
                            },
                            {
                                "text": "Dakayu' e' halam na. Marai' iya bay tasagpe' e' sattuwa talun, sabab halam iya ta'nda'ku pab\u012bng sangay min llaw bay kala'anna.\u2019"
                            },
                            {
                                "text": "Yukna isab ma kami, \u2018Bang pabutasbi si Benjamin min aku bo' aniya' kamulahan pataluwa' ma iya, na, pat'kkahanbi aku karukka'an mbal kasandalan e' a'a to'a. Ati tabowa aku amatay e' karukka'an.\u2019 \u201d  "
                            },
                            {
                                "text": "  Ah'lling gi' si Yahud ma si Yusup. \u201cBang pinagbahasa, tuwan, onde' itu ya kapang\u0101'an lasig si Mma'. Bang aku ganta' amole' bo' ta'nda' e' si Mma' in onde' halam tabeya' ma aku, piligdu, amatay du iya magkarukka'an."
                            },
                            {
                                "text": "  Ah'lling gi' si Yahud ma si Yusup. \u201cBang pinagbahasa, tuwan, onde' itu ya kapang\u0101'an lasig si Mma'. Bang aku ganta' amole' bo' ta'nda' e' si Mma' in onde' halam tabeya' ma aku, piligdu, amatay du iya magkarukka'an."
                            },
                            {
                                "text": "Paligay aku itu, tuwan,\u201d yukna, \u201cbay angakuhan kallum onde' itu. Yukku ma si Mma', \u2018Bang iya mbal tabowaku pab\u012bng pi'itu ni ka'a, aku iya kasusunan sat'ggolku allum.\u2019  "
                            },
                            {
                                "text": "  \u201cNd\u016b' tuwan,\u201d yuk si Yahud, \u201cbang pa'in tugutannu aku magpa'ata ma ka'a ganti' siyaliku. Paronganun iya ma saga danakanna kasehe'an amole' peh\u0113' ni si Mma'."
                            },
                            {
                                "text": "Daka painay e'ku amole' peh\u0113' ni mma'ku bang halam ma aku onde' itu. Mbal aku makasandal ang'nda' ma pagkarukka'an si Mma'.\u201d    "
                            }
                        ]
                    },
                    {
                        "verses": [
                            {
                                "text": "    Manjari mbal na kasandalan e' si Yusup kahansul atayna angkan soho'na paluwas minna'an saga a'a Misil bay ma deyom luma'na. Na, halam pa'in aniya' a'a sadd\u012b maina'an, magpakil\u0101 na iya ma saga danakanna."
                            },
                            {
                                "text": "Akosog pagtangis si Yusup, takale isab e' saga a'a Misil. Jari pinasampay habalna peh\u0113' ni astana' Pira'un.  "
                            },
                            {
                                "text": "  Yuk si Yusup ma saga danakanna, \u201cAku na ko' itu si Yusup. Masi allum si Mma'?\u201d Na, pagkale llingna itu e' saga danakanna, magt\u016by sig\u0101m sin\u014dd t\u0101w, kapam'ngngangan.  "
                            },
                            {
                                "text": "  Na amissala si Yusup ma sig\u0101m, yukna, \u201cPasekot kam pi'itu.\u201d Jari pasekot na sig\u0101m. Yuk si Yusup isab, \u201cAku na ko' itu si Yusup, ya danakanbi bay pab'llihanbi bo' binowa ni Misil."
                            },
                            {
                                "text": "Na, da'a kam asukkal. Da'a isab pagsusuninbi baranbi pasal pamab'llibi ma aku. Ya angkan aku makapi'itu, sabab Tuhan ya bay amapi'itu aku, ngga'i ka ka'am. Tu'ud aku pinarah\u016b e'na min ka'am supaya kalappasan bangsa manusiya' min gotom."
                            },
                            {
                                "text": "Ma buwattina'an yampa duwantahun paggotom ma lahat, jarina aniya' gi' limantahun halam aniya' tinanom, halam aniya' buwa' niani."
                            },
                            {
                                "text": "Bay aku pinapi'itu e' Tuhan dah\u016b min ka'am supaya kam kalappasan ma sabab kawasana makainu-inu, bo' aniya' du pa'in panubu'bi maitu ma dunya.  "
                            },
                            {
                                "text": "  \u201cHatina,\u201d yuk si Yusup, \u201cngga'i ka ka'am ya bay amapi'itu aku, sag\u014d' Tuhan. Min kahandakna ya angkan aku sali' sapantun pag'mma'an Pira'un angah\u016bgan iya gara'. Tahinang aku pagmak\u014dkan ma deyomanna, maka gin'llal aku nakura' ang'ntanan sakalingkal lahat Misil."
                            },
                            {
                                "text": "Na, pal'kkas na kam amole' ni si Mma'. Pasampayunbi ni iya lapalku itu. \u2018Min kahandak Tuhan ya angkan aku (yuk si Yusup) tahinang pagnakura'an ma sakalingkal lahat Misil. Pal\u016bd ka pi'itu saru'un-du'un, da'a ka ananggu."
                            },
                            {
                                "text": "Maitu na ka pat'nna' ma lahat Gosen supaya asekot ni aku. Bowahun pi'itu saga anak-mpunu kamemon, sampay saga kahayopannu, bili-bili ka, kambing ka, sapi' ka. Bowahun isab pangalta'nu kamemon."
                            },
                            {
                                "text": "Bang ka maina'an na ma Gosen aku ya angupiksa' ka'a. Aniya' gi' limantahun t'ggol gotom itu. Mbal aku bilahi bang ka'am magtai'anak atawa ba'anan hayopnu patay otas.\u2019 \u201d Ya du ina'an lapal si Yusup ma mma'na si Yakub.  "
                            },
                            {
                                "text": "  Ah'lling gi' si Yusup ma saga danakanna, yukna, \u201cBenjamin, ta'nda'nu na aku itu langgungnu. Maka ka'am ilu kamemon ta'nda'bi na, aku na ko' itu."
                            },
                            {
                                "text": "Suli-sulihinbi si Mma' pasal kawasaku maitu ma lahat Misil. Suli-sulihinbi pasal kamemon ya ta'nda'bi maitu. Jari pasa'ut kam amowa iya pi'itu.\u201d  "
                            },
                            {
                                "text": "  Magt\u016by ginapus e' si Yusup siyalina si Benjamin. Ginapus isab si Yusup e' si Benjamin, jari tatangis sig\u0101m karuwangan."
                            },
                            {
                                "text": "Siniyum e'na danakanna kamemon dakayu' maka dakayu', maka e'na anangisan sig\u0101m. Pagubus, magsambung-siyambungi sig\u0101m magbissala.  "
                            },
                            {
                                "text": "  Na, makasampay pa'in ni astana' Pira'un habal pasal kat'kka saga danakan si Yusup, ak\u014dd to'ongan Pira'un maka saga tendogna pagnakura'an."
                            },
                            {
                                "text": "Yuk Pira'un ma si Yusup, \u201cSoho'un saga dauranakannu angamomos saga kura' sig\u0101m bo' pabalik ni lahat Kana'an."
                            },
                            {
                                "text": "S\u014d'un sig\u0101m ang\u0101' mma'bi sampay anak-h'nda sig\u0101m kamemon bo' binowa e' sig\u0101m pi'itu waktu kapabalik sig\u0101m. Buwananku sig\u0101m tana' landu' ah\u0101p maitu ma Misil, supaya sig\u0101m maglabi-labi ma kalluman.\u201d  "
                            },
                            {
                                "text": "  Amissala gi' Pira'un, yukna, \u201cSoho'un sig\u0101m amowa saga karitun minnitu pameya'an saga anak-h'nda sig\u0101m pi'itu, ya lagi'na mma'bi."
                            },
                            {
                                "text": "Da'a na kinabimbangan palsuku'an sig\u0101m ta'bba ma lahat, sabab ma sig\u0101m na ai-ai ya ah\u0101p to'ongan maitu ma Misil.\u201d  "
                            },
                            {
                                "text": "  Manjari bineya' panoho'an Pira'un in\u0101n e' saga anak si Yakub. Binuwanan sig\u0101m saga karitun e' si Yusup ma buwat bay pah'lling Pira'un ma iya. Binuwanan sig\u0101m balanja' isab palutu' sig\u0101m ma l'ngnganan."
                            },
                            {
                                "text": "Aniya' isab dapangampu'an s'mmek ahalga' pamuwan sig\u0101m pakaniya-pakaniya. Malaingkan ya pamuwan si Yusup ma si Benjamin, lima pangampu'an s'mmek pagsalinanna maka t'llu hatus pilak."
                            },
                            {
                                "text": "Mma'na ya pinabowahan e' si Yusup sangp\u016b' kura' l'lla ap'nno' e' ai-ai ah\u0101p hinangan Misil, maka sangp\u016b' kura' d'nda ap'nno' e' balanja' maka saga tinapay maka ginisan takakan-kakan pamalutu' iya ma l'ngngananna tudju ni Misil."
                            },
                            {
                                "text": "Manjari itu, pinalanjal na saga danakanna e' si Yusup. Yukna ma sig\u0101m, \u201cEbot-ebot, da'a kam magkalukassa ma pal'ngngananbi.\u201d  "
                            },
                            {
                                "text": "  Na, ala'an na sig\u0101m min Misil bo' pabalik peh\u0113' ni lahat Kana'an. Pagt'kka sig\u0101m, magt\u016by sig\u0101m angahaka ma mma' sig\u0101m, yuk-i,"
                            },
                            {
                                "text": "\u201cMma', masi allum si Yusup! Pagnakura'an iya buwattina'an ma sakalingkal lahat Misil.\u201d Magt\u016by tak'bbal atay si Yakub, sali' alungay pangannalna, mbal agon makapam'nnal ma bay pangahaka ma iya e' saga anakna."
                            },
                            {
                                "text": "Malaingkan pagkalena kamemon bay panambuku si Yusup ma sig\u0101m, maka pag'nda'na isab saga karitun bay pinabeya'an iya e' si Yusup pameya'anna tudju ni Misil, magt\u016by pabalik pangannalna.  "
                            },
                            {
                                "text": "  Yuk si Yakub, \u201cKamattanan na aku. Allum du anakku si Yusup. Halam aniya' angutku sadd\u012b, bang pa'in aku makapeh\u0113' ang'nda' iya dah\u016b sat'ggolku masi allum.\u201d    "
                            }
                        ]
                    },
                    {
                        "verses": [
                            {
                                "text": "    Na, palintas na disi Isra'il (hatina si Yakub) min lahat Kana'an maka e' sig\u0101m amowa ai-ai sig\u0101m kamemon. Tat'kka pa'in e' sig\u0101m lahat Be'erseba, anumbali' iya hayop pagkulbanna tudju ni Tuhan ya pagtuhanan mma'na si Isa'ak."
                            },
                            {
                                "text": "Jari itu, sangom pa'in, takale e' si Isra'il itu suwala Tuhan angalinganan iya. \u201cYakub, O Yakub,\u201d yukna.   Ya sambung si Yakub, \u201cOy, itiya' aku.\u201d  "
                            },
                            {
                                "text": "  Ya lling suwala-i, \u201cAku itu Tuhan ya pagtuhanan mma'nu. Da'a ka tin\u0101w palain ni lahat Misil, sabab mah\u0113' aku angahinang saga panubu'nu bangsa akosog."
                            },
                            {
                                "text": "Pataptap du aku ma ka'a, maka bowaku isab panubu'nu pabalik pi'itu ni lahat itu ma sinos\u014dng. Bang ta'abut na waktunu awapat, ina'an du si Yusup ma bihingnu.\u201d  "
                            },
                            {
                                "text": "  Manjari palanjal na disi Yakub min Be'erseba tudju ni lahat Misil. Si Yakub ya pinariyata' e' saga anakna ni karitun bay min Pira'un pameya'an sig\u0101m. Ya du pinariyata' isab saga anak-h'nda sig\u0101m."
                            },
                            {
                                "text": "Bay binowa e' sig\u0101m ba'anan kahayopan sig\u0101m maka palsuku'an bay tausaha sig\u0101m maina'an ma lahat Kana'an bo' na pal\u016bd ni lahat Misil. Binowa e' si Yakub saga tubu'na kamemon."
                            },
                            {
                                "text": "Tabeya' ma iya kamemon saga anak-mpuna l'lla maka d'nda.   "
                            },
                            {
                                "text": "    Ya na itu salsila ma kapanubu'an si Isra'il (hatina si Yakub) bay tabeya' ma iya waktu kapaglainna ni Misil:  Si Rubin ya kasiyakahan. "
                            },
                            {
                                "text": "Anak si Rubin l'lla, ya na disi Hanok, si Pallu, si Hesdon maka si Karmi. "
                            },
                            {
                                "text": "Pasunu' si Simiyun maka saga anakna l'lla, ya na disi Jamuwal, si Jamin, si H\u016bd, si Yakin, si Sohar maka si Sa'ul. Si Sa'ul itu anakna min d'nda bangsa Kana'an. "
                            },
                            {
                                "text": "Pasunu' isab si Libi maka saga anakna l'lla, ya disi Gerson, si Kohat maka si Merari. "
                            },
                            {
                                "text": "Pasunu' si Yahud maka saga anakna l'lla, ya disi Sela, si Peres maka si Sera. Aniya' isab duwa anak si Yahud l'lla bay amatay ma lahat Kana'an lagi', ya na si \u0112r maka si Onan. Aniya' isab saga anak si Peres l'lla, ya na si Hesdon maka si Hamul. "
                            },
                            {
                                "text": "Pasunu' isab si Issakar maka saga anakna l'lla, disi Tola, si Puwa, si Jasub, maka si Semlon. "
                            },
                            {
                                "text": "Kasiyalihan si Sibulun. Ya itu \u014dn anakna l'lla, disi Sered, si Elon maka si Jahale'el.   "
                            },
                            {
                                "text": "  Jari ya na ina'an saga anak si Yakub min h'ndana po'on si Leya, ya bay nianakan mah\u0113' ma lahat Mesopotami. Aniya' isab anakna d'nda si Dina. Jari t'llump\u016b' maka t'llu ya heka panubu' si Yakub min h'ndana po'on si Leya.  "
                            },
                            {
                                "text": "Ya anak si Yakub siyaka min h'nda-h'ndana si Silpa, ya na si G\u0101d. Ya itu \u014dn anakna l'lla, disi Sepon, si Haggi, si Suni, si Esbon, si Iri, si Arod maka si Arili. "
                            },
                            {
                                "text": "Pasunu' si Aser maka anakna l'lla, ya disi Imna, si Isba, si Isbi, si Biriya, maka dakayu' d'nda isab si Sera. Aniya' isab anak si Biriya l'lla duwa hekana, si Heber maka si Malki'il.   "
                            },
                            {
                                "text": "  Jari sangp\u016b' maka nnom ya heka panubu' si Yakub min si Silpa, ya d'nda ipatan bay pamuwan e' si Leban ma si Leya waktu kapagp\u016bnna maka si Yakub.  "
                            },
                            {
                                "text": "Saga anak si Yakub l'lla isab min h'ndana si Rakiya, ya na si Yusup maka si Benjamin. "
                            },
                            {
                                "text": "Si Manasse isab maka si Epra'im, ya anak si Yusup l'lla bay nianakan ma lahat Misil e' si Asenat anak si Potipero imam ma da'ira \u016an. "
                            },
                            {
                                "text": "Na, si Benjamin du isab maka saga anakna l'lla, ya na disi Bela, si Beker, si Asbel, si Gera, si Na'aman, si Ihi, si R\u014ds, si Muppim, si Huppim maka si Harid.   "
                            },
                            {
                                "text": "  Ya du ina'an saga tubu' si Yakub min h'ndana si Rakiya, sangp\u016b' maka mpat puhu'.  "
                            },
                            {
                                "text": "  Ya anak si Yakub siyaka min h'nda-h'ndana si Bilha,  ya na si D\u0101n. Ya anak si D\u0101n l'lla si Husim. "
                            },
                            {
                                "text": "Pasunu' si Naptali, maka anakna l'lla, disi Jasil, si Guni, si Jeser maka si Sillim.   "
                            },
                            {
                                "text": "  Ya du ina'an saga tubu' si Yakub pitu' puhu' hekana min si Bilha, ya d'nda ipatan bay pamuwan ma si Rakiya e' mma'na si Leban.  "
                            },
                            {
                                "text": "  Manjari nnomp\u016b' maka nnom ya heka panubu' si Yakub lissi bay tabeya' ma iya peh\u0113' ni Misil, halam talapay ni'itung saga ayuwanna d'nda."
                            },
                            {
                                "text": "Pak'nnop isab duwangan anak si Yusup ya bay nianakan ma Misil. Manjari pitump\u016b' ya heka sig\u0101m kamemon.  "
                            },
                            {
                                "text": "  Manjari si Yahud ya sin\u014d' e' si Yakub parah\u016b min sig\u0101m ni tongod si Yusup, bo' aniya' magmalim ma lahat Gosen. Pagt'kka pa'in sig\u0101m peh\u0113',"
                            },
                            {
                                "text": "bo' kinata'uwan e' si Yusup, magt\u016by pinasakap e'na kalesana. Jari parai'-dai' iya ni Gosen am\u0101k mma'na. Magb\u0101k pa'in, magt\u016by ginapus si Yusup ma mma'na maka e'na anangis pat'ggol.  "
                            },
                            {
                                "text": "  Ya lling si Isra'il ma si Yusup, \u201cNd\u016b' anakku, allum du hati ka! Lilla' na aku amatay pagka ka'a-i ta'nda'ku na.\u201d  "
                            },
                            {
                                "text": "  Puwas e', ah'lling si Yusup ma saga danakanna sampay ma lahasiya'na kamemon ya ma deyoman mma'na. Yukna, \u201cPatut aku subay paharap ni Pira'un amata'uwan iya in dauranakanku sampay lahasiya'ku kamemon magt'kkahan na min lahat Kana'an. Itiya' na kam ma aku. Pata'uku isab iya pasal pagusahabi magipat bili-bili maka sapi', ya angkan tabowabi pi'itu ba'anan kahayopan maka pangalta' bay suku'bi ma lahat Kana'an."
                            },
                            {
                                "text": "  Puwas e', ah'lling si Yusup ma saga danakanna sampay ma lahasiya'na kamemon ya ma deyoman mma'na. Yukna, \u201cPatut aku subay paharap ni Pira'un amata'uwan iya in dauranakanku sampay lahasiya'ku kamemon magt'kkahan na min lahat Kana'an. Itiya' na kam ma aku. Pata'uku isab iya pasal pagusahabi magipat bili-bili maka sapi', ya angkan tabowabi pi'itu ba'anan kahayopan maka pangalta' bay suku'bi ma lahat Kana'an."
                            },
                            {
                                "text": "Jarina, bang kam sin\u014d' patampal ni Pira'un bo' kam tinilaw bang ai pagusahabi,"
                            },
                            {
                                "text": "sambungunbi iya buwattitu, yukbi, \u2018Ya kami sosoho'annu itu, a'a magi'ipat hayop asal min jaman kaonde'-onde' kami. Ang'ntan kami bay pagusaha ka'mbo'-mbo'an kami.\u2019 Na, bang buwatt\u0113' panambungbi, tinugutun du kam pat'nna' ma lahat Gosen. Sababna ya addat bangsa Misil mbal magdalahat maka a'a magi'ipat hayop, asammal kono' ma pang'nda' sig\u0101m.\u201d   "
                            }
                        ]
                    },
                    {
                        "verses": [
                            {
                                "text": "Na, peh\u0113' si Yusup ni Pira'un. Yukna ma iya, \u201cTuwan sultan, ilu na mma'ku maka saga danakanku at'kka min Kana'an. Tabowa e' sig\u0101m ba'anan saga kahayopan maka pangalta' sig\u0101m kamemon. Ina'an sig\u0101m ma jadjahan Gosen buwattina'an.\u201d"
                            },
                            {
                                "text": "Manjari aniya' lima danakanna pinene' e' si Yusup pinakil\u0101 ma Pira'un.  "
                            },
                            {
                                "text": "  Tinilaw sig\u0101m e' Pira'un, \u201cAi usahabi?\u201d   Ya sambung sig\u0101m, \u201cTuwan Pira'un, in kami sosoho'annu itu a'a magi'ipat bili-bili, buwat bay ka'mbo'-mbo'an kami."
                            },
                            {
                                "text": "Bay kami pi'itu arak maglahat maitu sabab asigpit na gotom ma lahat Kana'an. Halam aniya' minsan sagmot pagkakan saga hayop kami. Angkan ko' kami parahing ni ka'a, Tuwan, bang pa'in kami tugutannu pat'nna' ma Gosen.\u201d  "
                            },
                            {
                                "text": "  Angabtang Pira'un ma si Yusup, yukna, \u201cNa, pagka ilu na mma'-danakannu ma ka'a,"
                            },
                            {
                                "text": "makajari na sig\u0101m maglahat maingga-maingga kabaya'an sig\u0101m ma kaluha'an lahat Misil. Piha'in sig\u0101m tana' umbul-satu paglahatan sig\u0101m ma Gosen. Maka bang aniya' a'a kata'uwannu min sig\u0101m taga-kapandayan, pat'nna'un iya magmandul ma saga a'a ya magi'ipat ba'anan hayopku.\u201d  "
                            },
                            {
                                "text": "  Pagpuwas ina'an, binowa e' si Yusup mma'na si Yakub pinakil\u0101 peh\u0113' ni Pira'un. Ati angamu'an si Yakub pahala' ma Pira'un pangahulmatna ma iya."
                            },
                            {
                                "text": "Jari aniya' patilaw Pira'un ma iya, yukna, \u201cPilantahun na umulnu, tuwan?\u201d  "
                            },
                            {
                                "text": "  Ya sambung si Yakub, \u201cTuwan sultan, dahatus na maka t'llump\u016b' tahun ya paglunsul-lunsulku maitu ma dunya. Aheka isab kasukkalan bay kalabayanku. Sag\u014d' mbal sakit at'ggol, ngga'i ka buwat bay paglunsul-lunsul kamatto'ahanku.\u201d"
                            },
                            {
                                "text": "Na niamu'-amu'an Pira'un kah\u0101pan isab e' si Yakub bo' yampa ama'id paluwas minn\u0113'.  "
                            },
                            {
                                "text": "  Manjari pinatuntul pah\u0101p e' si Yusup paglahat mma'na maka saga danakanna maina'an ma lahat Misil. Bineya' e'na panoho'an Pira'un angkan disi Yakub kabuwanan tana' ah\u0101p to'ongan ma jadjahan da'ira Ramisis."
                            },
                            {
                                "text": "Jari amalanja' na pa'in si Yusup ma mma'na maka ma saga danakanna sampay ma l\u016bng-kampungna kamemon. Talapay isab saga kamanahutan.   "
                            },
                            {
                                "text": "    Pas\u014dng na pa'in kasigpit gotom sampay halam na to'ongan aniya' kinakan minsan maingga-maingga. Jari saga a'a kamemon ma kalahat-lahatan Misil maka Kana'an magkalammahan na e' punung."
                            },
                            {
                                "text": "Magb'lli na pa'in sig\u0101m balanja' peh\u0113' ni si Yusup. Tinipun e'na kamemon s\u012bn pam'lli sig\u0101m bo' yampa bowana ni deyom astana' Pira'un."
                            },
                            {
                                "text": "Na, apuppus pa'in saga s\u012bn kamemon ma kalahatan Misil maka lahat Kana'an, pina'an ni si Yusup saga a'a Misil parahing. Yuk sig\u0101m, \u201cAr\u014dy, tuwan, buwanin kami pagkakan! Halam aniya' s\u012bn kami pam'lli. Da'a pa'in kami pasagarin amatay e' punung itu!\u201d  "
                            },
                            {
                                "text": "  Ya sambung si Yusup, \u201cBang hati' halam aniya' s\u012bnbi, na, bowahun pi'itu saga hayopbi panambi' kinakan.\u201d"
                            },
                            {
                                "text": "Manjari binowa saga hayop sig\u0101m, saga kura', bili-bili, kambing maka sapi'. Binowa e' sig\u0101m peh\u0113' ni si Yusup panambi' pagkakan. Jari aniya' kinakan pamalanja' sig\u0101m e' si Yusup ma deyom dantahun in\u0101n, panambi' saga hayop sig\u0101m.  "
                            },
                            {
                                "text": "  Aubus pa'in dantahun e', pabalik na isab sig\u0101m peh\u0113' ni si Yusup. Ya lling sig\u0101m, \u201cTuwan, mbal kalimbungan kami min ka'a, halam na aniya' s\u012bn kami maka ilu ma ka'a isab saga hayop kami kamemon. Halam aniya' takapin pamuwan kami ma ka'a, luwal baran kami maka tana' kami."
                            },
                            {
                                "text": "Nd\u016b' tuwan, da'a kami pasagarin pinunung. Kaugun isab tana' kami bang halam aniya' makapajatu iya. B'llihun baran kami sampay tana' kami panambi' kinakan. Minsan kami pina'ata ma Pira'un, minsan tana' kami pinasuku' ma iya, bang pa'in kami mbal amatay gotom. Buwanin kami isab binhi' tinanom bo' mbal kaugun tana' kami.\u201d  "
                            },
                            {
                                "text": "  Na, pagka buwatt\u0113' kabisa gotom, tab'lli e' si Yusup tana' kamemon bay suku' saga a'a Misil pakaniya-pakaniya. Manjari Pira'un na tag-tana' kamemon,"
                            },
                            {
                                "text": "ati saga a'a kamemon ma lahat Misil tahinang atana ma sabab hinang si Yusup."
                            },
                            {
                                "text": "Ya sadja halam tab'lli e' si Yusup tana' saga kaimaman. Aniya' balanja' sig\u0101m min Pira'un sakahaba' llaw, angkan halam bay tapab'lli saga tana' sig\u0101m.  "
                            },
                            {
                                "text": "  Manjari aniya' pamissala si Yusup ma saga a'a in\u0101n kamemon, yukna, \u201cNa buwattina'an, pagka tab'lliku ka'am sampay tana'bi bo' kam suku' Pira'un na, na, itiya' na saga binhi' pananombi ma deyom tana'."
                            },
                            {
                                "text": "Malaingkan, bang kam magani buwa' tinanombi, ya buwa'na subay binahagi' palima. Dabahagi' ilu subay pinasuku' ma Pira'un, ya mpat bahagi' takapin subay ma ka'am bo' aniya' pananombi pab\u012bng maka aniya' takakanbi magtai'anak.\u201d  "
                            },
                            {
                                "text": "  Ya sambung sig\u0101m \u201cTuwan, kalappasan kami min kamatay sabab ka'a. Bang pa'in ah\u0101p sadja ataynu tudju ni kami, kami itu magpa'ata na ma Pira'un.\u201d  "
                            },
                            {
                                "text": "  Manjari aniya' sara' pinat'nna' e' si Yusup ma lahat Misil, subay pinasuku' ma Pira'un bahagi' lima min ai-ai pinagani ma deyom lahat. Bineya' sara' in\u0101n sampay ni kabuwattina'anan. Luwal tana' saga kaimaman halam bay pinasuku' ma Pira'un.   "
                            },
                            {
                                "text": "    Manjari maglahat na bangsa Isra'il ma Gosen, ma deyom lahat Misil. Pas\u014dng heka puhu' sig\u0101m, pas\u014dng isab heka pangalta' sig\u0101m.  "
                            },
                            {
                                "text": "  Sangp\u016b' maka pituntahun ya paglahat si Yakub mah\u0113' ma Misil sampay dahatus maka mpatp\u016b' maka pituntahun umulna."
                            },
                            {
                                "text": "Manjari itu, song pa'in ta'abut waktuna, nilinganan e'na anakna si Yusup. Yukna, \u201cBang ka'a-i alasa du ma aku, pat'nna'un lagi' tangannu ma llotan pa'aku bo' yampa ka magsapa in janji'nu ma aku mbal binalubahan. Janji'in aku in aku mbal kubulnu maitu ma lahat Misil."
                            },
                            {
                                "text": "Bilahi aku kinubul ma pangubulan saga ka'mbo'-mbo'anku. Angkan na bang aku amatay, bowahun bangkayku paluwas min Misil itu ati kubulunbi aku ma bay pagkubulan sig\u0101m.\u201d   Ya sambung si Yusup, \u201cAho' Mma', beya'ku llingnu ilu.\u201d  "
                            },
                            {
                                "text": "  \u201cMagsapa ka,\u201d yuk si Yakub e'. Agsai pinagsapahan e' si Yusup. Manjari mah\u0113' na si Yakub patukku' ma pabahakanna angamu' duwa'a ni Tuhan.    "
                            }
                        ]
                    },
                    {
                        "verses": [
                            {
                                "text": "    Palabay pa'in waktu, kahaka'an si Yusup pasal mma'na alamma na, angkan iya patibaw peh\u0113'. Binowa isab e'na karuwangan anakna si Manasse maka si Epra'im."
                            },
                            {
                                "text": "Pagta'u si Yakub ilu na at'kka si Yusup, magt\u016by iya pakulasog papunduk."
                            },
                            {
                                "text": "Ah'lling iya ma si Yusup, yukna, \u201cWaktu kamah\u0113'ku lagi' ma L\u016bs ya ma lahat Kana'an, bay magpa'nda' ma aku Tuhan Sangat Kawasa. Aniya' kah\u0101pan pamuwanna ma aku,"
                            },
                            {
                                "text": "yukna, \u2018Pahekaku panubu'nu sampay sig\u0101m tahinang kabangsa-bangsahan. Pamuwanku isab lahat Kana'an ilu palsuku'an saga panubu'nu sampay ni kasaumulan.\u2019 \u201d  "
                            },
                            {
                                "text": "  Magsibahat na pa'in si Yakub ma si Yusup, yukna, \u201cYusup, in pasal anaknu, ya bay nianakan ma lahat Misil dah\u016b gi' min kapi'ituku, in sig\u0101m karuwangan subay pamasuku' ma aku. Aho', si Epra'im maka si Manasse subay ni'itung anakku luggiya' buwat si Rubin maka si Simiyun."
                            },
                            {
                                "text": "Malaingkan bang aniya' gi' anaknu liyu min sig\u0101m duwangan itu, suku'nu na. Maka tana' pamusaka' sig\u0101m subay ni\u0101' min bahagi' tana' ya pamasuku' ma si Epra'im maka si Manasse."
                            },
                            {
                                "text": "Ina'nu si Rakiya ya sababanna angkan sig\u0101m ni'itung anakku. Landu' aheya dukkaku ma kamatayna. Ma l'ngnganan pa'in kami pab\u012bng ni Kana'an min lahat Mesopotami, alawak-lawak gi' min kauman Eprata, amatay na iya. Jari takubulku iya mah\u0113' ma bihing l\u0101n tudju ni Eprata.\u201d Eprata itu, ya na Betlehem ma buwattina'an.  "
                            },
                            {
                                "text": "  Manjari pag'nda' si Yakub ma saga anak si Yusup, atilaw iya, \u201cSai saga onde' itu?\u201d  "
                            },
                            {
                                "text": "  Ya sambung si Yusup, \u201cMma', ya na ko' itu anakku l'lla bay pamuwan Tuhan ma aku maitu ma Misil.\u201d   Yuk si Yakub, \u201cPas\u014dngun sig\u0101m pi'itu supaya sig\u0101m kapangamu'anku kah\u0101pan min Tuhan.\u201d  "
                            },
                            {
                                "text": "  Na si Yakub itu, mbal agon maka'nda' sabab ato'a na iya to'ongan. Angkan pinasekot e' si Yusup saga anakna. Magt\u016by sig\u0101m ginapus e' si Yakub sampay siniyum."
                            },
                            {
                                "text": "Yuk si Yakub ma si Yusup, \u201cHalam aku bay makaholat ang'nda' ka'a pab\u012bng, daipara kahandak min Tuhan itiya' ka ta'nda'ku sampay isab anaknu.\u201d  "
                            },
                            {
                                "text": "  Pagpuwas, pinala'an e' si Yusup anakna min gibahan mma'na bo' yampa iya pasujud ma dahuanna."
                            },
                            {
                                "text": "Manjari binalutan e' si Yusup anakna duwangan bo' pinasekot ni si Yakub. Si Epra'im ya pinasekot ni tangan si Yakub gibang, si Manasse ni tanganna kowan."
                            },
                            {
                                "text": "Saguw\u0101' pinagsaliyu e' si Yakub tangan mma'na bo' pinat'nna' tanganna kowan ma k\u014dk si Epra'im minsan iya siyali. Maka tanganna gibang pinat'nna' ma k\u014dk si Manasse, ya siyaka.  "
                            },
                            {
                                "text": "  Pagbuwatt\u0113', niamu'an duwa'a disi Yusup e' si Yakub, yukna,  \u201cBang pa'in saga onde' itu binuwanan kah\u0101pan e' Tuhan ya pameya'an mbo'ku si Ibrahim maka mma'ku si Isa'ak. Bang pa'in sig\u0101m pinat'kkahan lidjiki' e' Tuhan, ya bay angupiksa' aku min kanahutku sampay ni kabuwattituku, Bang pa'in nianughala'an duwangan onde' itu e' Mala'ikat ya bay amapuwas aku min kamulahan kamemon. Bang pa'in sig\u0101m pas'lle' amowa \u014dnku maka \u014dn mma'ku si Isa'ak sampay \u014dn mbo'ku si Ibrahim. Bang pa'in paheka to'ongan isab saga panubu' sig\u0101m maitu ma babaw dunya itu.\u201d   "
                            },
                            {
                                "text": "  Pagbuwatt\u0113', niamu'an duwa'a disi Yusup e' si Yakub, yukna,  \u201cBang pa'in saga onde' itu binuwanan kah\u0101pan e' Tuhan ya pameya'an mbo'ku si Ibrahim maka mma'ku si Isa'ak. Bang pa'in sig\u0101m pinat'kkahan lidjiki' e' Tuhan, ya bay angupiksa' aku min kanahutku sampay ni kabuwattituku, Bang pa'in nianughala'an duwangan onde' itu e' Mala'ikat ya bay amapuwas aku min kamulahan kamemon. Bang pa'in sig\u0101m pas'lle' amowa \u014dnku maka \u014dn mma'ku si Isa'ak sampay \u014dn mbo'ku si Ibrahim. Bang pa'in paheka to'ongan isab saga panubu' sig\u0101m maitu ma babaw dunya itu.\u201d   "
                            },
                            {
                                "text": "  Na, pag'nda' si Yusup ma mma'na amat'nna' tanganna kowan ma k\u014dk si Epra'im, halam iya kasulutan. Binalutan e'na tangan mma'na kowan, arak pinat'nna' ma k\u014dk si Manasse."
                            },
                            {
                                "text": "Yukna ma mma'na, \u201cMma', as\u0101' ko' ilu! Ya itu siyaka, ya subay pinat'nna'an tangannu kowan.\u201d  "
                            },
                            {
                                "text": "  Sag\u014d' mbal bilahi si Yakub, yukna, \u201cAho' Ot\u014d', kata'uwanku du. Si Manasse ilu b'nnal paheka panubu'na tahinang bangsa ga'osan. Malaingkan siyalina ya labi akosog min iya. Saga panubu' si Epra'im itu subay paheka to'ongan sampay sig\u0101m tahinang aheka bangsa gaga'osan.\u201d"
                            },
                            {
                                "text": "Manjari niamu'-amu'an sig\u0101m kah\u0101pan ma llaw ina'an-i. Yuk si Yakub,  \u201cMa tahun sin\u014dng, bang aniya' a'a Isra'il angamu'an kah\u0101pan ma sai-sai, \u014dnbi ya panabbutanna. Buwattitu ya pangamu' sig\u0101m, \u2018Bang pa'in kam binuwanan kah\u0101pan e' Tuhan buwat bay ma si Epra'im maka si Manasse.\u2019 \u201d    Buwatt\u0113' pah'lling si Yakub, pagka paheyana si Epra'im labi min si Manasse.  "
                            },
                            {
                                "text": "  Puwas e', ah'lling isab si Yakub ma anakna si Yusup, yukna, \u201cNda'un, asekot na waktuku. Saguw\u0101' mbal kam pinasagaran e' Tuhan. Pagapi' du iya ma ka'am bo' kam tabowana pab\u012bng ni lahat ka'mbo'-mbo'anbi."
                            },
                            {
                                "text": "Ma deyom saga anakku, ka'a ya pusaka'anku tana' lahat Sekem, ya tana' ah\u0101p ma kab\u016bd-b\u016bran bay ng\u0101'ku min bangsa Amor. Ya bay pang\u0101'ku iya pakokosku kalis maka pana'.\u201d    "
                            }
                        ]
                    },
                    {
                        "verses": [
                            {
                                "text": "    Manjari nilinganan e' si Yakub saga anakna kamemon. \u201cPasekot kam,\u201d yukna, \u201cpatipun kam ni aku. Haka'anta kam dangan maka dangan bang ai ya kas\u014dnganbi ma tahun damuli.  "
                            },
                            {
                                "text": "Patipun kam saga anak si Yakub, pakale kam ma pangabtang ya pang'bbahan ka'am e' mma'bi si Isra'il. "
                            },
                            {
                                "text": "Ka'a Rubin, anakku kasiyakahan, anak min kosogku, paltanda'an pagkal'llaku. Min kamemon saga anakku, ka'a ya pagmak\u014dkan akosog maka abantug. "
                            },
                            {
                                "text": "Saguw\u0101' ya salla'nu, bay pakaiya'nu mma'nu pagka hulidnu h'ndana dakayu'. Napsunu ilu sali' dunuk mbal katiyara'an, angkan ka mbal na makalanga min dauranakannu. "
                            },
                            {
                                "text": "Ka'am Simiyun maka Libi, dalimbang du kam. Mbal aku bilahi palamud ma pagisunanbi, mbal pas\u014dd ni deyom palhimpunanbi. Asapat kam angahublut pakokosbi ma saukat apasu' pangatayanbi. Bang kam niastolan, magt\u016by kam amono' a'a, tapengkolbi saga sapi' mandangan ma halam sababna. "
                            },
                            {
                                "text": "Ka'am Simiyun maka Libi, dalimbang du kam. Mbal aku bilahi palamud ma pagisunanbi, mbal pas\u014dd ni deyom palhimpunanbi. Asapat kam angahublut pakokosbi ma saukat apasu' pangatayanbi. Bang kam niastolan, magt\u016by kam amono' a'a, tapengkolbi saga sapi' mandangan ma halam sababna. "
                            },
                            {
                                "text": "Bang pa'in kam pinat'kkahan mulka' ma sabab pangastolbi mbal tasangsang. Pinapulak-palik saga panubu'bi ma katilibutan lahat Isra'il. "
                            },
                            {
                                "text": "Na, ka'a Yahud, pinudji du ka e' saga dauranakannu. Pasujud sig\u0101m pagmahaltabat ma ka'a. Tara'ugnu du palbantahannu. "
                            },
                            {
                                "text": "Ka'a ilu ibarat halimaw asangpot kosogna. Bang aubus e'na an'kkob hayop maka amangan magt\u016by pah'nnat atuli ma tongod ina'an. Halam aniya' makatawakkal pasekot anasat iya. "
                            },
                            {
                                "text": "Saga panubu'nu, Yahud, sinusultan salama-lama. Mbal alungay kapatutnu kapagsultan sampay at'kka a'a dangan ya apatut pinaghulmatan. Kapagbaya'anna saga kabangsa-bangsahan. "
                            },
                            {
                                "text": "Kaengkotan kura'na ni batang anggul, ya ah\u0101p suliganna min kamemon. Ajatu to'ongan ba'anan buwa' anggulna, landu' aheka bohe'na bang tap'gga', manjari pangandakdakan s'mmekna. "
                            },
                            {
                                "text": "Matana arokot keyatna min bohe' anggul, emponna apote' sidda min gatas. "
                            },
                            {
                                "text": "Na, anakku si Sibulun, bihing tahik ya paglahatanna, manjari paglalayohan kappal. Aluha isab tana'na, maka'abut sampay ni lahat Sidun. "
                            },
                            {
                                "text": "Na, si Issakar, sali' sapantun kura' akosog baranna, pabahak sadja ma t'ngnga' duwa'anna. "
                            },
                            {
                                "text": "Pagsayuna ah\u0101p pabahakanna, magt\u016by iya amuspus kosogna angahangkut. Pagsayuna ah\u0101p paglahatanna, magt\u016by iya lilla' pina'ata maghulas-magsangs\u0101'. "
                            },
                            {
                                "text": "Anakku si D\u0101n, amat'nna' hukuman abontol ma saga a'ana, pagka dapanubu' sig\u0101m ma bangsa Isra'il. "
                            },
                            {
                                "text": "Ibarat iya sowa abisa pat'nna' ma bihing l\u0101n. Bang aniya' palabay minna'an a'a magkura', tinanghab e'na kura' in\u0101n ma buli' tape'na supaya pahantak ni buli'an a'a angura' he'. "
                            },
                            {
                                "text": "O Yawe, lagaranku waktu pangalappasnu ma aku. "
                            },
                            {
                                "text": "Na, anakku si G\u0101d isab, nilangpasan ko' ka'a ilu e' saga mundu, sag\u014d' taturulnu sig\u0101m sampay ka'atuhannu. "
                            },
                            {
                                "text": "Si Aser isab, alanab kinakan ya ni\u0101' min tana'nu, kinakan ah\u0101p nanamna patut pagkakan sultan. "
                            },
                            {
                                "text": "Si Naptali isab, sali' sapantun usa d'nda bay pinal'ppa min sasak. Alingkat isab saga anakna. "
                            },
                            {
                                "text": "Na, anakku si Yusup, sali' hantang po'on kayu ajatu to'ongan buwa'na, ya patomo' asal ma bihing bohe'. Palabung saga sanga sampay parambila' sasak. "
                            },
                            {
                                "text": "Nirugpak iya e' saga a'a magtakos pana', nijingki iya e' sig\u0101m. "
                            },
                            {
                                "text": "Malaingkan atotog l'ngngonna, ahogot e'na ang'ntan pana' ma sabab tabang min Tuhan Sangat Kawasa, ya Tuhan pagtuhanan si Yakub. Niupiksa' iya e' Tuhan, ya Batu-Lakit pasindungan bangsa Isra'il. "
                            },
                            {
                                "text": "Tinabang du si Yusup e' Tuhanku ya pagtuhanan mma'nu, binarakatan ka e' Tuhan Sangat Kawasa. Kabuwanan ka kah\u0101pan, ulan min diyata' langit, bohe' min deyom tana', kah\u0101pan panganak maka kah\u0101pan pamaruru'. "
                            },
                            {
                                "text": "In lidjiki' pangamu'-ngamu'anku ka'a itu labi ah\u0101p min lidjiki' kab\u016bd-b\u016bran, lidjiki' bay min awal. Mura-murahan, bang pa'in saga lidjiki' itu kamemon makani-si Yusup, ya tapene' e' Tuhan pinaliyu min dauranakanna. "
                            },
                            {
                                "text": "Anakku isab si Benjamin, a'a aesog iya, sali' sapantun ero' talun. Subu-subu amangan ai-ai bay papatayna. Abay kohap amahagi' ai-ai bay tatabanna ma pagbono'an.\u201d   "
                            },
                            {
                                "text": "  Na, ya du ina'an saga bangsa Isra'il kasangp\u016b' maka duwa. Ya ina'an kabtangan bay pang'bba e' si Yakub ma anakna kasangp\u016b' maka duwa, ya makat\u014dpan sig\u0101m dangan maka dangan.   "
                            },
                            {
                                "text": "    Manjari aniya' panoho'an pang'bba e' si Yakub ma saga anakna he', \u201cItiya' aku arai' na patipun ni ka'mbo'-mbo'anku. Bang aku ta'abut na, kubulunbi aku ma deyom songab batu bay pangubulan ka'mbo'-mbo'anku. Ina'an ma lahat Kana'an, ma tana' Makpela ya ma anggopan Mamre. Songab batu in\u0101n sampay tana'na bay tab'lli e' mbo'ku si Ibrahim min si Epron bangsa H\u012bt."
                            },
                            {
                                "text": "    Manjari aniya' panoho'an pang'bba e' si Yakub ma saga anakna he', \u201cItiya' aku arai' na patipun ni ka'mbo'-mbo'anku. Bang aku ta'abut na, kubulunbi aku ma deyom songab batu bay pangubulan ka'mbo'-mbo'anku. Ina'an ma lahat Kana'an, ma tana' Makpela ya ma anggopan Mamre. Songab batu in\u0101n sampay tana'na bay tab'lli e' mbo'ku si Ibrahim min si Epron bangsa H\u012bt."
                            },
                            {
                                "text": "Ina'an maina'an pagkubulan si Ibrahim maka h'ndana si Sara, mma'ku si Isa'ak maka ina'ku si Ripka. Ina'an isab pagkubulanku h'ndaku si Leya."
                            },
                            {
                                "text": "Ya tana' maka songab ilu bay tab'lli min saga bangsa H\u012bt.\u201d  "
                            },
                            {
                                "text": "  Aubus pa'in e' si Yakub ang'bba panoho'anna in\u0101n ma saga anakna, magt\u016by iya pabahak bo' yampa ab'kkat napasna. Hatina magtipun na iya maka kamatto'ahanna.   "
                            }
                        ]
                    },
                    {
                        "verses": [
                            {
                                "text": "Awapat pa'in si Yakub, magt\u016by iya ginapus pahogot e' anakna si Yusup. Tinangisan iya, siniyum isab baihu'na."
                            },
                            {
                                "text": "Pagpuwas, magpanoho'an si Yusup ma saga panday ya tendogna, sin\u014d' kinapul bangkay mma'na."
                            },
                            {
                                "text": "Manjari aniya' mpatp\u016b' llaw ya t'ggol sig\u0101m magkapul. Addat Misil ko' in\u0101n. Pitump\u016b' llaw isab ya paghinang saga a'a Misil pagdukka sig\u0101m ma iya.  "
                            },
                            {
                                "text": "  Atammat pa'in paghinang e', ah'lling si Yusup ma saga tendog Pira'un, yukna, \u201cBang makajari, pasampayunbi lapalku itu peh\u0113' ni Pira'un, yukbi,"
                            },
                            {
                                "text": "\u2018Tuwan sultan, marai' pa'in waktu mma'ku, bay aku pinasapa e'na. Bangkayna kono' subay kinubul ma lahat Kana'an, ma pagkubulan bay tagamahanna ma baranna. Jari makasapa aku, ya angkan subay beya'ku na. Angamu' aku ma ka'a, Tuwan, bang pa'in aku tugutannu peh\u0113' ni Kana'an angubul mma'ku.\u2019 Pabalik du aku pi'itu bang aubus na.\u201d  "
                            },
                            {
                                "text": "  Ya sambung Pira'un ma si Yusup, \u201cMakajari,\u201d yukna. \u201cPeh\u0113' na ka angubul mma'nu. Beya'un bay pagsapahannu maka iya.\u201d  "
                            },
                            {
                                "text": "  Manjari palanjal na si Yusup angubul mma'na. Pabunyug isab ma iya kamemon saga tendog ya pagnakura'an ma okoman Pira'un, ma deyom astana' ka atawa ma kaluha'an lahat Misil."
                            },
                            {
                                "text": "Ya du pabunyug ma si Yusup saga dauranakanna maka saga a'a kamemon ya ma deyomanna. Tabeya' isab saga a'a bay ma deyoman mma' sig\u0101m. Ya sadja halam tabeya' kamanahutan maka ba'anan hayop sig\u0101m. Tabba maina'an ma Gosen."
                            },
                            {
                                "text": "Aniya' pagapi' ma sig\u0101m saga a'a magkakaritun sampay saga a'a magkukura'. Jari landu' aheka sig\u0101m bay maglurukan angubul mma' si Yusup.  "
                            },
                            {
                                "text": "  Ta'abut pa'in sig\u0101m paggi'ikan pai ma Atad, ma bihing sapa' Jordan, magkarukka'an sig\u0101m ma mma' si Yusup. Akosog sidda pagdukka sig\u0101m. Jari pitumbahangi ya t'ggol paghinang si Yusup ma mma'na ma atag ina'an."
                            },
                            {
                                "text": "Na pag'nda' paghinang itu e' saga bangsa Kana'an ya maglahat maina'an, yuk sig\u0101m, \u201cKaheya du pa'in karukka'an saga bangsa Misil e'.\u201d Angkan ka\u014dnan lahat in\u0101n Abel Misraim.  "
                            },
                            {
                                "text": "  Na, bineya' e' saga anak si Yakub buwat bay panoho'anna ma sig\u0101m."
                            },
                            {
                                "text": "Binowa bangkayna ni lahat Kana'an bo' kinubul e' sig\u0101m ma deyom songab batu ma tana' Makpela ya ma anggopan Mamre. Tana' in\u0101n bay tab'lli asal e' si Ibrahim min si Epron bangsa H\u012bt bo' pagkubulan."
                            },
                            {
                                "text": "Na, takubul pa'in, pabalik na disi Yusup ni lahat Misil, iya maka saga danakanna sampay sig\u0101m kamemon bay amunyugan mma'na he'.   "
                            },
                            {
                                "text": "    Na, pagka amatay na mma' sig\u0101m, magisun-isun saga danakan si Yusup. Yuk sig\u0101m, \u201cKalu aniya' akon-akon tatau' e' si Yusup ma deyom atayna pasal kala'atan kamemon bay tahinangtam ma iya. Painay bang kitam binalosan e'na?\u201d"
                            },
                            {
                                "text": "Manjari anambuku sig\u0101m peh\u0113' ni si Yusup, yuk-i, \u201cTuwan, ma halam lagi' amatay Mma'tam, aniya' bay panoho'anna."
                            },
                            {
                                "text": "Sin\u014d' ka tinambukuhan buwattitu: \u2018Ampunun dauranakannu ma pasal dusa maka kala'atan bay tahinang sig\u0101m ma ka'a.\u2019 Ya du ilu panambuku si Mma' ma ka'a. Manjari, Tuwan, itiya' kami parahing ma ka'a bang pa'in kami ampunnu, pagka in kami itu ata Tuhan ya pagtuhanan mma'tam.\u201d Na, pagkale lapal itu e' si Yusup, magt\u016by iya tatangis.  "
                            },
                            {
                                "text": "  Puwas e', patampal saga danakanna ni si Yusup bo' yampa sig\u0101m pak'ppang ni tana' ma munda'anna. Ya lling sig\u0101m ma iya, \u201cTuwan, itiya' kami magpatiata ma ka'a.\u201d  "
                            },
                            {
                                "text": "  Sag\u014d' ya sambung si Yusup ma sig\u0101m, \u201cDa'a kam tin\u0101w ma aku. Ngga'i ka aku ya magbaya', luwal Tuhan."
                            },
                            {
                                "text": "B'nnal, ala'at asal bay maksudbi, sag\u014d' kah\u0101pan ya pangangganti' e' Tuhan, ya angkan tahinang hinangku itu angalappasan manusiya' aheka min kamatay."
                            },
                            {
                                "text": "Angkan yukku ma ka'am, da'a kam agawa. Akuhanku balanja'bi sampay saga ka'anakanbi.\u201d Sakali asannang na pangatayan sig\u0101m ma sabab kahanunut bissala si Yusup e'.   "
                            },
                            {
                                "text": "    Manjari maina'an na pa'in si Yusup pat'nna' ma lahat Misil maka saga a'a kamemon bay ma okoman mma'na. Allum iya sampay dahatus maka sangp\u016b' tahun umulna."
                            },
                            {
                                "text": "Ta'abutna saga anak-mpu si Epra'im, maka tagibana isab mpu si Manasse min anakna si Makil.  "
                            },
                            {
                                "text": "  Na, angabtang na si Yusup ma saga danakanna, yukna, \u201cAku itu arai' na ta'abut, sag\u014d' ka'am ilu tinabang du e' Tuhan. Ma waktu sin\u014dng binowa kam e'na paluwas min lahat itu tudju ni lahat bay panganjanji'na ma kamatto'ahantam disi Ibrahim, si Isa'ak maka si Yakub.\u201d"
                            },
                            {
                                "text": "Jari pinasapa e' si Yusup saga pagkahina panubu' si Isra'il (ya ka\u014dnan isab si Yakub). \u201cSapahinbi aku,\u201d yukna, \u201cin to'olangku bowabi du bang ta'abut waktu panabang Tuhan ma ka'am paluwas min lahat itu.\u201d  "
                            },
                            {
                                "text": "  Manjari awapat na si Yusup maina'an ma Misil, dahatus maka sangp\u016b' tahun umulna. Kinapul bangkayna bo' yampa ni'isi ni deyom lalungan.      "
                            }
                        ]
                    }
                ]
            },
            {
                "names": [
                    "Exodus"
                ],
                "usfm_id": "Exodus",
                "abbreviation": "Exod",
                "chapters": [
                    {
                        "verses": [
                            {
                                "text": "    Na, ya na itu saga anak nabi Isra'il l'lla ya bay ameya' ma iya papinda ni lahat Misil maka anak-h'nda sig\u0101m."
                            },
                            {
                                "text": "\u014cn sig\u0101m si Rubin, si Simiyun, si Libi maka si Yuda,"
                            },
                            {
                                "text": "si Issakar, si Sibulun maka si Benjamin,"
                            },
                            {
                                "text": "si D\u0101n, si Naptali, si G\u0101d maka si Aser."
                            },
                            {
                                "text": "Pitump\u016b' ya heka saga panubu' si Isra'il kamemon ma waktu ina'an-i, sag\u014d' anakna si Yusup halam bay taitung sabab wa'i asal ma Misil.  "
                            },
                            {
                                "text": "  Manjari palabay pa'in patahunan, amatay na disi Yusup magdauranakan sampay anak-mpu sig\u0101m."
                            },
                            {
                                "text": "Malaingkan saga tubu' sig\u0101m anganak paheka sampay asaplag na ma lahat Misil. Makalandu' na heka sig\u0101m.  "
                            },
                            {
                                "text": "  Manjari itu, ma masa damuli gi', aniya' sultan sadd\u012b aningk\u014d' magsultan ma lahat Misil, sultan a'awam ma pasal bay kah\u0101lan si Yusup."
                            },
                            {
                                "text": "Yuk sultan itu ma saga a'ana, \u201cNda'unbi na saga a'a Isra'il ilu, makalandu' to'ongan heka sig\u0101m, mbal na ka'atuhantam."
                            },
                            {
                                "text": "Jari in kitam itu subay maggara' pah\u0101p. Bang pasagaranta sig\u0101m paheka, bo' aniya' bantatam ganta' parugpak pi'itu, piligdu. Pagapi' arai' bangsa Isra'il itu ma saga bantatam. Magdakayu' sig\u0101m amono' kitam ati makaluwas sig\u0101m min lahat Misil itu.\u201d  "
                            },
                            {
                                "text": "  Ya he' sababna angkan aniya' saga a'a Misil bay gin'llal amanyaga' ma saga a'a Isra'il. Abuhat makalandu' ya hinang pamahinang e' saga bag'llal itu ma saga a'a Isra'il angkan sig\u0101m mbal na aholat nilappasan. Aniya' duwa da'ira nihinang e' sig\u0101m pagtau'an ba'anan anihan tinanom ya suku' Pira'un. Pitum maka Ramisis ya pag\u014dn saga da'ira he'."
                            },
                            {
                                "text": "Sag\u014d' minsan buwattingga e' saga a'a Misil amanyaga' ma bangsa Isra'il, luh\u016by pas\u014dng heka sig\u0101m sampay pasaplag na ma kaluha'an lahat. Angkan sig\u0101m kinagawahan e' saga bangsa Misil,"
                            },
                            {
                                "text": "manjari gom pa'in pinabuhatan saga hinang ya pamahinang e' saga a'a Misil ma bangsa Isra'il e'."
                            },
                            {
                                "text": "Pinahunitan sidda kah\u0101lan sig\u0101m, mbal agon kasandalan. Sin\u014d' sig\u0101m angahinang saga luma' tisa' maka sin\u014d' maghinang abuhat ma kahuma-huma'an. Jari ab'ngngis saga a'a Misil, mbal to'ongan ma'ase'.  "
                            },
                            {
                                "text": "  Manjari itu ma dakayu' llaw pa'in, aniya' panoho'an sultan Misil ma si Sipra maka si Puwa, duwangan panday ya magpa'anak ma saga d'nda Hibrani."
                            },
                            {
                                "text": "Ya panoho'an sultan ma sig\u0101m, \u201cKa'am ilu,\u201d yukna, \u201cbang kam ama'anak ma saga kar'ndahan Hibrani bo' ta'nda'bi l'lla ya anakna, papatayhunbi saru'un-du'un. Bang d'nda, pasagarinbi allum.\u201d"
                            },
                            {
                                "text": "Sag\u014d' saga panday in\u0101n magmat\u0101w asal ma Tuhan angkan halam bineya' e' sig\u0101m bay panoho'an sultan e'. Halam pinapatay saga onde'-onde' l'lla bay nianakan."
                            },
                            {
                                "text": "Na, pagka buwatt\u0113', pinalinganan pabalik saga panday itu e' sultan bo' tinilaw e'na. \u201cAngay,\u201d yukna, \u201chalam beya'bi panoho'anku? Angay pakallumbi saga onde'-onde' l'lla bay nianakan?\u201d  "
                            },
                            {
                                "text": "  Anambung sig\u0101m ma Pira'un, yuk-i, \u201cTuwan sultan, ya b'nnalna, in d'nda Hibrani kaluhayan sidda bang maganak, ngga'i ka buwat saga d'nda Misil. Pagt'kka panday ni luma', ina'an na asal ma luwasan onde'-onde'.\u201d  "
                            },
                            {
                                "text": "  Manjari nih\u0101p duwangan panday in\u0101n e' Tuhan ma sabab pagaddat sig\u0101m ma iya, ati kabuwanan sig\u0101m tubu'. Maka ba'anan bangsa Isra'il isab gom pa'in paheka."
                            },
                            {
                                "text": "  Manjari nih\u0101p duwangan panday in\u0101n e' Tuhan ma sabab pagaddat sig\u0101m ma iya, ati kabuwanan sig\u0101m tubu'. Maka ba'anan bangsa Isra'il isab gom pa'in paheka."
                            },
                            {
                                "text": "Ya katobtobanna aniya' panoho'an Pira'un ma saga a'ana kamemon. Yukna, \u201cBang aniya' onde'-onde' l'lla baha'u nianakan ma bangsa Hibrani, timaninbi ni sapa' N\u012bl supaya amatay kamemon. Sag\u014d' bang onde'-onde' d'nda, da'a inayunbi.\u201d     "
                            }
                        ]
                    },
                    {
                        "verses": [
                            {
                                "text": "    Na, aniya' dakayu' l'lla bangsa Isra'il panubu' si Libi makah'nda ni pagkahina tubu' si Libi."
                            },
                            {
                                "text": "Manjari, ab'ttong d'nda itu sampay anganak l'lla. Ta'nda'na pa'in ya kah\u0101p luwa onde'-onde' bay nianakan e'na, na, tinapukan e'na ma deyom t'llumbulan bo' mbal tab\u0101k e' a'a Misil."
                            },
                            {
                                "text": "Sag\u014d' ta'abut pa'in mbal na katapukan, in d'nda itu bay ang\u0101' ambung nihinang min batang parang. Bay pininta maka kitlan bo' mbal ang'mman, ati pinalege onde' ma deyomna bo' yampa pinag\u016bng ma deyom kaparangan alangkaw ya patomo' ma bihing sapa' N\u012bl."
                            },
                            {
                                "text": "Ina'an asal siyakana d'nda an'ngge min kalawak-lawakan anganjagahan onde'-onde' in\u0101n bang ai tum'kka ni iya.  "
                            },
                            {
                                "text": "  Sakali itu makapina'an dayang-dayang anak Pira'un amandi ma sapa'. Ina'an isab saga ipang-ipangna anusul-nusul min bihing sapa'. Manjari ta'nda' e' dayang-dayang ambung e' pag\u016bng ma bihing sapa', ma kaparangan. Pag'nda'na, magt\u016by sinoho' e'na dakayu' ipang-ipangna pal\u016bd pina'an ang\u0101'."
                            },
                            {
                                "text": "Ta'\u0101' pa'in ambung e', niukab magt\u016by e' dayang-dayang ati ta'nda' e'na onde'-onde' l'lla ma deyomna anangis. Jari sin\u014dd iya ase' ma iya. \u201cNd\u016b',\u201d yukna, \u201canak Hibrani ko' itu.\u201d  "
                            },
                            {
                                "text": "  Manjari pina'an d'nda-d'nda ya siyaka onde' bo' atilaw ma dayang-dayang ya anak sultan e'. \u201cDayang-dayang,\u201d yukna, \u201cbilahi ka bah\u0101' bang aku amiha'an ka'a d'nda Hibrani amaruru' onde'-onde' ilu?\u201d  "
                            },
                            {
                                "text": "  Ya sambung dayang-dayang, \u201cAho', arung. Peh\u0113' ka amiha.\u201d Magt\u016by iya peh\u0113' ang\u0101' ina'na."
                            },
                            {
                                "text": "Pagt'kka ina' onde', yuk dayang-dayang ma iya, \u201c\u0100, onde'-onde' itu. Bowahun iya amole' ni luma'bi bo' paruru'in aku. Tambahanta pa'in ka angipat iya.\u201d Manjari onde'-onde' in\u0101n binowa amole' e' ina'na pinaruru' maka ni'ipat pah\u0101p.  "
                            },
                            {
                                "text": "  Na, aheya-heya pa'in onde'-onde' itu, ni'nde'an na e' ina'na peh\u0113' ni dayang-dayang ati tahinang sali' anakna luggiya'. Ya ma pikilan dayang-dayang e', \u201c\u014cnanku iya Musa, sabab bay iya paluwasku min deyom bohe'.\u201d   "
                            },
                            {
                                "text": "    Asangpot pa'in kasubul si Musa, peh\u0113' na iya ni atag paghinangan saga pagkahina bangsa Hibrani. Ta'nda'na sig\u0101m ma deyom kabinasahan pagka pinahinang abuhat e' bangsa Misil. Aniya' isab dakayu' a'a Misil ta'nda' e' si Musa angandaplosan dakayu' pagkahina bangsa Hibrani."
                            },
                            {
                                "text": "Na, maglingi'-lingi' si Musa. Pag'nda'na halam aniya' a'a sadd\u012b maina'an, magt\u016by binono' e'na a'a Misil e' bo' yampa l'bbonganna bangkayna ma deyom gusung.  "
                            },
                            {
                                "text": "  Pagsalung pa'in, makabalik si Musa ni bay papeh\u0113'anna. Sakali aniya' ta'nda'na maina'an duwangan a'a Hibrani magbono'. Yuk si Musa ma a'a dangan ya taga-dusa, \u201cAngay la'ugannu pagkahinu Hibrani?\u201d  "
                            },
                            {
                                "text": "  Ya sambung a'a in\u0101n ma si Musa, \u201c\u0112, sai bay amuwanan ka'a kapatut magbaya' maka angahukum ma kami! Papataynu isab aku buwat bay pamapataynu a'a Misil e'?\u201d   Magt\u016by tin\u0101w si Musa. Yukna ma deyom atayna, \u201cTantu tasayu bay hinangku ma a'a Misil e'.\u201d  "
                            },
                            {
                                "text": "  Na kahaka'an pa'in Pira'un pasal palkala' itu, anganiyat iya subay pinapatay si Musa. Daipara makalahi si Musa tudju ni lahat Midiyan bo' pat'nna' mah\u0113'. Ma dakayu' llaw, wa'i iya aningk\u014d' ma bihing pagbohe'an."
                            },
                            {
                                "text": "Jari aniya' at'kka pina'an pitu' budjang anak si Jetro ya imam ma lahat Midiyan. Ya gawi sig\u0101m ang\u0101' bohe' bo' tinumpahan ni paginuman saga kahayopan ya suku' mma' sig\u0101m."
                            },
                            {
                                "text": "Sag\u014d' saga budjang in\u0101n bay nil\u0101ng e' saga a'a kasehe', ya magi'ipat ba'anan bili-bili sig\u0101m. Jari itu, pagka mbal pinasauk saga kabudjangan e', an'ngge si Musa angandapitan sig\u0101m. Anauk iya bohe' isab pamainumna ma saga bili-bili sig\u0101m.  "
                            },
                            {
                                "text": "  Manjari itu, pagpole' saga kabudjangan itu ni si Jetro ya mma' sig\u0101m, tinilaw sig\u0101m. Yukna, \u201cAl'kkas pah\u0101p kam at'kka llaw itu! Angay bah\u0101'?\u201d  "
                            },
                            {
                                "text": "  Ya sambung saga anakna, \u201cSabab kami bay tinabangan e' dakayu' a'a Misil pagka kami nila'at e' saga a'a magi'ipat bili-bili. L\u0101gi, sinaukan kami bohe' e'na maka bay pinainum e'na saga kambing maka bili-bilitam.\u201d  "
                            },
                            {
                                "text": "  Ya lling matto'a he', \u201cMaingga na iya? Angay iya pasagaranbi mah\u0113'? Ng\u0101'unbi iya peh\u0113' bo' magsalu maka kitam.\u201d  "
                            },
                            {
                                "text": "  Na, kasulutan si Musa maglahat maina'an, ati pinapag\u0101' iya e' si Jetro maka anakna si Sippura."
                            },
                            {
                                "text": "At'ggol-t'ggol pa'in, anganak l'lla si Sippura. Gersom ya pang\u014dn si Musa ma iya, sabab yukna, \u201cAku itu a'a liyu ma ngga'i ka lahatku.\u201d  "
                            },
                            {
                                "text": "  Palabay pa'in daka pilantahun, amatay na sultan Misil e'. Malaingkan bangsa Isra'il masi du magaruhuy ma sabab pamanyaga' bangsa Misil ma sig\u0101m. Angandahing na pa'in sig\u0101m ni Tuhan bang pa'in sig\u0101m tinabangan."
                            },
                            {
                                "text": "Jari takale e' Tuhan pangandahing sig\u0101m. Nientom e'na bay paljanji'anna ma disi Ibrahim, si Isa'ak maka si Yakub, ya pag'mbo'an sig\u0101m."
                            },
                            {
                                "text": "Ta'nda' isab e' Tuhan kabinasahan sig\u0101m ati kina'ase'an sig\u0101m e'na.     "
                            }
                        ]
                    },
                    {
                        "verses": [
                            {
                                "text": "    Na aniya' waktu kapangipat si Musa ma saga kambing maka bili-bili mato'ana si Jetro, ya imam ma lahat Midiyan. Binowa e'na ba'anan hayop e' pauntas ni dambila' lahat paslangan. Jari pasampay iya ni B\u016bd Horeb, ya pinag\u014dnan isab B\u016bd Tuhan."
                            },
                            {
                                "text": "Maina'an pa'in, magpa'nda' ni si Musa mala'ikat si Yawe min t'ngnga' po'on kayu areyo', magpasalupa api asuleyab. Pag'nda' si Musa ma po'on kayu in\u0101n halam atunu' minsan arokot,"
                            },
                            {
                                "text": "amikil-mikil gi' iya, yukna, \u201cOy! Pabidda' pah\u0101p po'on kayu itu, asuleyab sag\u014d' halam atunu'. Angay bah\u0101'? Sekotku gi' bo' lilingku.\u201d  "
                            },
                            {
                                "text": "  Na, pag'nda' PANGH\u016a'-Yawe ma si Musa pasekot peh\u0113' angaliling, magt\u016by nilinganan e'na min deyom po'on kayu he'. Yukna, \u201cMusa, O Musa!\u201d   Anambag si Musa yukna, \u201cOy, itiya' aku.\u201d  "
                            },
                            {
                                "text": "  Yuk Tuhan, \u201cDa'a ka pasekot pi'itu. La'anin taumpa'nu, sabab mahasussi tana' ya pan'nggehannu ilu.\u201d"
                            },
                            {
                                "text": "Ah'lling gi' iya yukna, \u201cAku itu Tuhan ya pagtuhanan ka'mbo'-mbo'anbi si Ibrahim, si Isa'ak maka si Yakub.\u201d Takale pa'in e' si Musa, magt\u016by tampananna baihu'na sabab tin\u0101w iya patampal ni Tuhan.  "
                            },
                            {
                                "text": "  Angallam lagi' PANGH\u016a' yukna, \u201cTa'nda'ku kabinasahan ya kalabayan saga a'a suku'ku maina'an ma Misil. Takaleku isab pangandahing sig\u0101m ma sabab saga a'a ya amanyaga' sig\u0101m. Aho', asusa isab aku ma pasal kabinasahan sig\u0101m."
                            },
                            {
                                "text": "Angkan na aku makatulun pi'itu amuwasan sig\u0101m min komkoman saga bangsa Misil. Bowaku sig\u0101m paluwas min deyom lahat Misil tudju ni lahat ah\u0101p maka aluha, ap'nno' isab e' kalluman landu' ah\u0101p. Lahat itu kapaglahatan asal e' bangsa Kana'an, bangsa H\u012bt, bangsa Amor, bangsa Pirissi, bangsa H\u012bb maka bangsa Jibus.\u201d"
                            },
                            {
                                "text": "Ah'lling gi' Tuhan yukna, \u201cItiya' pasampay ni aku pangandahing bangsa Isra'il. Ta'nda'ku isab paminasa saga bangsa Misil ma sig\u0101m."
                            },
                            {
                                "text": "Angkan ka soho'ku peh\u0113' ni Pira'un bo' supaya ka amowa saga a'aku bangsa Isra'il paluwas min lahat Misil. Na, peh\u0113' na ka.\u201d  "
                            },
                            {
                                "text": "  Sag\u014d' aniya' pah'lling si Musa ma Tuhan, yukna, \u201cYa Tuhanku, sai sa aku itu, ya angkan aku soho'nu paharap ni Pira'un amowa bangsa Isra'il paluwas min lahat Misil?\u201d  "
                            },
                            {
                                "text": "  Anambung Tuhan yukna, \u201cTantu du aku anehe'an ka'a. Buwananta ka paltanda'an supaya ka makata'u in aku bay anoho' ka'a. Jari bang tabowanu na saga a'aku paluwas min lahat Misil, anumba du kam ni aku ma b\u016bd itu.\u201d  "
                            },
                            {
                                "text": "  Yuk si Musa ni Tuhan, \u201cBang aku saupama peh\u0113' ni saga a'a Isra'il bo' haka'anku sig\u0101m, \u2018In Tuhan pagtutuhanan saga ka'mbo'-mbo'anbi bay anoho' aku pi'ilu ni ka'am.\u2019 Na bang aku ganta' tinilaw e' sig\u0101m bang sai \u014dn Tuhan ya bay anoho' aku, ai bah\u0101' panambungku ma sig\u0101m?\u201d  "
                            },
                            {
                                "text": "  Anambag Tuhan ma si Musa, yukna, \u201cAku itu si Yawe, ya Tuhan-asal-Tuhan. Ya pah'llingnu ma saga a'a Isra'il subay buwattitu, \u2018Tuhan-asal-Tuhan bay anoho' aku pi'itu ni ka'am.\u2019 \u201d  "
                            },
                            {
                                "text": "  Aniya' gi' pah'lling Tuhan ma si Musa. Sin\u014d' iya angahaka'an saga a'a Isra'il in si Yawe, ya pagtuhanan disi Ibrahim, si Isa'ak maka si Yakub, bay anoho' iya ni sig\u0101m. Yuk Tuhan isab, \u201cSi Yawe ya \u014dnku salama-lama, \u014dn panabbutan aku e' saga a'a Isra'il magpangkat-mamangkat."
                            },
                            {
                                "text": "Peh\u0113' na ka,\u201d yuk Tuhan ni si Musa, \u201cpatimukun saga pagmatto'ahan bangsa Isra'il bo' ka amissala ma sig\u0101m. Yuknu, \u2018Bay magpanyata' ni aku si Yawe, ya pagtuhanan ka'mbo'-mbo'antam si Ibrahim, si Isa'ak maka si Yakub. Aheya pagka'inagonna ma ka'am, maka ta'nda'na isab paminjala' saga bangsa Misil ma ka'am."
                            },
                            {
                                "text": "Ya he' sababna angkan iya anganjanji' ma ka'am, in ka'am lappasan min deyom katiksa'an ya kalabayanbi ilu ma lahat Misil. Binowa kam e'na ni lahat ah\u0101p, lahat ap'nno' e' kalluman landu' ah\u0101p. Ya na paglahatan saga bangsa Kana'an, bangsa H\u012bt, bangsa Amor, bangsa Pirissi, bangsa H\u012bb maka bangsa Jibus.\u2019 \u201d  "
                            },
                            {
                                "text": "  Yuk Tuhan isab ma si Musa, \u201cBin'nnal bissalanu e' saga pagmatto'ahan a'a Isra'il. Subay ka magbeya' maka sig\u0101m paharap peh\u0113' ni sultan Misil. Ya yukbi ma iya, \u2018Tuwan sultan, si Yawe, ya pagtuhanan kami bangsa Hibrani, bay magpakil\u0101 di-na ni kami. Manjari itiya' kami ama'id min ka'a peh\u0113' ni lahat paslangan t'llung'llaw t'ggolna. Magkulban kami ni si Yawe ya pagtuhanan kami.\u2019"
                            },
                            {
                                "text": "Sag\u014d',\u201d yuk Tuhan ma si Musa, \u201ckata'uwanku asal, in sultan bangsa Misil in\u0101n mbal amatugut, luwal bang tananamna kasangat kawasaku."
                            },
                            {
                                "text": "Angkan subay pa'nda'ku kawasaku amat'kka saga bala' makat\u0101w-t\u0101w ma bangsa Misil. Pagubus, tinugutan du kam pal'ngngan paluwas min lahat.  "
                            },
                            {
                                "text": "  \u201cPalunukku du isab pangatayan saga a'a Misil ni ka'am bangsa Isra'il,\u201d yuk Tuhan. \u201cJari aniya' pangalta' tabowabi bang kam paluwas na min lahat Misil."
                            },
                            {
                                "text": "Saga d'nda Isra'il kamemon subay angamu' alta' min saga kar'ndahan Misil, ai na ka d'nda ma kauman, ai na ka d'nda paokom ma luma' sig\u0101m. Jari ya pamulawan maka s'mmek pamuwan sig\u0101m subay pinasulug ma ka'anakanbi d'nda-l'lla. Minn\u0113' tabowabi pangalta' bangsa Misil bang kam magla'anan min lahat e'.\u201d    "
                            }
                        ]
                    },
                    {
                        "verses": [
                            {
                                "text": "    Anambung si Musa ma Tuhan yukna, \u201cPainay bang mbal magkahagad saga a'a Isra'il maka mbal isab angasip ma pangahakaku? Bang saupama yuk sig\u0101m ma aku, \u2018\u0112, mbal kami magkahagad in PANGH\u016a'-Yawe bay magpanyata' ni ka'a!\u2019 \u201d  "
                            },
                            {
                                "text": "  Na, atilaw PANGH\u016a' ma si Musa yukna, \u201cAi ma tangannu ilu?\u201d   \u201cTungkud,\u201d yuk sambung si Musa.  "
                            },
                            {
                                "text": "  Ah'lling gi' PANGH\u016a' yuk-i, \u201cHantakin ni tana'.\u201d Paghantakna pa'in, tahinang sowa ya bay tungkud e'. Magt\u016by alahi si Musa.  "
                            },
                            {
                                "text": "  Magpanoho'an gi' PANGH\u016a' ma iya, \u201cAbutun sowa ilu maka tangannu. Ntanin ma togelna.\u201d Jari niabut sowa e' si Musa bo' ni'ntanan. Magt\u016by tahinang tungkud pabalik."
                            },
                            {
                                "text": "Ah'lling lagi' PANGH\u016a', yukna, \u201cHinangun buwattilu ma saga a'a Isra'il supaya sig\u0101m makapam'nnal in ka'a bay pinagpanyata'an e' si Yawe, ya pagtuhanan saga ka'mbo'-mbo'anbi si Ibrahim, si Isa'ak maka si Yakub.\u201d  "
                            },
                            {
                                "text": "  Pagubus, yuk PANGH\u016a' ma si Musa, \u201cPas\u014drun dambila' tangannu ni deyom badju'nu.\u201d Magt\u016by pinas\u014dd e'na. Pagpaluwasna pa'in, na, kinamuti' tanganna, makalandu' apote'."
                            },
                            {
                                "text": "Yuk Tuhan isab, \u201cPas\u014drun pab\u012bng.\u201d Magt\u016by pinas\u014dd pab\u012bng ni deyom badju'na. Pagpaluwasna pa'in, kauli'an tanganna, al'ssin na buwat bay ka'ina tagna'.  "
                            },
                            {
                                "text": "  \u201cSag\u014d',\u201d yuk PANGH\u016a', \u201cbang sig\u0101m saupama mbal am'nnal ma bissalanu, maka mbal isab kamattanan ma tungkud bay tahinang sowa, kalu sig\u0101m tabowa am'nnal bang ka makahinang paltanda'an karuwana itu."
                            },
                            {
                                "text": "Malaingkan, bang sig\u0101m mbal am'nnal ma paltanda'an duwa hekana ya bay tahinangnu, maka mbal isab am'nnal ma bissalanu, na, anauk ka bohe' min sapa' N\u012bl bo' bu'usin ni tana'. Pagbu'usnu, bohe' ilu tahinang laha'.\u201d  "
                            },
                            {
                                "text": "  Sag\u014d' ya lling si Musa ma si Yawe, \u201cYa Pangh\u016b'ku, aku itu,\u201d yukna, \u201cmin kariki'-diki'ku sampay ni waktu kapamissalanu itu ma aku, halam aniya' kapandayanku amissala ma mairan. Alallay e'ku ah'lling, tamamang aku.\u201d  "
                            },
                            {
                                "text": "  Magsuwala lagi' PANGH\u016a', yukna, \u201cSai ya angahinang bowa' manusiya'? Sai isab amaumaw maka sai amabisu? Sai amuwan pang'nda' maka sai amabuta? Luwal aku, si Yawe."
                            },
                            {
                                "text": "Angkan ka soho'ku peh\u0113'. Tabanganta ka amissala, maka pandu'anta ka bang ai subay pah'llingnu.\u201d  "
                            },
                            {
                                "text": "  Sag\u014d' angamu' lagi' si Musa, yukna, \u201cNd\u016b', Pangh\u016b'ku, bang makajari amiha na ka a'a sadd\u012b soho'nu.\u201d  "
                            },
                            {
                                "text": "  Pagka buwatt\u0113' sambung si Musa, akagit atay PANGH\u016a'-Yawe ma iya. Yukna, \u201cBang bah\u0101' danakannu si Harun ya tubu' si Libi? Kata'uwanku in iya apanday magbissala. Ilu na iya ma labayan tudju pi'itu anampang ka'a. Ak\u014dd du iya pag'nda'na ma ka'a."
                            },
                            {
                                "text": "Bowahun iya magsuli-suli. Pata'uhun iya bang ai subay pamissalana, sabab iya ya ganti'nu amissala ma kaheka'an saga a'a Isra'il. Hatina in iya sali' sapantun bowa'nu amissala, maka ka'a ya sapantun pagtuhananna. Tabanganta kam karuwangan magbissala maka pandu'anta kam bang ai subay hinangbi."
                            },
                            {
                                "text": "Bowahun iya magsuli-suli. Pata'uhun iya bang ai subay pamissalana, sabab iya ya ganti'nu amissala ma kaheka'an saga a'a Isra'il. Hatina in iya sali' sapantun bowa'nu amissala, maka ka'a ya sapantun pagtuhananna. Tabanganta kam karuwangan magbissala maka pandu'anta kam bang ai subay hinangbi."
                            },
                            {
                                "text": "Bowahun tungkudnu ilu pangahinangnu saga paltanda'an makainu-inu ma saga a'a.\u201d Ya na ina'an pamalman Tuhan ma si Musa.  "
                            },
                            {
                                "text": "  Puwas e', amole' na si Musa peh\u0113' ni mato'ana si Jetro bo' ama'id min iya. \u201cO Bapa',\u201d yukna, \u201cd\u016blin lagi' aku pab\u012bng ni lahat Misil ang'nda' saga kampungku bang sig\u0101m allum lagi'.\u201d   Magt\u016by iya pinaba'id e' si Jetro, yukna, \u201cAho', peh\u0113' na ka. Bang pa'in ka mura-murahan asalamat.\u201d   "
                            },
                            {
                                "text": "    Manjari itu, hinabu lagi' si Musa ma lahat Midiyan, aniya' bay pangallam PANGH\u016a'-Yawe ma iya, yukna, \u201cPabalik ka peh\u0113' ni Misil, sabab wa'i na magpatayan saga a'a kamemon ya bay arak amapatay ka'a.\u201d"
                            },
                            {
                                "text": "Angkan pinasakat e' si Musa h'ndana maka duwangan anakna ni kura' bo' yampa sig\u0101m pauntas tudju ni lahat Misil. Binowa isab e'na tungkud ya bay min Tuhan.  "
                            },
                            {
                                "text": "  Magsuwala PANGH\u016a' ma si Musa pab\u012bng yukna, \u201cPagt'kkanu ni Misil, subay ka angahinang ma matahan Pira'un saga hinang makainu-inu kamemon ya bay pamahinangku ma ka'a. Hinangun min kawasa bay pamuwanku ka'a. Sag\u014d' patuwasku k\u014dk Pira'un bo' mbal tugutanna saga a'a Isra'il paluwas min Misil."
                            },
                            {
                                "text": "Pagka buwatt\u0113', subay pasampaynu lapal itu ni Pira'un. Yuknu ma iya, \u2018Palman itu bay min si Yawe. In bangsa Isra'il sapantun anakna l'lla kasiyakahan."
                            },
                            {
                                "text": "Bay ka soho'na anugutan sig\u0101m paluwas min lahatnu supaya sig\u0101m makapagpudji ma iya. Sag\u014d' mbal ka bilahi, angkan papatayna anaknu l'lla kasiyakahan.\u2019 \u201d Ya du ina'an lapal ya sin\u014d' pinasampay ni Pira'un.  "
                            },
                            {
                                "text": "  Na, ma paghanti'an pa'in disi Musa hinabu sig\u0101m pal'ngngan tudju ni Misil, niharap iya e' si PANGH\u016a'. Arak bin'kkat nyawana,"
                            },
                            {
                                "text": "daipara h'ndana si Sippura bay ang\u0101' batu atalom bo' yampa angislam anakna l'lla. Pagubus, ya kuwit bay niutas e' pina'abut e' si Sippura ni tape' h'llana. Ya llingna ma si Musa, \u201cB'nnal to'ongan, in ka'a h'llaku kapeh\u0113'an laha' du pa'in.\u201d"
                            },
                            {
                                "text": "(Angkan buwatt\u0113' pah'lling si Sippura ma sabab pagislam e'.) Manjari si Musa halam tainay e' PANGH\u016a'.  "
                            },
                            {
                                "text": "  Sakali aniya' panoho'an PANGH\u016a' ma si Harun, yukna, \u201cPeh\u0113' ka ni lahat paslangan anampang danakannu si Musa mah\u0113'.\u201d Jari tasampang si Musa e' si Harun ma atag B\u016bd Tuhan. Tasiyumna isab."
                            },
                            {
                                "text": "Puwas e', nihaka'an si Harun e' si Musa pasal kamemon bay panoho'an ma iya e' PANGH\u016a' subay pinasampay ni Pira'un. Nihaka'an isab pasal saga paltanda'an makainu-inu ya pamahinang Tuhan ma iya.  "
                            },
                            {
                                "text": "  Pagt'kka si Musa maka si Harun ni lahat Misil, pinatimuk e' sig\u0101 saga pagmatto'ahan bangsa Isra'il kamemon."
                            },
                            {
                                "text": "Pinata'u sig\u0101m e' si Harun pasal kamemon bay pangallam PANGH\u016a' ma si Musa. Tahinang isab e'na saga paltanda'an ma matahan sig\u0101m,"
                            },
                            {
                                "text": "manjari am'nnal na sig\u0101m. Makata'u pa'in sig\u0101m ma pasal aniya' pagka'inagon PANGH\u016a' ma sig\u0101m, maka ma pasal pang'nda'na ma kabisa katiksa'an sig\u0101m, magt\u016by sig\u0101m pasujud anumba.    "
                            }
                        ]
                    },
                    {
                        "verses": [
                            {
                                "text": "    Puwas e', paharap na si Musa maka si Harun peh\u0113' ni Pira'un. Yuk sig\u0101 ma iya, \u201cTuwan sultan, ya na itu palman min si Yawe, ya pagtuhanan kami a'a Isra'il. Ya yuk Tuhan itu ma ka'a, \u2018Tugutin saga a'aku paluwas ni lahat paslangan in\u0101n supaya sig\u0101m maghinang ma aku.\u2019 \u201d  "
                            },
                            {
                                "text": "  Agsai anambung Pira'un, yukna, \u201cSai sa si Yawe? Angay iya subay beya'ku? Angay subay tugutanku saga a'a Isra'il paluwas min lahat itu? Mbal kata'uwanku si Yawe. Mbal isab tugutanku saga a'a Isra'il paluwas minnitu.\u201d  "
                            },
                            {
                                "text": "  Yuk disi Musa maka si Harun, \u201cYa Tuhan kami bangsa Hibrani bay magpakil\u0101 di-na ma kami. Bang pa'in kami patugutannu pal'ngngan t'llung'llaw sadja ni lahat paslangan in\u0101n supaya kami makapagkulban ni si Yawe, ya Tuhan kami. Bang kami saupama mbal tugutannu, na, aniya' saki makapatay atawa bono' pinat'kka e' Tuhan ni kami.\u201d  "
                            },
                            {
                                "text": "  Saguw\u0101' ya panambung sultan Misil ma si Musa maka si Harun. \u201cAngay bowabi saga pagkahibi Isra'il pahali maghinang tisa'? Pab\u012bng kam ni hinangbi!\u201d"
                            },
                            {
                                "text": "Aniya' gi' pah'lling Pira'un yukna, \u201cBistahun saga bangsa Hibrani ilu, aheka na makalandu', ati bowabi sig\u0101m ang'bba min hinang ya pamahinang sig\u0101m.\u201d  "
                            },
                            {
                                "text": "  Manjari itu, ma llaw ina'an-i, aniya' panoho'an Pira'un ma saga a'a Misil magbabanyaga' maka saga a'a Isra'il ya pinat'nna' magkapatas."
                            },
                            {
                                "text": "Yuk panoho'an e', \u201cIn bangsa Isra'il angalisu' na maghinang, ya angkan sig\u0101m angamu' na pa'in subay paluwas min Misil itu bo' magkulban ni Tuhan sig\u0101m. Jari soho'ta kam da'a subay amuwanan sig\u0101m batang bay paganihan pangalamud sig\u0101m ma pisak ya nihinang tisa'. Puwas minnitu in sig\u0101m subay amiha'an di-sig\u0101m. Sag\u014d' ya tisa' pamahinangbi ma sig\u0101m subay mbal kinulangan hekana minsan dansolag."
                            },
                            {
                                "text": "Yuk panoho'an e', \u201cIn bangsa Isra'il angalisu' na maghinang, ya angkan sig\u0101m angamu' na pa'in subay paluwas min Misil itu bo' magkulban ni Tuhan sig\u0101m. Jari soho'ta kam da'a subay amuwanan sig\u0101m batang bay paganihan pangalamud sig\u0101m ma pisak ya nihinang tisa'. Puwas minnitu in sig\u0101m subay amiha'an di-sig\u0101m. Sag\u014d' ya tisa' pamahinangbi ma sig\u0101m subay mbal kinulangan hekana minsan dansolag."
                            },
                            {
                                "text": "Maka itu gi', ya pamahinangbi ma sig\u0101m subay gom pa'in pinabuhat min bay dah\u016b supaya halam aniya' halian sig\u0101m, jari halam aniya' waktu sig\u0101m akale ma saga bissala kaputingan.\u201d  "
                            },
                            {
                                "text": "  Manjari paluwas minn\u0113' saga tag-soho'an ata maka saga kapatas Isra'il bo' magpasampay lapal sultan e' ni saga Isra'il kamemon. Yuk lling sig\u0101m, \u201cMbal na kam pinaniya'an batang bay paganihan pamapagon tisa'."
                            },
                            {
                                "text": "Subay kam amiha'an di-bi na, maingga-maingga kapamiha'anbi. Malaingkan ya heka tisa' hinangbi subay mbal pakulang min bay tahinangbi tagna'.\u201d  "
                            },
                            {
                                "text": "  Na pagka buwatt\u0113', alatag sakalibut lahat Misil e' saga a'a Isra'il pamiha'an sig\u0101m batang pangalamud sig\u0101m tisa'."
                            },
                            {
                                "text": "Nilogos na pa'in sig\u0101m e' saga a'a Misil tag-soho'an ata. Yuk-i, \u201cTalusunbi hinang ya pamahinang ka'am kahaba' llaw minsan kam mbal na binuwanan batang.\u201d"
                            },
                            {
                                "text": "Jari niraplosan na saga kapatas Isra'il e' saga tag-soho'an ata, maka tinilaw isab. Yuk sig\u0101m e', \u201cYa tisa' tahinangbi di'ilaw maka llaw itu akulang hekana min bay hinangbi tagna'. Angay bah\u0101'?\u201d  "
                            },
                            {
                                "text": "  Pagubus, peh\u0113' magt\u016by saga kapatas Isra'il mikitabang ma Pira'un ma pasal palkala' itu. Yuk sig\u0101m, \u201cTuwan sultan, angay buwattitu hinangnu ma kami saga sosoho'annu?"
                            },
                            {
                                "text": "Halam kami kabuwanan batang paganihan, sag\u014d' masi-masi na pa'in kami sinoho' angahinang tisa'. Pinagdaplosan na pa'in kami parah\u0101l ngga'i ka kami ya taga-s\u0101'. Sag\u014d' saga tendognu iya.\u201d  "
                            },
                            {
                                "text": "  Ya sambag sultan ma sig\u0101m, \u201c\u0112, lisu'an pah\u0101p ka'am ilu! Ahuskaw kam maghinang, angkan du kam mbal pahali ama'id min aku subay tinugutan paluwas min Misil bo' magkulban ni si Yawe."
                            },
                            {
                                "text": "Pabalik kam peh\u0113' ni kahinanganbi! Mbal kam binuwanan batang paganihan, sag\u014d' ya heka tisa' tahinangbi subay mbal pakulang min bay dah\u016b.\u201d"
                            },
                            {
                                "text": "Takale pa'in panoho'an Pira'un itu e' saga kapatas Isra'il, magt\u016by tasayu in kasusahan sig\u0101m aheya to'ongan. Sin\u014d' sig\u0101m angahinang tisa' llaw-llaw ma halam aniya' kulangna min bay tagna'.  "
                            },
                            {
                                "text": "  Na hinabu saga kapatas itu magla'anan min astana', tasampang e' sig\u0101m si Musa maka si Harun sabab bay maina'an asal angalagaran sig\u0101m."
                            },
                            {
                                "text": "Ah'lling saga kapatas e' ma si Musa maka si Harun, \u201cBang pa'in kam ni'nda' e' PANGH\u016a' bo' kam tinungbasan e'na. Kinab'nsihan na kami e' Pira'un maka saga wakilna sabab min ka'am. Maka ka'am ya bay amuwanan sig\u0101m sababan amapatay kami.\u201d  "
                            },
                            {
                                "text": "  Magt\u016by pab\u012bng si Musa paharap ni PANGH\u016a'-Yawe, yukna, \u201cO Pangh\u016b'ku, angay tat'kkanu kasusahan ma bangsa kami itu? Ai maksudnu ya angkan aku soho'nu pi'itu?"
                            },
                            {
                                "text": "Sampay min waktu kapeh\u0113'ku ni Pira'un amasampay lapalnu, mbal iya pahali aminjala' saga bangsa Isra'il itu. Halam isab aniya' panabangnu ma saga a'a suku'nu minsan dangkuri'.\u201d    "
                            }
                        ]
                    },
                    {
                        "verses": [
                            {
                                "text": "Magt\u016by anambung PANGH\u016a' ma si Musa yukna, \u201cS\u014dng na ta'nda'nu bang ai hinangku ma Pira'un. Min kosog kawasaku, ya angkan iya anugutan saga a'a Isra'il paluwas. Aho', min kosog kawasaku ya angkan sig\u0101m tin'ggal e'na pala'an min lahatna.\u201d  "
                            },
                            {
                                "text": "  Amalman gi' Tuhan ma si Musa, yukna, \u201cAku si Yawe, ya Tuhan-asal-Tuhan."
                            },
                            {
                                "text": "Bay aku magpakil\u0101 di-ku ma disi Ibrahim, si Isa'ak maka si Yakub, in aku Tuhan Sangat-Kawasa. Sag\u014d' \u014dnku Yawe halam bay pata'uku ma sig\u0101m ma waktu ina'an-i."
                            },
                            {
                                "text": "Bay pat'nna'ku isab paljanji'anku ma sig\u0101m t'llungan. Yukku in sig\u0101m subay pinasuku'an lahat Kana'an, ya lahat bay paglihanan sig\u0101m."
                            },
                            {
                                "text": "Na,\u201d yuk Tuhan, \u201ctakaleku na pagaruhuy saga a'a Isra'il ya tahinang ata ilu e' bangsa Misil. Entomku isab paljanji'an bay pat'nna'anku sig\u0101m."
                            },
                            {
                                "text": "Angkan ka soho'ku amasampay lapalku itu ma sig\u0101m. Buwattitu ya pah'llingnu ma sig\u0101m deyo' min aku, \u2018Aku itu si Yawe ya Tuhan-asal-Tuhan, jari paluwasku ka'am min kasigpitan ya pamasigpit ka'am e' bangsa Misil. Aku ya angalappas ka'am min deyom pamanyaga'an. Aku ya angal'kkat ka'am min pang'ntanan saga a'a Misil pagka patuwa'ku na kosog kawasaku maka mulka'ku landu' abisa."
                            },
                            {
                                "text": "Ka'am ya tahinangku bangsa suku'ku, maka aku ya Tuhanbi. Jari makata'u du kam sab'nnal-b'nnal in aku si Yawe ya Tuhanbi, bang kam kalappasanku na min komkoman saga bangsa Misil."
                            },
                            {
                                "text": "Bowata du kam,\u201d yukna, \u201cpeh\u0113' ni lahat bay panganjanji'ku tuman ma saga ka'mbo'-mbo'anbi disi Ibrahim, si Isa'ak maka si Yakub. Buwananta kam lahat in\u0101n palsuku'anbi. Aku itu si Yawe.\u2019 \u201d  "
                            },
                            {
                                "text": "  Ya du ilu lapal Tuhan bay panganasihat si Musa ma saga bangsa Isra'il, sag\u014d' halam iya kinale e' sig\u0101m. Tu'ud asukkal pangatayan sig\u0101m pagka halam aniya' pangasa-ngasa sig\u0101m pinaluwas min pamanyaga'an ab'ngngis makalandu'.  "
                            },
                            {
                                "text": "  Sakali itu angallam PANGH\u016a'-Yawe pabalik ni si Musa, yukna,"
                            },
                            {
                                "text": "\u201cPeh\u0113' ka, haka'in sultan Misil in iya subay anugutan saga bangsa Isra'il paluwas min lahatna.\u201d  "
                            },
                            {
                                "text": "  Sag\u014d' anambung si Musa ma PANGH\u016a', yukna, \u201cAkale bah\u0101' Pira'un ma aku? Minsan saga pagkahiku bangsa Isra'il mbal akale pagka halam aniya' ta'uku amissala.\u201d  "
                            },
                            {
                                "text": "  Malaingkan angalogos gi' PANGH\u016a' ma si Musa maka si Harun. Kinallaman sig\u0101 subay amasampay lapalna ni saga a'a Isra'il sampay ni sultan Misil, hatina in sig\u0101 duwangan sin\u014d' amowa bangsa Isra'il paluwas min lahat Misil.   "
                            },
                            {
                                "text": "    Ya na itu saga a'a pagnakura'an bangsa Isra'il, tinagna'an min tumpuk si Rubin sampay ni tumpuk si Libi.   Dah\u016b si Rubin, ya anak aymulla Yakub siyaka. Mpat anakna l'lla, si Hanok, si Pallu, si Hesdon maka si Karmi. Buwatt\u0113' isab \u014dn saga tumpuk ya panubu' min si Rubin.  "
                            },
                            {
                                "text": "  Pasunu' si Simiyun ya anak si Yakub karuwana. Saga anak si Simiyun l'lla si Jamuwal, si Jamin, si Ohad, si Jakin, maka si Sohar. Katapusan si Sa'ul anak d'nda bangsa Kana'an. Buwatt\u0113' isab \u014dn saga tumpuk ya panubu' min si Simiyun.  "
                            },
                            {
                                "text": "  Pasunu' isab si Libi. Saga anakna l'lla si Gerson, si Kohat maka si Merari. Awapat pa'in si Libi, umulna dahatus maka t'llump\u016b' maka pituntahun.  "
                            },
                            {
                                "text": "  Si Gerson, duwa anakna l'lla, \u014dnna si Libni maka si Simi. Buwatt\u0113' isab \u014dn tumpuk ya panubu' min iya.  "
                            },
                            {
                                "text": "  Si Kohat, aniya' mpat anakna l'lla. \u014cn sig\u0101m si Imran, si Isahar, si Hebron maka si Usil. Na, awapat pa'in si Kohat, umulna dahatus maka t'llump\u016b' maka t'lluntahun.  "
                            },
                            {
                                "text": "  Si Merari, duwa anakna l'lla, \u014dn sig\u0101m si Mali maka si Musi. Ya du ina'an saga tumpuk panubu' si Libi, bang sinalsila isab.  "
                            },
                            {
                                "text": "  Si Imran (mpu si Libi) bay makah'nda ni danakan mma'na, \u014dnna si Jokebet. Duwa anak si Imran min si Jokebet itu, ya na si Harun maka si Musa. Awapat pa'in si Imran, umulna dahatus maka t'llump\u016b' maka pituntahun.  "
                            },
                            {
                                "text": "  Si Isahar, t'llu anakna l'lla, \u014dn sig\u0101m disi Kora, si Nepeg maka si Sikri.  "
                            },
                            {
                                "text": "  Si Usil isab, t'llu anakna l'lla, \u014dn sig\u0101m si Misail, si Elsapan, maka si Sitri.  "
                            },
                            {
                                "text": "  Manjari si Harun bay makah'nda ni si Eleseba, anak si Aminadab maka danakan isab si Nason. Taga-anak sig\u0101m mpat l'lla, ya na si Nadab, si Abihu, si Eleyasar maka si Itamar.  "
                            },
                            {
                                "text": "  Si Kora (anak si Isahar) taga-anak l'lla, ya na si Assir, si Elkana maka si Abiyasap. Ya ina'an isab \u014dn saga tumpuk panubu' si Kora.  "
                            },
                            {
                                "text": "  Si Eleyasar anak si Harun bay makah'nda ni dakayu' anak si Putil. Si Pinihas ya anakna.   Na, iya na ina'an \u014dn saga a'a ya pag'mbo'an ba'anan saga tumpuk kapanubu'an si Libi.  "
                            },
                            {
                                "text": "  Na, in si Harun maka si Musa ya sinalsilahan itu, ya na a'a bay kawakilan e' PANGH\u016a'-Yawe sin\u014d' amowa saga a'a Isra'il magtumpuk-manumpuk paluwas min lahat Misil."
                            },
                            {
                                "text": "Sig\u0101m duwangan itu bay amasampay lapal Tuhan ni Pira'un, hatina sultan Misil, pasal bangsa Isra'il subay tugutanna paluwas min Misil.   "
                            },
                            {
                                "text": "    Manjari itu, ma waktu kapah'lling PANGH\u016a' ma si Musa mah\u0113' lagi' ma Misil,"
                            },
                            {
                                "text": "buwattitu pah'llingna, \u201cAku si Yawe, ya Tuhan-asal-Tuhan. Pasampayun ni sultan Misil kamemon pangahakaku itu ma ka'a.\u201d"
                            },
                            {
                                "text": "Sag\u014d' ya sambung si Musa ma PANGH\u016a', \u201cAkale bah\u0101' Pira'un ma aku? Sali' aku tamamang bang amissala?\u201d   "
                            }
                        ]
                    },
                    {
                        "verses": [
                            {
                                "text": "Anambung PANGH\u016a'-Yawe ma si Musa, yukna, \u201cMusa, hinangta ka buwat ibarat tuhan ma pang'nda' Pira'un. Maka siyakanu si Harun isab ibarat nabi ya soho'nu amaluwas lapalnu."
                            },
                            {
                                "text": "Pata'uhun si Harun ai-ai kamemon ya pangallamku ma ka'a, ati iya ya amasampay panoho'anku ni Pira'un, in saga a'a Isra'il subay tugutanna paluwas min lahatna."
                            },
                            {
                                "text": "Sag\u014d' patuwasku k\u014dk Pira'un. Jari minsan pat'kkaku saga bala' makat\u0101w-t\u0101w pila-pila hekana ma lahat Misil,"
                            },
                            {
                                "text": "mbal iya akale ma ka'am. Buwatt\u0113' pa'in, pananamanku iya kosog kawasaku. Pat'kkaku mulka' ma lahat Misil bo' bowaku paluwas minn\u0113' saga a'aku bangsa Isra'il magtumpuk-manumpuk."
                            },
                            {
                                "text": "Pagnanam saga a'a Misil ma kawasaku, magt\u016by kinata'uwan e' sig\u0101m in aku si Yawe ya Tuhan-asal-Tuhan bang pat'kka na mulka'ku ni lahat sig\u0101m, maka bang paluwasku na saga a'a Isra'il.\u201d  "
                            },
                            {
                                "text": "  Na, tahinang e' si Musa maka si Harun kamemon bay panoho'an PANGH\u016a' ma sig\u0101."
                            },
                            {
                                "text": "Manjari ma waktu kapaharap sig\u0101 ma Pira'un walump\u016b' tahun na umul si Musa, maka si Harun walump\u016b' maka t'lluntahun umulna.  "
                            },
                            {
                                "text": "  Sakali itu, ah'lling gi' Tuhan ma sig\u0101 karuwangan, yukna,"
                            },
                            {
                                "text": "\u201cBang kam saupama tinukas e' Pira'un subay maghinang saga hinang makainu-inu, soho'un si Harun angahantak tungkudna ma dahuan sultan-i bo' tahinang sowa.\u201d  "
                            },
                            {
                                "text": "  Jari peh\u0113' na si Musa maka si Harun paharap ni Pira'un ati tahinang e' sig\u0101 bay panoho'an si Yawe ma sig\u0101. Kahantakan e' si Harun tungkudna ma dahuan Pira'un maka saga wakilna ati tahinang sowa magt\u016by."
                            },
                            {
                                "text": "Pag'nda' Pira'un, pinalinganan e'na saga a'ana ilmu'an maka saga a'a ata'u maghinang-hinang. Jari tahinang e' sig\u0101m buwat bay tahinang si Harun e', pagka ginuna ilmu' sig\u0101m."
                            },
                            {
                                "text": "Paghantak sig\u0101m saga tungkud sig\u0101m magkaniya-kaniya, manjari tahinang sowa, sag\u014d' tin'llon ba'anan tungkud sig\u0101m e' tungkud si Harun."
                            },
                            {
                                "text": "Malaingkan minsan buwatt\u0113', masi na pa'in magmatuwas k\u014dk Pira'un. Mbal to'ongan pakale ma disi Musa, buwat bay pangahaka asal e' PANGH\u016a'.   "
                            },
                            {
                                "text": "    Sakali itu, angallam PANGH\u016a'-Yawe ma si Musa pab\u012bng, yukna, \u201cAtuwas na k\u014dk Pira'un. Mbal to'ongan tugutanna saga bangsa Isra'il paluwas min lahatna."
                            },
                            {
                                "text": "Angkan ka subay paharap ni iya salung subu, hinabuna pal\u016bd ni sapa' N\u012bl. Lagarin iya maina'an. Bowahun isab tungkud bay tahinang sowa ilu."
                            },
                            {
                                "text": "Makasampang pa'in ka ni Pira'un, subay buwatittu pangahakanu ma iya, yuknu, \u2018Si Yawe, ya Tuhan bangsa Hibrani, bay anoho' aku amasampay llingna ma ka'a. Sin\u014d' ka anugutan saga a'a suku'na paluwas min Misil itu bo' maghinang ni iya ma lahat paslangan. Saguw\u0101' halam tabeya'nu panoho'anna itu sampay ni kabuwattituhan.\u2019"
                            },
                            {
                                "text": "Manjari ya na itu pamalman si Yawe ma ka'a, yukna, \u2018Kamattanan ka in aku Tuhan-asal-Tuhan ma sabab paltanda'an ya hinangku itu. T'bba'anku bohe' sapa' N\u012bl maka tungkud ya balutanku itu. Jari tahinang laha' bohe'na."
                            },
                            {
                                "text": "Amatay ba'anan karaingan ma deyom sapa'. Bauwan isab, mbal tainum bohe'na.\u2019 \u201d  "
                            },
                            {
                                "text": "  Yuk PANGH\u016a' isab ma si Musa, \u201cSoho'un si Harun amabantang tungkudna tampal ni kabohe'-bohe'an Misil kamemon, ai na ka kasapa'-sapa'an, ai na ka saga bohe' kali. Manjari in bohe' kamemon ma kaluha'an lahat Misil tahinang laha', sampay bohe' ma deyom ba'anan pangisihan.\u201d  "
                            },
                            {
                                "text": "  Na, tahinang e' si Musa maka si Harun bay panoho'an PANGH\u016a' ma sig\u0101. Tapabantang e' si Harun tungkudna ma matahan Pira'un maka saga wakilna ati t'bba'na bohe' sapa' N\u012bl. Manjari laha' na kabohe'-bohe'an kamemon."
                            },
                            {
                                "text": "Magkamatay lullun saga daing bay ma deyom sapa' e' ati abau sidda, angkan mbal tainum bohe'na e' bangsa Misil. Jari laha' sadja minsan maingga-maingga ma sakalingkal lahat Misil.  "
                            },
                            {
                                "text": "  Sag\u014d' bineya'an hinang disi Harun e' saga a'a Misil ilmu'an pagka ginuna pangilmu' sig\u0101m. Magmatuwas na pa'in k\u014dk Pira'un buwat bay pah'lling PANGH\u016a' ma pasalna. Mbal to'ongan iya pakale ma si Musa maka si Harun."
                            },
                            {
                                "text": "Halam tapagmagayna kah\u0101lan ina'an-i, gom pa'in iya pataikut min sig\u0101 bo' pas\u014dd ni deyom astana'."
                            },
                            {
                                "text": "Saguw\u0101' saga a'a Misil kamemon bay magkali saga lowang ma bihing sapa' N\u012bl in\u0101n pang\u0101'an sig\u0101m bohe' ni'inum, sabab bohe' sapa' in\u0101n mbal to'ongan tainum.   "
                            },
                            {
                                "text": "    Na palabay gi' pitung'llaw min bay pagmulka' PANGH\u016a'-Yawe ma sapa' N\u012bl.   "
                            }
                        ]
                    },
                    {
                        "verses": [
                            {
                                "text": "Manjari angallam PANGH\u016a'-Yawe ma si Musa pabalik, yukna, \u201cPeh\u0113' ka ni Pira'un amasampay lapalku itu ma iya. Yuknu, \u2018Ya na itu pamalman si Yawe ma ka'a, tugutin saga a'aku paluwas ni lahat paslangan supaya sig\u0101m makapagsumba ma aku."
                            },
                            {
                                "text": "Bang ka mbal, pagmulka'anku du lahatnu kamemon, aliput e' ambak."
                            },
                            {
                                "text": "Angulatap saga ambak aheka to'ongan ma sapa' N\u012bl. Patukad minn\u0113' bo' pas\u014dd ni deyom astana'nu maka ni deyom bilik patulihannu, bo' pariyata' isab ni pabahakannu. Pas\u014dd isab ni kaluma'an saga a'a pangandolannu maka kaluma'an saga a'anu kamemon. Saga pam'llahanbi maka pagaddunanbi tinapay, sin\u014dd du e' ambak."
                            },
                            {
                                "text": "Ka'a barannu maka baran saga a'a pangandolannu sampay saga a'anu kamemon kapaglaksu-laksuhan e' saga ambak.\u2019 \u201d  "
                            },
                            {
                                "text": "  Angallam gi' PANGH\u016a' ma si Musa, yukna, \u201cSoho'un si Harun amabantang tungkudna paharap ni saga kasapa'-sapa'an maka ni kamemon saga pagbohe'an bo' supaya patukad ba'anan ambak angaliput kaluha'an lahat Misil.\u201d"
                            },
                            {
                                "text": "Na pinabantang e' si Harun tungkudna paharap ni kabohe'-bohe'an kamemon ati paluwas ba'anan saga ambak angaliput kaluha'an lahat in\u0101n."
                            },
                            {
                                "text": "Sag\u014d' bineya'an hinang si Harun itu e' saga a'a Misil ata'u maghinang-hinang pagka ginuna pangilmu' sig\u0101m. Tabowa isab saga ambak paluwas min deyom sapa' tudju ni gintana'an.  "
                            },
                            {
                                "text": "  Sakali pinalinganan si Musa maka si Harun e' Pira'un. Pagt'kka pa'in, yukna ma sig\u0101, \u201cAmu'-amu'inbi aku ni si Yawe bang pa'in la'ananna ba'anan ambak itu. Jari tugutanku saga a'abi paluwas supaya kam makapagkulban tudju ni Tuhanbi si Yawe.\u201d  "
                            },
                            {
                                "text": "  Ya sambung si Musa, \u201cTuwan sultan, ka'a ya pinagbaya' bang sumiyan waktu ya pangamu'ku duwa'a ma kah\u0101lanbi, hatina ma ka'a barannu, ma saga a'a pangandolannu, sampay ma saga a'anu kamemon. Bang buwatt\u0113' halam na aniya' ambak takapin ma deyom kaluma'anbi, luwal maina'an ma deyom sapa' N\u012bl.\u201d  "
                            },
                            {
                                "text": "  Yuk Pira'un, \u201cSalung.\u201d   Anambung si Musa, \u201cAbeya' pagkallamnu, bo' kata'uwannu halam aniya' tuhan makasali' ni si Yawe ya Tuhan kami."
                            },
                            {
                                "text": "Pagsalung ala'an saru'un-du'un saga ka'ambakan min ka'a maka min saga luma'bi, min saga a'a pangandolan maka min saga a'a suku'nu kamemon. Halam aniya' takapin luwal ma deyom sapa' N\u012bl ilu.\u201d  "
                            },
                            {
                                "text": "  Makala'an pa'in si Musa maka si Harun min astana' Pira'un, magt\u016by angamu' junjung si Musa ni PANGH\u016a' bang pa'in la'ananna saga ambak bay pamat'kkana ma Pira'un."
                            },
                            {
                                "text": "Jari nir\u016blan e' PANGH\u016a' pangamu'-ngamu' si Musa itu. Amatay na saga ambak kamemon, ai na ka ma deyom kaluma'an, ai na ka ma halaman, ai na ka ma saga kahuma'an."
                            },
                            {
                                "text": "Pinagtumpuk-tumpuk patay ambak in\u0101n e' saga a'a Misil, jari angahangsu katilibut lahat Misil e' bau patay ambak."
                            },
                            {
                                "text": "Sakali, pag'nda' Pira'un in kah\u0101lan sig\u0101m pag\u0101m-g\u0101m na, agsai magmatuwas k\u014dkna pab\u012bng. Mbal na pakale ma disi Musa, buwat bay pangallam asal e' PANGH\u016a'.   "
                            },
                            {
                                "text": "    Pagubus ina'an, angallam PANGH\u016a'-Yawe pab\u012bng ma si Musa, yukna, \u201cSoho'un si Harun angahantak t\u014dng tungkudna ni bagunbun, ati bagunbun in\u0101n tahinang hanglop ma sakalingkal lahat Misil.\u201d"
                            },
                            {
                                "text": "Magt\u016by nihantakan e' si Harun t\u014dng tungkudna ni bagunbun e', ati in bagunbun kamemon ma katilibut Misil tahinang hanglop na. Manjari kapilahan e' hanglop saga manusiya' kamemon maka kahayopan kamemon."
                            },
                            {
                                "text": "Pasulay isab saga a'a Misil ilmu'an magpaniya' hanglop luwas min ilmu' sig\u0101m, sag\u014d' mbal makakole'. Manjari hanglop angulatapan na pa'in ni manusiya' maka ni hayop.  "
                            },
                            {
                                "text": "  Ah'lling saga a'a ilmu'an in\u0101n ma Pira'un, yuk sig\u0101m, \u201cHalam pagduwa-ruwana, min kawasa Tuhan ko' itu.\u201d Sag\u014d' Pira'un iya masi magmatuwas k\u014dkna. Mbal to'ongan pakale ma disi Musa, buwat bay pangallam PANGH\u016a' ma pasalna.   "
                            },
                            {
                                "text": "    Puwas e', angallam PANGH\u016a' ma si Musa pab\u012bng, yukna, \u201cSalung subu, dai' llaw lagi', papunduk ka angaharap Pira'un hinabuna pal\u016bd ni sapa' N\u012bl. Ya pah'llingnu ma iya subay buwattitu, yuknu, \u2018Ya na itu pamalman si Yawe ma ka'a. Sin\u014d' ka anugutan saga a'aku paluwas min lahatnu supaya makapagsumba ma aku."
                            },
                            {
                                "text": "Bang sig\u0101m saupama mbal paluwasnu, pat'kkaku ni ka'am saga ba'anan langaw patapu' ma ka'a, ma saga a'a pangandolannu sampay ma saga a'anu bangsa Misil kamemon. Ap'nno' e' langaw saga kaluma'anbi, aliput isab kuwit tana'."
                            },
                            {
                                "text": "Malaingkan mbal lapayku jadjahan Gosen, ya lahat paglahatan saga a'a suku'ku. Halam du aniya' langaw angulapat maina'an, supaya kata'uwannu in aku si Yawe, itiya' ma deyom lahat itu."
                            },
                            {
                                "text": "Papagbidda'ku saga a'aku maka saga a'anu. Subay na salung bo' tahinang paltanda'an makainu-inu itu.\u2019 \u201d"
                            },
                            {
                                "text": "Manjari, aniya' ba'anan langaw aheka makalandu' pinarugpak e' PANGH\u016a' ni astana' sultan maka ni kaluma'an saga a'a kawakilanna. Sa'agon-agon magka'at sakalibutan lahat Misil ma sabab langaw.  "
                            },
                            {
                                "text": "  Magt\u016by pinalinganan si Musa maka si Harun e' Pira'un pabalik. Pagt'kka pa'in, yukna ma sig\u0101, \u201cPeh\u0113'un na, tukbalinbi pagkulban ni Tuhanbi, bang pa'in ma lahat itu-i.\u201d  "
                            },
                            {
                                "text": "  \u201c\u0100,\u201d yuk si Musa, \u201cmbal makajari. Ya hayop pagkulban kami ni si Yawe ya Tuhan kami, mbal apatut pinagkulban bang ma addatbi bangsa Misil. Jari bang kami maghinang kulban bo' asammal ma pang'nda' sig\u0101m, tantu kami binantung e' sig\u0101m pinapatay."
                            },
                            {
                                "text": "Subay kami pal'ngngan ni lahat paslangan t'llung'llaw t'ggolna, bo' magsumbali' saga hayop pagkulban ni si Yawe, ya pagtuhanan kami. Sabab ya na ilu panoho'anna ma kami.\u201d  "
                            },
                            {
                                "text": "  Yuk Pira'un, \u201cTugutanta du kam peh\u0113' ni lahat paslangan bo' kam magtukbal hayop pagkulban ni si Yawe ya Tuhanbi. Sag\u014d' da'a kam palawak minnitu. Amu'-amu'inbi isab aku duwa'a.\u201d  "
                            },
                            {
                                "text": "  Anambung si Musa, yukna, \u201cPagluwasku min matahannu, amu'ku duwa'a magt\u016by ni si Yawe, bang pa'in magla'anan saga langaw ilu salung, min ka'a maka min saga a'a kawakilannu maka min saga a'anu kamemon. Sag\u014d' da'a pa'in kami akkalin pab\u012bng, da'a kami sagga'un peh\u0113' maghinang kulban ni si Yawe.\u201d  "
                            },
                            {
                                "text": "  Pagluwas pa'in si Musa min Pira'un, magt\u016by iya angamu' duwa'a ni PANGH\u016a'-Yawe,"
                            },
                            {
                                "text": "ati nir\u016blan iya ma pangamu'na. Magla'anan na ba'anan langaw in\u0101n kamemon min sultan, min saga a'a kawakilanna maka min saga a'ana kamemon. Halam aniya' langaw takapin minsan dakayu'."
                            },
                            {
                                "text": "Saguw\u0101' minsan buwatt\u0113', masi magmatuwas k\u014dk Pira'un ati halam katugutanna saga a'a Isra'il palanjal maghinang ni Tuhan.     "
                            }
                        ]
                    },
                    {
                        "verses": [
                            {
                                "text": "    Na, angallam PANGH\u016a'-Yawe ma si Musa pabalik. Sinoho' iya paharap ni Pira'un amasampay lapal deyo' bay min iya. Yuk lapalna he', \u201cYa na itu pamalman ka'a e' si Yawe, ya Tuhan bangsa Hibrani. Tugutin saga a'aku paluwas min lahatnu supaya sig\u0101m makapagsumba ma aku."
                            },
                            {
                                "text": "Bang ka pasangdan na pa'in magin'mbal ati mbal tugutannu sig\u0101m,"
                            },
                            {
                                "text": "na, pinagmulka'an lahatnu e' si Yawe min kosog kawasana. Aniya' musiba landu' abisa pamat'kkana ma saga kahayopanbi kamemon, hatina ma kura'bi, unta'bi, sapi'bi, kambingbi maka bili-bilibi."
                            },
                            {
                                "text": "Sag\u014d' pinapagbidda' e' si Yawe saga hayop bangsa Isra'il maka saga hayopbi bangsa Misil. Halam aniya' hayop palsuku'an bangsa Isra'il amatay minsan dakayu'.\u201d  "
                            },
                            {
                                "text": "  Jari aniya' waktu pangangganta' e' PANGH\u016a'. \u201cSubay na salung bo' pat'kkaku bala' in\u0101n,\u201d yukna."
                            },
                            {
                                "text": "Pagsalung pa'in, tahinang e' si Yawe buwat bay pangallamna. Alaglag saga hayop bangsa Misil, sag\u014d' halam aniya' amatay minsan dakayu' ma kahayop-hayopan bangsa Isra'il."
                            },
                            {
                                "text": "Sakali aniya' a'a sinoho' e' Pira'un atilaw bang ai kah\u0101lanna ma saga kauman bangsa Isra'il. B'nnal, halam aniya' hayop sig\u0101m amatay minsan dakayu'. Sag\u014d' minsan buwatt\u0113', iya ya na pa'in magmatuwas k\u014dk Pira'un. Mbal to'ongan anugutan saga a'a Isra'il paluwas.   "
                            },
                            {
                                "text": "    Puwas e', angallam PANGH\u016a' pab\u012bng ma si Musa maka si Harun, yukna, \u201cAngakup kam abu min pagtunu'an bo' pinasabulakan pariyata' ma si Musa ma munda'an Pira'un."
                            },
                            {
                                "text": "Manjari in abu ilu tahinang sali' bagunbun pasaplag ma kaluha'an lahat Misil. Maka sasuku kapakpakan bagunbun ilu, maingga-maingga pa'ataganna, manusiya' ka atawa hayop, taluwa' bautut paluwasan nana'.\u201d  "
                            },
                            {
                                "text": "  Manjari itu, aniya' abu ta'akup e' sig\u0101 duwangan. Makaharap pa'in sig\u0101 peh\u0113' ni Pira'un, sinabulakan e' si Musa tudju pariyata'. Magt\u016by aniya' bautut paluwasan nana' makataluwa' ni saga manusiya' maka ni kahayop-hayopan."
                            },
                            {
                                "text": "Saga a'a Misil ya ata'u maghinang-hinang mbal makapagharap maka si Musa sabab ya du sig\u0101m aliput e' bautut, buwat saga a'a Misil kamemon."
                            },
                            {
                                "text": "Saguw\u0101' k\u014dk Pira'un pinatuwas gom pa'in e' PANGH\u016a'-Yawe. Mbal iya pakale ma si Musa maka si Harun, jari katumanan bay pangallam PANGH\u016a' ma pasalna.   "
                            },
                            {
                                "text": "    Manjari angallam PANGH\u016a' pabalik ma si Musa, yukna, \u201cSalung subu, dai' llaw lagi', papunduk ka angaharap Pira'un. Ya llingnu ma iya subay buwattitu, yuknu, \u2018Ya na itu pamalman ma ka'a e' si Yawe, ya Tuhan bangsa Hibrani. Yukna, tugutin saga a'aku paluwas min lahat itu supaya sig\u0101m makapagsumba ma aku."
                            },
                            {
                                "text": "Bang sig\u0101m saupama mbal tugutannu, na tantu du aku amatumbuk mulka' lumandu'an bisana ma ka'a, ma saga a'a pangandolannu sampay ma saga a'anu bangsa Misil kamemon, bo' supaya kata'uwannu in aku Tuhan dakayu'-kayu', halam aniya' sibu'ku ma babaw dunya."
                            },
                            {
                                "text": "Bang aku bay bilahi, bay du aku amat'kka musiba makalaglag ma ka'a maka ma saga a'anu kamemon, manjari halam aniya' takapin allum."
                            },
                            {
                                "text": "Daipara halam bay kalanjalanku bala' ina'an. Ya angkan ka sabalanku magsultan sabab aheya maksudku ma ka'a. Ya kabaya'anku subay pama'nda'ku ma ka'a kosog kawasaku supaya patanyag \u014dnku ni manusiya' kamemon ma sakalibutan dunya."
                            },
                            {
                                "text": "Malaingkan ka'a ilu mbal pahali anagga' saga a'aku, mbal isab anugutan sig\u0101m paluwas min lahatnu."
                            },
                            {
                                "text": "Angkanna, pagsalung subu, ma waktu buwatt\u0113' du, paulananku tigtigan aes ma lahatnu. Sangay min katagna' bangsa Misil, halam bay aniya' ulan buwatt\u0113', yamboho'."
                            },
                            {
                                "text": "Soho'un saga tendognu pasa'ut amasindung ba'anan hayopbi maka palsuku'anbi kamemon bay pat'nna' ma luwasan. Sabab ai-ai ta'bba ma luwasan, manusiya' ka atawa hayop, bang kaulanan e' tigtigan aes ilu, amatay sadja.\u2019 \u201d  "
                            },
                            {
                                "text": "  Manjari saga sosoho'an Pira'un, sasuku tin\u0101w ma palman Tuhan, magdai'-dai' amasindung saga ata maka saga hayop sig\u0101m."
                            },
                            {
                                "text": "Sag\u014d' sasuku sig\u0101m anaikutan panoho'an PANGH\u016a', pinasagaran e' sig\u0101m ai-ai sig\u0101m ma luwasan, halam pinasindung.  "
                            },
                            {
                                "text": "  Pagubus, yuk PANGH\u016a' ma si Musa, \u201cPah'nnatun tangannu tudju ni langit bo' angulan tigtigan aes ni sakalingkal Misil, ni saga manusiya' maka ni saga hayop, sampay ni tinanom kamemon ya patomo' ma kahuma-huma'an mailu ma lahat Misil.\u201d"
                            },
                            {
                                "text": "Pagangkat e' si Musa tungkudna paharap ni langit, magt\u016by aniya' l'ggon maka tigtigan aes pinatumbuk e' PANGH\u016a'. Aniya' l'tte' isab pah\u016bg ni kuwit tana'. Min PANGH\u016a' ko' in\u0101n,"
                            },
                            {
                                "text": "ulan alandos to'ongan kalamuran aes, maka l\u0101t isab min dambila' maka min dambila'. Yamboho' aniya' hunus buwatt\u0113' kosogna sangay min katagna' bangsa Misil."
                            },
                            {
                                "text": "Taluwa' tigtigan aes saga manusiya' kamemon maka hayop kamemon ya halam tapasindung ma kaluha'an lahat Misil. Ah'bba' saga tinanom kamemon ma kahuma-huma'an, maka halam aniya' dahun kayu takapin, magka'at kamemon."
                            },
                            {
                                "text": "Luwal jadjahan Gosen halam bay katumbukan tigtigan aes. Ya na ko' ina'an paglahatan bangsa Isra'il.  "
                            },
                            {
                                "text": "  Magt\u016by pinalinganan si Musa maka si Harun e' Pira'un. Pagt'kka itu, yukna ma sig\u0101, \u201cTasayuku na, taga-dusa aku. Si Yawe ya tag-da'ugan. Kami maka saga a'aku ya makas\u0101'."
                            },
                            {
                                "text": "Amu'inbi kami duwa'a kono' ni si Yawe bang pa'in pahali l'ggon itu maka tigtigan aes, sabab sarang na. Janji'anta kam, tugutanta du kam paluwas minnitu. Mbal na kam taggahanku maitu.\u201d  "
                            },
                            {
                                "text": "  Anambag si Musa, yukna, \u201cAho', pagluwasku sadja min da'ira itu, sanggaku tanganku pangamu'ku ni si Yawe. Pahali du l'ggon maka pahalam du isab tigtigan aes itu bo' supaya kata'uwannu si Yawe sadja ya tag-dapu dunya."
                            },
                            {
                                "text": "Sag\u014d',\u201d yuk si Musa, \u201ckata'uwanku ka'am maka saga a'a kawakilannu, mbal na pa'in kam tin\u0101w ma si Yawe, ya Tuhan-asal-Tuhan.\u201d  "
                            },
                            {
                                "text": "  Ya tinanom magka'at e' ulan, ya na saga tinanom ajatu maka tinanom yampa angugbus."
                            },
                            {
                                "text": "Sag\u014d' in ginis tinanom paghinangan tirigu halam bay magka'at sabab halam gi' angugbus, subay ma bulan sinos\u014dng.  "
                            },
                            {
                                "text": "  Pagpuwas, ang'bba si Musa min Pira'un in\u0101n bo' paluwas min deyom da'ira. Ma luwasan pa'in iya, sinangga tanganna maka e'na angamu' duwa'a ni PANGH\u016a'. Agsai pahali na l'tte' maka tigtigan aes, halam na isab angulan."
                            },
                            {
                                "text": "Na, pag'nda' Pira'un ma l'tte' maka tigtigan aes maka ulan pahali na, magdusa iya pabalik. Magtuwas-tuwas iya di-na, beya' isab saga a'a kawakilanna."
                            },
                            {
                                "text": "Jari tatuman bay pah'lling PANGH\u016a' ni si Musa ma pasal Pira'un. Halam tinugutan e'na bangsa Isra'il paluwas min lahat Misil.     "
                            }
                        ]
                    },
                    {
                        "verses": [
                            {
                                "text": "    Manjari angallam PANGH\u016a'-Yawe ma si Musa, yukna, \u201cPeh\u0113' ka angaharap Pira'un. Tapatuwasku k\u014dkna maka k\u014dk saga a'a kawakilanna supaya hinangku saga paltanda'an makainu-inu ma pang'nda' sig\u0101m."
                            },
                            {
                                "text": "Manjari aniya' panuli-nulinu ma saga anak-mpunu ma waktu sin\u014dng pasal katiksa'an ya tapat'nna'ku itu ma saga a'a Misil, maka pasal paltanda'an makainu-inu ya tahinangku ma deyoman sig\u0101m. Minn\u0113' kata'uwanbi in aku si Yawe ya Tuhan-asal-Tuhan.\u201d  "
                            },
                            {
                                "text": "  Sakali peh\u0113' disi Musa maka si Harun ni Pira'un. Yuk sig\u0101 duwangan ma iya, \u201cAniya' itu pamalman ma ka'a e' si Yawe ya pagtuhanan bangsa kami Hibrani. Yukna, \u2018Sumiyan lagi' ka pahali magtanggu-tanggu bo' yampa magmalilla' ma aku? Tugutin saga a'aku ala'an min Misil itu supaya sig\u0101m makapagsumba ma aku."
                            },
                            {
                                "text": "Bang ka pasangdan na pa'in magin'mbal ma kala'an sig\u0101m, pabowaku saga ampan dulu ni lahatnu salung."
                            },
                            {
                                "text": "Aliput kaluha'an gintana'an ilu e' ampan dulu pagka aheka makalandu'. Pinagkakan e' sig\u0101m tinanom kamemon maka kakayu-kayuhan kamemon ya takapin allum ma kahuma-huma'anbi, ai-ai halam bay magka'at e' ulan tigtigan aes e'."
                            },
                            {
                                "text": "Sin\u014dd du isab e' ba'anan ampan dulu astana'nu maka kaluma'an saga wakilnu sampay luma' saga a'ana bangsa Misil kamemon. Minsan bay waktu kamatto'ahanbi, halam aniya' katiksa'an buwattitu bisana bay kalabayan sig\u0101m sangay min katagna' sig\u0101m maglahat ma tana' Misil itu.\u2019 \u201d Na, aubus pa'in pah'lling si Musa buwatt\u0113', pataikut na iya bo' ala'an min matahan Pira'un.  "
                            },
                            {
                                "text": "  Sakali itu, makala'an pa'in si Musa, ah'lling ma Pira'un saga wakilna, yuk-i, \u201cSampay sumiyan bah\u0101' ya panasat a'a itu ma kitam? Tugutin bangsa in\u0101n ala'an supaya sig\u0101m makapagsumba ni si Yawe ya Tuhan sig\u0101m. Halam gi' bah\u0101' kata'uwannu in lahat Misil itu magka'at na?\u201d  "
                            },
                            {
                                "text": "  Angkan na si Musa maka si Harun tabowa magharap maka Pira'un pab\u012bng. Yukna ma sig\u0101, \u201cAho', makajari. Peh\u0113' na kam magsumba ni Tuhanbi si Yawe. Sag\u014d' sai na pa'in ameya' ma ka'am?\u201d  "
                            },
                            {
                                "text": "  Yuk sambung si Musa, \u201cMagbeya' kami kamemon, onde'-onde' matto'a. Bowa kami isab saga ka'anakan kami d'nda-l'lla. Damikiyanna saga kahayopan-hayopan kami, sabab aniya' paghinang pamudji kami si Yawe.\u201d  "
                            },
                            {
                                "text": "  Agsai ah'lling Pira'un, \u201cMattan ko' ilu,\u201d yukna, \u201caniya' maksudbi mbal ah\u0101p. Haka'anta kam, subay aheya tabang si Yawe ma ka'am bo' yampa aku tabowa anugutan ka'am paluwas minnitu, beya' isab kar'ndahanbi maka kaonde'-onde'an!"
                            },
                            {
                                "text": "\u0112! Mbal kam tugutanku. Subay l'lla sadja ya nir\u016blan paluwas anumba si Yawe, sabab ya du ina'an pangamu'bi na pa'in.\u201d Magt\u016by pinala'an na si Musa maka si Harun min matahan Pira'un.  "
                            },
                            {
                                "text": "  Sakali aniya' gi' pangallam PANGH\u016a' ma si Musa, yukna, \u201cPabantangun tangannu tudju ni lahat Misil supaya angulatup pi'ilu ba'anan ampan dulu bo' amangan saga tinanom kamemon, ingga-ingga ya halam magka'at e' tigtigan aes.\u201d  "
                            },
                            {
                                "text": "  Na, tapabantang pa'in e' si Musa tungkudna tudju ni katana'-tana'an Misil, magt\u016by aniya' baliyu akosog pinatumbuk e' PANGH\u016a' luwas min sobangan, min llaw ina'an sampay ni kasubuhan. Ta'abut pa'in subu, ina'an na saga ampan dulu bay tabowa e' baliyu he'."
                            },
                            {
                                "text": "Manjari sakalingkal lahat Misil maka kahuma-huma'anna kamemon wa'i kat'ppakan ampan dulu landu' aheka. Sangay min awal sampay ni ahil, halam bay buwatt\u0113' hekana."
                            },
                            {
                                "text": "Aettom kuwit tana' pagka aliput e' ampan dulu. Aubus pinagkakan tinanom kamemon ya takapin min bay hunus tigtigan aes. Beya' na saga buwa' kayu. Halam aniya' dahun takapin ma saga po'on kayu kamemon maka tinanom kamemon ma sakalibutan Misil.  "
                            },
                            {
                                "text": "  Pagka buwatt\u0113', magdai'-dai' Pira'un amalinganan si Musa maka si Harun. Maina'an pa'in, yukna ma sig\u0101, \u201cTaga-rusa aku ma si Yawe ya pagtuhananbi. Taga-rusa isab ma ka'am."
                            },
                            {
                                "text": "Na ampununbi dusaku min t'dda sadja la'a. Maka amu'-amu'inbi aku duwa'a ni Tuhanbi si Yawe, bang pa'in ala'an min aku bala' makamula itu.\u201d  "
                            },
                            {
                                "text": "  Pagubus itu, ang'bba disi Musa min Pira'un bo' angamu' tabang ni PANGH\u016a'-Yawe."
                            },
                            {
                                "text": "Na, pinapinda e' PANGH\u016a' baliyu min sobangan in\u0101n, manjari baliyu min s'ddopan na landu' akosog makabowa ba'anan saga ampan in\u0101n peh\u0113' ni dilaut Tahik Keyat. Halam aniya' ampan dulu takapin ma lahat Misil, minsan dakayu'."
                            },
                            {
                                "text": "Sag\u014d' ya k\u014dk Pira'un masi pinatuwas e' PANGH\u016a', angkan halam tugutanna saga a'a Isra'il paluwas min lahatna.   "
                            },
                            {
                                "text": "    Sakali itu, aniya' pangallam PANGH\u016a' ma si Musa, yukna, \u201cPa'angkatun tangannu tudju ni langit bo' angalendom bitu-bituhan ma sakalibut lahat Misil ilu.\u201d"
                            },
                            {
                                "text": "Na, wa'i pina'angkat e' si Musa tanganna. Magt\u016by angalendom ma lahat Misil ma deyom t'llung'llaw."
                            },
                            {
                                "text": "Mbal na makapag'nda' saga a'a Misil dansehe'an, mbal minsan makala'an min kaluma'an sig\u0101m t'llung'llaw t'ggolna. Sag\u014d' asawa ma jadjahan paglahatan saga a'a Isra'il.  "
                            },
                            {
                                "text": "  Magt\u016by pinalinganan si Musa e' Pira'un. Maina'an pa'in, yuk Pira'un ma iya, \u201cPeh\u0113' na kam anumba ni si Yawe ya Tuhanbi. Makajari isab ameya' sampay anak-h'ndabi, saguw\u0101' subay ta'bba maitu ba'anan bili-bilibi maka kambingbi maka sapi'bi.\u201d  "
                            },
                            {
                                "text": "  Anambung si Musa ma Pira'un, yukna, \u201cSubay kami d\u016blannu amowa saga hayop kami bo' aniya' sinumbali' maka tinunu' panukbal ni Tuhan kami si Yawe."
                            },
                            {
                                "text": "Subay ameya' ma kami saga kahayop-hayopan kami kamemon. Subay halam aniya' ni'bbahan minsan dakayu', sabab kagunahan kami hayop kasehe'an itu pangahulmat kami ni Tuhan Yawe. Maka mbal gi' kinata'uwan bang hayop ingga ya pinene' pagkulban. Subay na kami at'kka peh\u0113' ni pagsumbahan bo' yampa kinata'uwan.\u201d  "
                            },
                            {
                                "text": "  Sag\u014d' pinatuwas e' PANGH\u016a'-Yawe k\u014dk Pira'un in\u0101n, angkan iya mbal to'ongan anugutan saga Isra'il paluwas min lahatna."
                            },
                            {
                                "text": "Yuk Pira'un ma si Musa, \u201cAla'an kam min matahanku. Amay-amay, da'a ka pabaihu' ma aku pab\u012bng. Ya llaw paka'nda'nu ma aku, ya na llaw kamataynu.\u201d  "
                            },
                            {
                                "text": "  \u201cAho',\u201d yuk si Musa, \u201cka'a ya beya'ku. Mbal aku pabaihu' ma ka'a pabalik.\u201d    "
                            }
                        ]
                    },
                    {
                        "verses": [
                            {
                                "text": "    Na, aniya' asal bay pangallam PANGH\u016a'-Yawe ma si Musa, ya yukna, \u201cDakayu' la'a mulka' takapin pamat'kkaku ma Pira'un sampay ma saga a'ana bangsa Misil, bo' yampa kam tinugutan paluwas minnitu. Tin'ggal kam e'na supaya kam pinala'an pagsakali."
                            },
                            {
                                "text": "Haka'in saga a'a Isra'il d'nda-l'lla,\u201d yukna, \u201cin sig\u0101m subay angamu' pamulawan ni saga bangsa Misil ya magsekot luma' maka sig\u0101m.\u201d"
                            },
                            {
                                "text": "Min kahandak PANGH\u016a' ya angkan ah\u0101p pangatayan saga bangsa Misil tudju ni bangsa Isra'il. Kapagmahaltabatan isab si Musa baranna e' saga wakil sultan maka saga a'a Misil kamemon.  "
                            },
                            {
                                "text": "  Manjari itu, aniya' pamalman Tuhan pamalatun e' si Musa ma Pira'un, yukna, \u201cYa na itu palman Tuhan Yawe, \u2018Sangom ilu, tonga' bahangi, palabay du aku min deyom lahat Misil."
                            },
                            {
                                "text": "Ma paglabayku, amatay kamemon saga l'lla pagsiyakahan ma bangsa Misil, tinagna'an min anak Pira'un ya pinusaka'an magsultan, sampay ni anak ata ya maggiling gandum. Damikiyanna isab amatay saga hayop ya dah\u016b bay nianakan."
                            },
                            {
                                "text": "Jari landu' akosog ya paglemong saga a'a kamatayan ma katilibut Misil. Min awal sampay ni ahil, halam aniya' pagtangis buwatt\u0113' kosogna."
                            },
                            {
                                "text": "Malaingkan in bangsa Isra'il maka ba'anan hayop sig\u0101m mbal ainay, mbal minsan tinanghulan e' ero'.\u2019 Minn\u0113',\u201d yuk si Musa ma Pira'un, \u201cmakata'u kam aniya' pagbidda'an pinat'nna' e' si Yawe ma bangsa Misil maka bangsa Isra'il."
                            },
                            {
                                "text": "Pareyo' du isab ni aku saga wakilnu ilu kamemon angamu'an aku junjung bang pa'in aku ala'an sampay saga bebeya'anku kamemon. Bang ta'abut na ina'an-i, ala'an du aku.\u201d Akagit makalandu' atay si Musa, mbal agon kasandalan. Magt\u016by iya ala'an min matahan Pira'un.  "
                            },
                            {
                                "text": "  Na, aniya' bay pangallam PANGH\u016a' ma si Musa, ya yukna, \u201cPira'un ilu, mbal to'ongan akale ma ka'am bo' supaya paheka lagi' saga hinangku makainu-inu ya paniya'ku ma lahat Misil.\u201d"
                            },
                            {
                                "text": "Ya katobtobanna, minsan tahinang e' si Musa maka si Harun saga kahinangan makainu-inu itu kamemon ma matahan Pira'un, in k\u014dkna masi na pa'in pinatuwas e' PANGH\u016a'. Ya he' sababna angkan mbal tugutanna saga a'a Isra'il paluwas min lahatna.     "
                            }
                        ]
                    },
                    {
                        "verses": [
                            {
                                "text": "    Manjari itu, maina'an lagi' si Musa maka si Harun ma lahat Misil, aniya' pamalman PANGH\u016a' ma sig\u0101."
                            },
                            {
                                "text": "Yukna, \u201cIn bulan itu subay itungbi bulan panagna'an tahun."
                            },
                            {
                                "text": "Pata'uhunbi saga ummat bangsa Isra'il kamemon. Bang ta'abut sangp\u016b' kasobangan ma bulan tagna'an itu, saga l'lla magmak\u014dk ma luma' pakaniya-pakaniya subay ang\u0101' anak bili-bili atawa kambing pagkulban sig\u0101m."
                            },
                            {
                                "text": "Bang isab aniya' a'a magtai'anak mbal makaubus amangan dakayu' bili-bili, subay sig\u0101m magbahagi' maka pagkahi sig\u0101m magsekot luma'. Sag\u014d' bistahunbi pah\u0101p puhu'bi bo' supaya atopod e'bi amangan."
                            },
                            {
                                "text": "Ya hayop pene'bi subay hayop l'lla dantahun umulna, halam isab aniya' salla'na, ai na ka bili-bili, ai na ka kambing."
                            },
                            {
                                "text": "Jagahinbi saga hayop ya tapene'bi sampay ta'abut sangp\u016b' maka mpat kasobangan ma bulan ilu. Pagabay kohap ma llaw ina'an, ya ka'am ummat bangsa Isra'il kamemon subay magsama-sama anumbali' saga hayopbi."
                            },
                            {
                                "text": "Puwas e', subay kam ang\u0101' laha' sumbali'an ilu bo' pahirinbi ni diyata' bowa' lawang maka ni bihingna karuwambila' ma luma' ya pagkakananbi hayop-i."
                            },
                            {
                                "text": "Na, sangom pa'in, ya hayop ilu subay tinapa bo' pinagkakan maka sayul apa'it maka tinapay halam bay pinasuligan."
                            },
                            {
                                "text": "In isi hayop ilu mbal manjari ni'inta' atawa nilaga', subay tinapa ma katibu'ukanna, beya' na isab k\u014dkna, tape'na sampay pagdayaw baranna."
                            },
                            {
                                "text": "Bang aniya' takapin, da'a tau'unbi sampay ni kasubuhan, subay tinunu'."
                            },
                            {
                                "text": "Ya pagkakanbi subay asapat hinabubi magsakap atulak. Subay kam magbinadju', magsinontoron, magtinaumpa', magtinungkud. Hinang Paglakad ko' ilu, hinang pamaheyabi ma aku PANGH\u016a'-Yawe.  "
                            },
                            {
                                "text": "  \u201cMa sangom ilu du,\u201d yuk PANGH\u016a', \u201cpalabay aku min deyom lahat Misil amapatay saga l'lla pagsiyakahan kamemon, ai na ka manusiya', ai na ka hayop. Pagmulka'anku saga pagtutuhanan bangsa Misil kamemon, sabab si Yawe aku, ya Tuhan-asal-Tuhan."
                            },
                            {
                                "text": "In laha' pamahidbi ma bihing bowa' lawang tahinang paltanda'an ma saga luma' ya pat'nna'anbi. Jari pag'nda'ku laha' ilu, lakaranta sadja kam, ati halam aniya' kamulahan pat'kka ni ka'am ma waktu kapangamulka'ku lahat Misil.\u201d  "
                            },
                            {
                                "text": "  Angallam gi' PANGH\u016a', yukna, \u201cLlaw itu subay pagjamuhunbi sakahaba' tahun magpangkat-mamangkat pamaentoman bay kah\u0101pku ma ka'am. Hatulan itu subay taptap bogboginbi."
                            },
                            {
                                "text": "Ma deyom pitung'llaw,\u201d yukna, \u201cya tinapay pagkakanbi subay halam aniya' pasuligna. Ma llaw tagna'an ma dapitu' in\u0101n, sin\u014d' kam angala'anan pasulig kamemon min deyom kaluma'anbi. Sabab sai-sai makakakan ai-ai taga-pasulig ma deyom dapitu' he', mbal na taitung bangsa Isra'il."
                            },
                            {
                                "text": "Subay kam magtipun magsambahayang ma llaw tagna'an dapitu' he', damikiyanna du isab ma llaw kapitu'na. Mbal kam makajari maghinang ai-ai ma deyom duwang'llaw pagsambahayang e', luwal hinangbi magadjal pagkakan.  "
                            },
                            {
                                "text": "  \u201cHinangunbi Hinang Tinapay Halam Pasuligna, pangentomanbi llaw bay kapamowaku ka'am magtumpuk-manumpuk paluwas min lahat Misil. Paghinangunbi llaw ina'an-i sakahaba' tahun sampay ni kasaumulan."
                            },
                            {
                                "text": "Kahaba' bulan panagna'an tahun, subay kam magkakan tinapay halam taga-pasulig, tinagna'an min waktu abay kohap ma sangp\u016b' maka lima kasobangan sampay ni abay kohap isab ma duwamp\u016b' maka duwa kasobangan."
                            },
                            {
                                "text": "Subay halam aniya' pasulig tab\u0101k ma deyom kaluma'anbi ma deyom pitu' llaw ilu. Sai-sai amangan ai-ai kalamuran pasulig, ai na ka a'a liyu, ai na ka a'a porol bangsa Isra'il, mbal taitung jama'a bangsa Isra'il."
                            },
                            {
                                "text": "Ma'ai-ma'ai paglahatanbi wajib kam da'a amangan kinakan bay kalamuran pasulig. Ya sadja takakanbi ma deyom dapitu' subay pagkakan halam aniya' pasuligna.\u201d  "
                            },
                            {
                                "text": "  Puwas e', nilinganan e' si Musa saga pagmatto'ahan bangsa Isra'il kamemon. Atipun pa'in, magpanoho'an iya ma sig\u0101m, yukna, \u201cKa'am kamemon kaniya-kaniya subay pasa'ut amene' anak bili-bili atawa anak kambing sinumbali' bo' supaya kam magtai'anak maghinang Hinang Paglakad."
                            },
                            {
                                "text": "Ang\u0101' kam isab dakayu' sanga-sanga jambangan hissup bo' t'nno'inbi ni laha' bay pasalud ma pinggan. Abase' pa'in, pahirinbi laha' ilu ni bowa' lawang luma'bi, ni diyata'na maka ni bihingna karuwambila'. Na, ma waktu ina'an subay halam aniya' min ka'am minsan dangan paluwas min luma' sampay ni kasubuhan."
                            },
                            {
                                "text": "Sabab ma sangom ina'an du, palabay si Yawe min lahat Misil angamulka'an saga a'a Misil. Sag\u014d' ka'am ilu lakaranna du pagka ta'nda'na laha' ma bihing bowa' lawangbi. Mbal pasagaranna mala'ikat pangmumulka' pas\u014dd ni deyom luma'bi amapatay ka'am.\u201d  "
                            },
                            {
                                "text": "  Yuk si Musa isab, \u201cSaga panoho'an itu wajib subay bogboganbi magpangkat-mamangkat salama-lama."
                            },
                            {
                                "text": "Bogboginbi isab hinang pagkulban itu bang kam makat'kka na ni lahat ya bay panganjanji' ma ka'am e' PANGH\u016a'-Yawe."
                            },
                            {
                                "text": "L\u0101gi bang kam saupama tinilaw e' saga ka'anakanbi bang ai sababna ya angkan kam maghinang buwatt\u0113',"
                            },
                            {
                                "text": "pandu'inbi sig\u0101m. Yukbi, \u2018Hinang ko' itu pamudji ma PANGH\u016a', hinang pangentoman bay Paglakadna ma kitam. In ka'anakan siyaka bangsa Misil bay pagmulka'anna, saguw\u0101' kaluma'antam bangsa Isra'il bay kalakaran e'na. Ya he' sababna angkan kitam maghinang buwattitu.\u2019 \u201d Pagkale saga ummat Isra'il kamemon ma lling si Musa itu, magt\u016by sig\u0101m pasujud amudji Tuhan."
                            },
                            {
                                "text": "Pagubus, pat\u016by saga a'a Isra'il angahinang buwat bay panoho'an PANGH\u016a' ma si Musa maka si Harun e'.  "
                            },
                            {
                                "text": "  Manjari itu, ta'abut pa'in tonga' bahangi, pinapatay e' PANGH\u016a'-Yawe saga l'lla kamemon ya anak siyaka ma bangsa Misil. Tinagna'an min anak Pira'un ya pinusaka'an pagsultanna sampay ni anak pilisu ma deyom kalabusu, sampay isab hayop ya dah\u016b bay nianakan, wa'i pinapatay kamemon."
                            },
                            {
                                "text": "Makabati' magt\u016by Pira'un maka saga a'a kawakilanna ma hinabu sangom in\u0101n, sampay saga a'a Misil kamemon makabati' du isab. Aheya paglemong ma sakalibut lahat Misil sabab halam aniya' luma' sig\u0101m ma halam kamatayan.   "
                            },
                            {
                                "text": "    Na, ma sangom ina'an du, magpanoho'an Pira'un ma si Musa maka si Harun subay paharap ni iya. Makaharap pa'in, yukna ma sig\u0101, \u201c\u0112! Ala'an kam min saga bangsaku, ka'am baranbi sampay bangsabi Isra'il! Ala'an kam peh\u0113' amudji si Yawe buwat bay pangamu'bi!"
                            },
                            {
                                "text": "Bowahunbi saga kahayop-hayopanbi buwat yukbi, bang pa'in kam magla'anan na. Maka amu'-amu'inbi aku duwa'a.\u201d  "
                            },
                            {
                                "text": "  Ya du saga a'a Misil kamemon, akosog e' sig\u0101m angamu' ni saga a'a Isra'il subay ala'an magdai'-dai'. \u201cSababna,\u201d yuk sig\u0101m, \u201cbang kam mbal ala'an, tantu kami magpatayan kamemon!\u201d"
                            },
                            {
                                "text": "Sakali itu, pagka mbal makat'ggol, binowa e' saga a'a Isra'il addunan tinapay sig\u0101m ma halam gi' pinalamuran pasulig. Jari pinutus sampay pangisihanna maka s'mmek bo' yampa tinanggung e' sig\u0101m."
                            },
                            {
                                "text": "Bineya' isab e' bangsa Isra'il bay panoho'an si Musa ma sig\u0101m, hatina magpangamu' sig\u0101m saga pamulawan maka s'mmek min saga a'a Misil."
                            },
                            {
                                "text": "Ya kat'kkahanna, saga a'a Isra'il bay kabuwanan ai-ai pangamu' sig\u0101m ma bangsa Misil, pagka alunuk pangatayan saga a'a Misil tudju ni sig\u0101m, sabab min kawasa PANGH\u016a'. Jarina landu' aheka pangalta' suku' Misil bay ta'\u0101' e' saga a'a Isra'il.  "
                            },
                            {
                                "text": "  Na, magl'ngnganan bangsa Isra'il min da'ira Ramisis tudju ni kauman Sokkot. Ya heka puhu' sig\u0101m saga nnom hatus ngibu bang hal l'lla ni'itung, sadd\u012b kar'ndahan maka kaonde'-onde'an."
                            },
                            {
                                "text": "Aheka du isab a'a bangsa sadd\u012b pasambeya' ma sig\u0101m, maka aheka isab katumpukan bili-bili, kambing maka sapi' tabowa sig\u0101m."
                            },
                            {
                                "text": "Makahanti' pa'in, ya addunan bay binowa e' sig\u0101m min Misil tahinang tinapay na, tinapay halam aniya' pasuligna. Addunan in\u0101n halam bay kalamuran pasulig sabab nilogos sig\u0101m e' bangsa Misil subay ala'an magdai'-dai'. Halam sig\u0101m pinar\u016bl minsan angamomos kinakan palutu' sig\u0101m.  "
                            },
                            {
                                "text": "  Na, mpat hatus maka t'llump\u016b' tahun ya t'ggol bay kapaglahat sig\u0101m bangsa Isra'il ma lahat Misil."
                            },
                            {
                                "text": "Ajukup pa'in mpat hatus maka t'llump\u016b' tahun e', ma llaw ina'an du, ya na waktu kaluwas saga a'a suku' PANGH\u016a' magtumpuk-manumpuk min lahat Misil."
                            },
                            {
                                "text": ""
                            },
                            {
                                "text": "PANGH\u016a'-Yawe ya bay anganjagahan sig\u0101m ma sangom e' bo' supaya paluwasna sig\u0101m min lahat Misil. Ya he' sababna angkan saga a'a Isra'il subay magjaga bang ta'abut sangom ina'an-i sakahaba' tahun sampay ni kasaumulan, pamaheya sig\u0101m ma PANGH\u016a'.       Aniya' gi' isab kabtangan PANGH\u016a'-Yawe ma si Musa maka si Harun, yukna, \u201cBuwattitu kal'ngngananna bang kam maghinang Hinang Paglakad. Bang a'a sadd\u012b bangsana, mbal makajari palamud amangan."
                            },
                            {
                                "text": "Makajari du bang a'a bay b'llibi magata, bang pa'in bay taislambi."
                            },
                            {
                                "text": "Sag\u014d' bang a'a liyu ya pahanti' ma ka'am atawa a'a ginadjihan maghinang ma deyomanbi, mbal makajari.  "
                            },
                            {
                                "text": "  \u201cBang kam amangan sumbali'an pagkulban, subay ma deyom luma' bay pangadjalan iya, mbal makajari binowa paluwas. Da'a isab p\u014dngunbi to'olangna minsan dakayu'."
                            },
                            {
                                "text": "Wajib isab saga jama'a Isra'il kamemon maghinang pagjamu itu,"
                            },
                            {
                                "text": "sag\u014d' sasuku halam taislam, mbal makajari palamud magjamu. Ya balikna, bang aniya' a'a bangsa sadd\u012b bilahi maghinang Hinang Paglakad pamaheyana ma PANGH\u016a'-Yawe, bo' a'a in\u0101n at'ggol na asal maglahat mailu ma ka'am, makajari du bang pa'in iya taislam sampay saga l'lla kamemon ma deyomanna. A'a in\u0101n taitung sali' porol a'a Isra'il."
                            },
                            {
                                "text": "Manjari sali' du panoho'an ya pinat'nna'an ka'am kamemon, porol bangsa Isra'il ka atawa bangsa sadd\u012b ya maglahat asal maina'an ma ka'am.\u201d Ya he' kabtangan Tuhan.  "
                            },
                            {
                                "text": "  Na, bineya' e' saga bangsa Isra'il kamemon bay panoho'an PANGH\u016a' ma si Musa maka si Harun."
                            },
                            {
                                "text": "Jari ma llaw ina'an du, in bangsa Isra'il magtumpuk-manumpuk tabowa na e' PANGH\u016a'-Yawe paluwas min lahat Misil.     "
                            }
                        ]
                    },
                    {
                        "verses": [
                            {
                                "text": "    Magkallam isab PANGH\u016a'-Yawe ma si Musa, yukna,"
                            },
                            {
                                "text": "\u201cPamasuku'unbi ma aku saga anak kasiyakahan l'lla kamemon, sabab aku ya tag-suku' ma kamemon ya dah\u016b paluwas ma ka'am bangsa Isra'il, ai na ka manusiya', ai na ka hayop.\u201d  "
                            },
                            {
                                "text": "  Manjari ah'lling si Musa ma saga a'a Isra'il, yukna, \u201cEntomunbi llaw kala'anbi itu min lahat Misil, lahat bay pamanyaga'an ka'am. Entomunbi pah\u0101p sabab ya na itu llaw bay kapamaluwas ka'am e' si Yawe sabab min kosog kawasana. Da'a isab kam amangan ai-ai taga-pasulig ma llaw \u012btu."
                            },
                            {
                                "text": "Ilu kam magla'anan buwattina'an min lahat Misil, ma Bulan Abib ya bulan panagna'an tahun."
                            },
                            {
                                "text": "Binowa na kam e' PANGH\u016a' ni lahat bay panganjanji'na ma ka'mbo-mbo'antam, ya lahat paglahatan asal e' saga bangsa Kana'an, bangsa H\u012bt, bangsa Amor, bangsa H\u012bb maka bangsa Jibus. Ah\u0101p sidda lahat in\u0101n, ap'nno' e' kalluman landu' ah\u0101p. Manjari, bang kam tapas\u014dd na e' PANGH\u016a' ni deyom lahat e', subay kam angisbat paghinang itu pamudjibi Tuhan kahaba'-kahaba' tahun bang ta'abut bulan Abib itu."
                            },
                            {
                                "text": "Manjari ma deyom pitung'llaw paghinang itu, mbal kam makajari amangan ai-ai taga-pasulig. Ta'abut pa'in llaw kapitu'na, subay kam magpajamu pamaheyabi ma PANGH\u016a'-Yawe."
                            },
                            {
                                "text": "Ma deyom pitung'llaw ilu mbal kam makajari amangan ai-ai taga-pasulig. Subay halam aniya' pasulig tab\u0101k ma lahatbi ilu minsan maingga-maingga."
                            },
                            {
                                "text": "Ta'abut pa'in waktu paghinang itu, suli-sulihinbi saga anakbi bang ai sababna. Ya yukbi ma sig\u0101m, \u2018Angkan aku angisbat paghinang itu sabab nientom bay tabang PANGH\u016a'-Yawe ma aku waktu kala'anku min lahat Misil.\u2019 \u201d"
                            },
                            {
                                "text": "Ah'lling gi' si Musa, yukna, \u201cIn kahinangan itu sali' sapantun tanda' binaggot ma tanganbi maka ma tuktukbi, pamaentom ka'am in sara' panoho'an PANGH\u016a' subay taptap pah'llingbi. Sabab hatina in ka'am ilu bay binowa e' PANGH\u016a' paluwas min lahat Misil sabab min kosog kawasana."
                            },
                            {
                                "text": "Subay sabuhunbi paghinang itu sakahaba' tahun bang ta'abut waktuna.\u201d  "
                            },
                            {
                                "text": "  Amissala lagi' si Musa, yukna, \u201cPinasampay du kam e' PANGH\u016a'-Yawe ni lahat bangsa Kana'an, lahat bay panganjanji'na pinamuwan ma ka'am sampay ma saga ka'mbo'-mbo'anbi."
                            },
                            {
                                "text": "Makat'kka pa'in kam ni lahat e', subay pasuku'unbi ma PANGH\u016a' saga anakbi l'lla kasiyakahan kamemon. Damikiyanna saga anak hayop ya dah\u016b l'lla nianakan, subay pinasuku'an PANGH\u016a' isab."
                            },
                            {
                                "text": "Sag\u014d' bang saga anak kura' ya dah\u016b nianakan mbal taluwa' kinulban. Gom pa'in nil'kkat, hatina subay aniya' anak bili-bili atawa kambing sinumbali' ganti'na. Bang anak kura' mbal l'kkatbi, na subay pin\u014dngan buli'-k'llongna. Saga anakbi l'lla kasiyakahan isab, subay nil'kkat maka susumbali'an pagkulbanbi ni Tuhan.  "
                            },
                            {
                                "text": "  \u201cMa sinos\u014dng isab, bang kam ganta' tinilaw e' anakbi pasal paghinang kasiyakahan ilu bang ai sababna, ya sambungbi subay buwatittu. \u2018Ma sabab kapamowa PANGH\u016a' ma kami paluwas min lahat Misil, ya lahat amanyaga', maka min kosog kawasana isab."
                            },
                            {
                                "text": "Bay atuwas sidda k\u014dk Pira'un ma waktu in\u0101n ati mbal to'ongan anugutan kami ala'an minn\u0113', pinapatay e' PANGH\u016a' saga anak l'lla kasiyakahan kamemon ma kaluha'an lahat Misil, manusiya' ka atawa hayop. Ya he' sababna angkan subay pamasuku'ku ma PANGH\u016a' saga anak l'lla ai-ai ya dah\u016b paluwas, maka anakku l'lla kasiyakahan subay l'kkatku maka anak bili-bili atawa kambing.\u2019"
                            },
                            {
                                "text": "Ya hinang itu sali' sapantun tanda' binaggot ma tangantam atawa ma tuktuktam pamaentom kitam pasal bay kapamowa PANGH\u016a' ma kitam paluwas min lahat Misil, min kosog kawasana isab.\u201d Minn\u0113' aubus kabtangan si Musa.   "
                            },
                            {
                                "text": "    Manjari, tapaluwas pa'in saga bangsa Isra'il e' Pira'un, halam sig\u0101m binowa e' Tuhan palabay min l\u0101n tudju ni lahat Pilistin, minsan asekot-sekot. Tu'ud halli'anna bangsa Isra'il bang sig\u0101m agon-agon nirugpak e' saga a'a amowa sig\u0101m magbono', marai' al'kkas apinda pikilan sig\u0101m ati bilahi sig\u0101m pabalik peh\u0113' ni Misil."
                            },
                            {
                                "text": "Angkan na sig\u0101m binowa e' Tuhan labay min lahat paslangan tampal ni Tahik Keyat. Magtinakos asal sig\u0101m bo' asakap magbono'.  "
                            },
                            {
                                "text": "  Pagla'an sig\u0101m min Misil, binowa e' disi Musa saga to'olang bangkay si Yusup, sabab ma waktu allum lagi' si Yusup, bay pasapana saga anakna. Yukna ma sig\u0101m, \u201cTantu kam tinabang e' Tuhan ma sinos\u014dng bo' kam makaluwas min lahat Misil itu. Amay-amayanta kam, bang ta'abut waktu kaluwasbi, bowahunbi isab bangkayku.\u201d  "
                            },
                            {
                                "text": "  Na, ala'an pa'in bangsa Isra'il itu min lahat Sokkot, pahanti' sig\u0101m ma Etam, dakayu' lahat ma kasekotan paslangan."
                            },
                            {
                                "text": "Manjari ina'an PANGH\u016a'-Yawe anganjagahan sig\u0101m ma pal'ngnganan. Sakahaba' llaw ina'an iya ma dahuan sig\u0101m amandogahan sig\u0101m min deyom gabun-Tuhan. Sakahaba' sangom ina'an iya ma deyom api-Tuhan amuwanan sig\u0101m kasawahan. Minn\u0113' sig\u0101m makal'ngngan llaw-sangom."
                            },
                            {
                                "text": "Mbal ala'an gabun-Tuhan in\u0101n min munda'an sig\u0101m ma waktu llaw, mbal isab ala'an api-Tuhan ma waktu sangom.   "
                            }
                        ]
                    },
                    {
                        "verses": [
                            {
                                "text": "Angallam na isab PANGH\u016a'-Yawe ma si Musa, yukna,"
                            },
                            {
                                "text": "\u201cSoho'un saga a'a Isra'il palibut bo' pahanti' ma atag kauman P\u012b-Hahirut, mah\u0113' ma tonga'an Migdul maka Tahik Keyat, ma anggopan isab kauman Ba'al-Sepon."
                            },
                            {
                                "text": "Sabab bang ta'nda' e' Pira'un bangsa Isra'il mags\u014dng-suhut, pinikil e'na marai' in ka'am alungay pagka kam maglibut-libut sadja ma lahat paslangan.\u201d"
                            },
                            {
                                "text": "Angallam gi' Tuhan, yukna, \u201cPatuwasku isab k\u014dk Pira'un bo' soho'na saga sundaluna angapas ka'am. Sag\u014d' da'ugku iya sampay kasundaluhanna. Jari in panganda'ugku in\u0101n amuwanan aku kabantugan, l\u0101gi magkahagad saga bangsa Misil in aku si Yawe, ya Tuhan-asal-Tuhan.\u201d Ati bineya' e' saga bangsa Isra'il bay panoho'an Tuhan e'.  "
                            },
                            {
                                "text": "  Sakali itu, kahaka'an pa'in Pira'un pasal bangsa Isra'il wa'i alahi, apinda pikilanna. Ya du saga wakilna, ati magsusun sig\u0101m. \u201cAr\u014dy,\u201d yuk sig\u0101m, \u201cmbal manjari! Wa'i pasagarantam saga a'a Isra'il ala'an min lahat itu ati alungay min kitam saga banyaga' ya bay maghinang ma kitam!\u201d"
                            },
                            {
                                "text": "Angkan pinasakap e' Pira'un kalesana pagbobono', maka sin\u014d' isab saga kasundaluhanna magsakap."
                            },
                            {
                                "text": "Binowa e' Pira'un ba'anan kalesana kamemon sampay saga sundalu ya pagmak\u014dkan kalesa in\u0101n pakaniya-pakaniya. Beya' isab saga kalesana ya katapusan ah\u0101p, nnom hatus hekana."
                            },
                            {
                                "text": "Manjari itu, atuwas na pa'in k\u014dk Pira'un ya sultan lahat Misil sabab min kabaya'an PANGH\u016a', angkan apasna bangsa Isra'il, ya anawakkal paluwas min lahatna ma mata mairan."
                            },
                            {
                                "text": "Ya magpangapas in\u0101n ba'anan kasundaluhan Pira'un, saga sundalu magpangura', ba'anan saga kalesa pagbobono' sampay kakompol-kompolan sundalu magtape'. Ta'abut e' sig\u0101m bangsa Isra'il ina'an pahanti' ma bihing Tahik Keyat, ma kasekotan kauman Pi-Hahirut maka Ba'al Sepon.  "
                            },
                            {
                                "text": "  Manjari itu, asekot pa'in pina'an Pira'un maka saga kasundaluhanna, ta'nda' sig\u0101m e' saga a'a Isra'il. Pag'nda' itu, magt\u016by sig\u0101m sin\u014dd t\u0101w ati parahing ni PANGH\u016a'-Yawe angamu' tabang."
                            },
                            {
                                "text": "Am\u016bng-m\u016bng sig\u0101m ma si Musa, yuk-i, \u201cMbal manjari hinangnu itu, atiya' kami bowanu paluwas min lahat Misil! Halam bah\u0101' aniya' pangubulan ma lahat Misil, ya angkan kami bowanu pi'itu magpatayan ma lahat paslangan?"
                            },
                            {
                                "text": "Bay ka pah'llingan kami ma lahat Misil gi', ya yuk kami ma ka'a, \u2018Pasagarin kami maghinang gi' ma bangsa Misil.\u2019 Padpad kami amatay ma lahat paslangan itu, gom lagi' kami magpa'ata ma sig\u0101m.\u201d  "
                            },
                            {
                                "text": "  Anambung si Musa, yukna, \u201cDa'a kam agawa. Pahogotun pangatayanbi ati ta'nda'bi bang buwattingga e' Tuhanta Yawe angalappas ma ka'am. Puwas min llaw itu, mbal na ta'nda'bi pab\u012bng saga a'a Misil ilu."
                            },
                            {
                                "text": "Patotog kam, sabab PANGH\u016a' ya ganti'bi amono' sig\u0101m.\u201d  "
                            },
                            {
                                "text": "  Angallam gi' PANGH\u016a'-Yawe ma si Musa, yukna, \u201cAngay ka angamu' tabang na pa'in ni aku? Soho'un palanjal saga a'a Isra'il ilu."
                            },
                            {
                                "text": "Pabantangun isab tungkudnu paharap ni tahik bo' abahagi' duwa. Manjari paniya' katoho'an ma t'ngnga' tahik palabayanbi bangsa Isra'il tudju parambila'."
                            },
                            {
                                "text": "Patuwasku du k\u014dk saga a'a Misil bo' supaya sig\u0101m tabowa angapas ka'am sampay ni t'ngnga' tahik. Jari pas\u014dng gi' kabantuganku sabab panganda'ugku min Pira'un maka saga kasundaluhanna, ai na ka sig\u0101m ameya' min kalesa pagbono', ai na ka sig\u0101m magpangura'."
                            },
                            {
                                "text": "Paheya gom pa'in kabantuganku ati magparassaya saga bangsa Misil kamemon in aku si Yawe, ya Tuhan-asal-Tuhan, pagka tara'ugku Pira'un maka kasundaluhanna kamemon.\u201d  "
                            },
                            {
                                "text": "  Puwas e' in mala'ikat Tuhan ya bay parah\u016b asal ma munda'an bangsa Isra'il, pasuhut na ni buli'an. Damikiyanna isab gabun-Tuhan ya bay ma dahuan, pasuhut isab ni buli'an."
                            },
                            {
                                "text": "Jari magpati'llot na gabun in\u0101n ma saga bangsa Isra'il maka ba'anan kompolan sundalu Misil. Taluwa' kalendoman saga sundalu Misil, sag\u014d' saga a'a Isra'il ma deyom kasawahan na pa'in minsan sangom. Jari halam bay makapagsekot saga a'a Misil maka saga a'a Isra'il waktu sangom in\u0101n sampay ni kasubuhan.  "
                            },
                            {
                                "text": "  Sakali itu pinabantang e' si Musa tungkudna paharap ni tahik. Pagpabantangna pa'in, magt\u016by aniya' baliyu akosog pinat'kka e' PANGH\u016a' min sobangan animpus ni kasubuhan. Minn\u0113' aniya' katoho'an ma t'ngnga' tahik. Jari abahagi' duwa tahik"
                            },
                            {
                                "text": "bo' aniya' t'bbahan palabayan saga bangsa Isra'il parambila'. Maka tahik in\u0101n tahinang sali' dinding min bihing sig\u0101m karuwambila'.  "
                            },
                            {
                                "text": "  Magt\u016by pa'apas saga sundalu Misil ma sig\u0101m, beya' isab saga kalesa Pira'un kamemon maka saga a'ana magpangura', paurul ma sig\u0101m sampay ni tahik."
                            },
                            {
                                "text": "Na, song pa'in pak'llat llaw, paromol PANGH\u016a' min deyom gabun maka api. Ta'nda'na ba'anan kompolan saga sundalu Misil, ati aheya hiluhala' pamat'kkana ma sig\u0101m."
                            },
                            {
                                "text": "Pinaloblob e'na saga silikan kalesa sig\u0101m ya angkan sig\u0101m kahunitan mags\u014dng-suhut. Yuk saga sundalu Misil, \u201cTinabangan saga bangsa Isra'il itu e' si Yawe, angkan halam aniya' dapattam. S\u016bng kitam alahi!\u201d  "
                            },
                            {
                                "text": "  Angallam gi' PANGH\u016a'-Yawe ma si Musa, yukna, \u201cPabantangun tangannu bo' palalom tahik pabalik, ati bo' alimun ba'anan saga sundalu Misil, beya' isab saga kalesa sig\u0101m maka saga kompolan sundalu magpangura'.\u201d"
                            },
                            {
                                "text": "Magt\u016by pinabantang e' si Musa tanganna paharap ni tahik. Pagk'llat llaw pa'in, pab\u012bng na tahik ni bay baina. Alahi ba'anan a'a Misil in\u0101n kalu makapuwas, sag\u014d' nilokoban sig\u0101m e' PANGH\u016a' maka tahik."
                            },
                            {
                                "text": "Jari makab\u012bng pa'in tahik ni bay baina, alembo kasundaluhan Pira'un kamemon, ya bay angapas saga bangsa Isra'il sampay ni tahik. Talapay saga kalesa sig\u0101m maka ba'anan sundalu magpangura'. Halam aniya' takapin allum minsan dakayu'.  "
                            },
                            {
                                "text": "  Sag\u014d' saga bangsa Isra'il, pal'ngngan ma katoho'an sampay pa'abut ni dambila'. Aniya' tahik sali' hantang dinding min bihing sig\u0101m karuwambila'."
                            },
                            {
                                "text": "Jari ma llaw ina'an, lappasan saga a'a Isra'il e' PANGH\u016a' min pang'ntanan saga bangsa Misil. Ta'nda' e' sig\u0101m ba'anan saga bangkay a'a Misil ma bihing tahik."
                            },
                            {
                                "text": "Na, pag'nda' saga a'a Isra'il itu ma kosog kawasa PANGH\u016a'-Yawe ya bay panganda'ugna ma saga bangsa Misil e', magt\u016by sig\u0101m magmat\u0101w ma iya. Jari angandol sig\u0101m ma iya sampay ma sosoho'anna si Musa.    "
                            }
                        ]
                    },
                    {
                        "verses": [
                            {
                                "text": "    Na, magpangalang disi Musa maka saga bangsa Isra'il pamudji sig\u0101m ni si PANGH\u016a'. Ya na itu kalangan sig\u0101m:  Magkalangan aku ni Yawe sabab abantug da'uganna. Kalarukan e'na saga kura' ni tahik, talapay isab saga a'a magpangura'. "
                            },
                            {
                                "text": "Si Yawe ya amuwanan aku kosog, in iya pagkalanganku pagka aku kalappasanna. In iya Tuhanku, pudjiku iya, Tuhan isab kamatto'ahanku, paheyaku \u014dnna. "
                            },
                            {
                                "text": "Aesog asal si Yawe ma pagbono'an, si Yawe ya \u014dnna. "
                            },
                            {
                                "text": "Saga kalesa suku' Pira'un sampay ba'anan kasundaluhanna kalarukan e' Tuhan ni tahik. Saga jiniral Pira'un ya katapusan aesog, wa'i alembo ma Tahik Keyat. "
                            },
                            {
                                "text": "He' na sig\u0101m ma t'ngnga' s'llang sali' hantang batu pat'nde ni kalaloman. "
                            },
                            {
                                "text": "O Yawe, ka'a ya Sangat-Kawasa, kosognu mbal tapula'-pula'. Tapodjak saga palbantahannu sabab min kosog kawasanu. "
                            },
                            {
                                "text": "Pinahantak sasuku angatu ma ka'a pagka sig\u0101m taluwa' kosog kawasanu. Atunu' sig\u0101m sali' sapantun sagmot pagka taluwa' mulka'nu. "
                            },
                            {
                                "text": "Pab\u016bd tahik sabab min kosog napasnu, An'ngge goyak sali' hantang dinding, Akompol isab t'ngnga' s'llang. "
                            },
                            {
                                "text": "Yuk pangabbu saga palbantahannu, \u201cApasku saga a'a Isra'il sampay saggawku, Suku'ku pangalta' ya tatabanku min sig\u0101m. Kar\u016blan aku amene' ai-ai kanapsuhanku. Hublutku kalisku,\u201d yuk banta in\u0101n, \u201cbo' papatayku sig\u0101m kamemon.\u201d "
                            },
                            {
                                "text": "Sag\u014d' ka'a, Tuhan, pagtiyupnu mint'dda alimun magt\u016by palbantahannu e' tahik. Pat'nde sig\u0101m ma timbang sali' sapantun tingga'. "
                            },
                            {
                                "text": "O Yawe, halam aniya' makasali' ni ka'a ma deyom katuhan-tuhanan ya pagta'atan manusiya'. Halam to'ongan aniya' sali'nu. Ka'a iya sangat mahasussi, sangat asahaya, sangat akawasa, sangat makahinang saga hinang makat\u0101w-t\u0101w ya kainu-inuhan a'a. "
                            },
                            {
                                "text": "Pinabantang sadja tangannu kowan, magt\u016by aliyaw saga banta kami e' gumi. "
                            },
                            {
                                "text": "Ya Tuhan, mbal amaluba kasi-lasanu ma saga a'a kalappasannu, angkan sig\u0101m malimnu. Bowanu sig\u0101m ni lahatnu mulliya sabab min kosog kawasanu. "
                            },
                            {
                                "text": "Makakale saga bangsa liyu pasal pakaradja'an itu, kinobla'an sig\u0101m sampay amidpid. Saga a'a Pilistin sin\u014dd t\u0101w mbal kasandalan, "
                            },
                            {
                                "text": "Saga datu' bangsa Edom agawa makalandu', pagbebeya'an bangsa Mowab niumagad. Saga bangsa Kana'an alanyap sadja, angorog-ngorog sig\u0101m sabab min t\u0101w. "
                            },
                            {
                                "text": "Sin\u014dd t\u0101w kamemon saga kabangsa-bangsahan ma sabab kosog kawasanu. An'ngge sadja sig\u0101m sampay makalabay na saga a'anu, ya tal'kkatnu min pagbanyaga'an. "
                            },
                            {
                                "text": "O Tuhan, tantu kami pasampaynu ni lahatnu bo' pat'nna' ma b\u016bd ya palsuku'annu lissi, ni pat'nna'an ya tapene'nu, ni pagluma'an sussi ya tahinangnu. "
                            },
                            {
                                "text": "O Yawe, ka'a Tuhan-asal-Tuhan, makapagbaya' du ka salama-lama.\u201d   "
                            },
                            {
                                "text": "  Na, ya na ina'an kalangan disi Musa. Manjari itu, ma waktu kapeh\u0113' ni t'ngnga' tahik saga sundalu Pira'un magpangura', maka saga kalesana pagbobono' sampay ba'anan kura'na, alimun sig\u0101m kamemon e' tahik ya pinab\u012bng ni baina e' PANGH\u016a'. Sag\u014d' in bangsa Isra'il magl'ngnganan ma kat'bbahan sampay makat'kka ni dambila'.  "
                            },
                            {
                                "text": "  Sakali magkalangan si Mariyam, dakayu' nabi ya danakan si Harun d'nda. Ang\u0101' iya tambul-tambulna maka e'na angigal. Bineya'an isab iya e' saga kar'ndahan magpamowa tambul-tambul di-sig\u0101m maka magpangigal isab."
                            },
                            {
                                "text": "Magkalangan si Mariyam ma ba'anan sehe'na in\u0101n, yukna,  \u201cPagkalanginbi si Yawe pamudjibi ma iya, sabab abantug da'uganna. Kalarukan e'na saga kura' ni tahik, tabeya' isab saga a'a magpangura'.\u201d    "
                            },
                            {
                                "text": "    Na, binowa e' si Musa saga bangsa Isra'il ala'an min Tahik Keyat in\u0101n tudju ni lahat paslangan ya pinag\u014dnan S\u016br. T'llung'llaw ya t'ggol sig\u0101m magl'ngngan-l'ngngan ma lahat paslangan e' ma halam aniya' bohe' tab\u0101k sig\u0101m."
                            },
                            {
                                "text": "Sakali, maka'abut pa'in sig\u0101m ni Mara, mbal tainum bohe' maina'an sabab landu' apa'it. Angkan na lahat in\u0101n pinag\u014dnan \u2018Mara\u2019, sabab hatina \u2018apa'it.\u2019"
                            },
                            {
                                "text": "Manjari pinagdugalan si Musa e' saga a'a Isra'il. Yuk sig\u0101m, \u201cAr\u014dy! Daka ai na inumtam itu!\u201d  "
                            },
                            {
                                "text": "  Parahing si Musa ni PANGH\u016a'-Yawe angamu' tabang ati pina'nda'an iya dambatang kayu-kayu. Ni\u0101' kayu itu e' si Musa bo' larukanna ni deyom bohe' apa'it e'. Paglaruk itu, magt\u016by at'bbag bohe' in\u0101n, ah\u0101p ni'inum.   Manjari itu, mah\u0113' pa'in bangsa Isra'il ma lahat Mara he', aniya' sara' pamat'nna' e' PANGH\u016a' panulayanna ma sig\u0101m bang ameya' atawa mbal."
                            },
                            {
                                "text": "Yukna, \u201cBang kam pakale to'ongan ma aku, ya Tuhanbi si Yawe, maka bang kam angahinang kabontolan ya makasulut atayku, maka bang kam amogbog isab ma panoho'anku maka pamituwaku kamemon, na, mbal kam pat'kkahanku saga saki ya bay pat'kkaku ma saga bangsa Misil e'. Aku si Yawe ya magpauli' saga sakibi.\u201d  "
                            },
                            {
                                "text": "  Pagubus, palanjal na sig\u0101m sampay ta'abut pagbohe'an ni\u014dnan Ilim. Sangp\u016b' maka duwa ya heka tuburan bohe' maina'an, maka pitump\u016b' po'onan hulma. Jari pahanti' sig\u0101m maina'an ma bihing bohe'.     "
                            }
                        ]
                    },
                    {
                        "verses": [
                            {
                                "text": "    Palabay pa'in daka pilang'llaw ya kahanti' bangsa Isra'il ma Ilim, magbeya' sig\u0101m kamemon palanjal minn\u0113'. Jari itu, ma bulan karuwana min bay kaluwas sig\u0101m min lahat Misil, sangp\u016b' maka lima kasobangan, makasampay na sig\u0101m ni lahat S\u012bn, ya ma olangan Ilim maka B\u016bd Turusina. Paslangan asal lahat S\u012bn itu, ahunit pamiha'an kalluman."
                            },
                            {
                                "text": "Sakali itu, mah\u0113' pa'in sig\u0101m ma lahat S\u012bn, magkarugalan kamemon saga a'a Isra'il pasal kulang pagkakan sig\u0101m."
                            },
                            {
                                "text": "Ya pah'lling sig\u0101m ma si Musa maka si Harun, \u201cAh\u0101p kami amatay min kahandak PANGH\u016a' ma lahat Misil lagi'. Ah\u0101p bay pamangan kami mah\u0113'. Aniya' saga sumbali'an niloho'an maka palauk indaginis, pila-pila ya kabaya'an kami. Sag\u014d' nda'unbi kah\u0101lan kami buwattina'an, itiya' kami tabowabi ni paslangan itu bo' patay otas kamemon.\u201d  "
                            },
                            {
                                "text": "  Sakali itu, pagka buwatt\u0113' pagmusmud saga a'a Isra'il, angallam PANGH\u016a'-Yawe ma si Musa, yukna, \u201cPaniya'anta kam pagkakan sali' sapantun ulan deyo' min langit. Soho'un saga a'a ilu paluwas min kaluma'an sig\u0101m amuwa' pagkakan kahaba' llaw. Ya tatimuk e' sig\u0101m subay sarang-sarang pagkakan sig\u0101m ma dang'llaw sadja. Minn\u0113' kasulayanku sig\u0101m bang ameya' ma panoho'anku atawa mbal."
                            },
                            {
                                "text": "Ya ta'adjal e' sig\u0101m ma llaw ka'nnomna subay nilipat duwa bo' sarang pagkakan duwang'llaw.\u201d Ya du ina'an pangallam Tuhan.  "
                            },
                            {
                                "text": "  Manjari amissala si Musa maka si Harun ma kamemon bangsa Isra'il. \u201cAbay kohap ilu,\u201d yuk sig\u0101, \u201ckamattanan kam in Tuhanbi si Yawe bay amowa ka'am paluwas min lahat Misil."
                            },
                            {
                                "text": "Pagsalung subu isab maka'nda' kam sahaya si Yawe, sabab takale e'na pagdugalbi ma iya. Ngga'i ka kami ya pagdugalanbi, sabab ngga'i kami ya tag-soho'an.\u201d"
                            },
                            {
                                "text": "Yuk si Musa isab, \u201cPANGH\u016a'-Yawe ya amuwanan ka'am sumbali'an pagkakanbi kohap, maka tinapay pagkakanbi kahaba' subu, pila-pila ya maka'ssohan ka'am. Sabab hatina takale e' PANGH\u016a' pagdugalbi. Maka ngga'i ka kami ya pagdugalanbi sag\u014d' Tuhan. Ngga'i ka kami ya tag-kapatut.\u201d  "
                            },
                            {
                                "text": "  Puwas e' ah'lling si Musa ma si Harun, yukna, \u201cSoho'un saga a'a ilu kamemon paharap ni PANGH\u016a' sabab takale e'na pagdugal sig\u0101m.\u201d"
                            },
                            {
                                "text": "Sakali itu, sabu pa'in si Harun amissala ma saga a'a in\u0101n, na, pa'alop sig\u0101m tudju ni paslangan. Magt\u016by saru'un-du'un ta'nda' e' sig\u0101m sahaya si Yawe asinag min deyom gabun.  "
                            },
                            {
                                "text": "  Yukna ma si Musa,"
                            },
                            {
                                "text": "\u201cTakaleku pagdugal saga a'a Isra'il. Buwattitu ya pangahakanu ma sig\u0101m, \u2018Abay kohap itu amangan kam isi sumbali'an, maka salung subu amangan kam pagkakan sampay kam asso na. Minn\u0113' kata'uwanbi in aku si Yawe ya Tuhanbi.\u2019 \u201d  "
                            },
                            {
                                "text": "  Na, abay kohap pa'in, ap'nno' magt\u016by kauman sig\u0101m e' saga manuk-manuk \u016bl-\u016bl landu' aheka. Jari aniya' susumbali'an takakan sig\u0101m. Pagsubu isab, abase' e' alu' sakalibut kaluma'an."
                            },
                            {
                                "text": "Atoho' pa'in, aniya' sali' luwa aes anipis-nipis to'ongan pat'nna' ma kuwit tana'."
                            },
                            {
                                "text": "Pag'nda' saga a'a Isra'il, halam kinata'uwan e' sig\u0101m bang ai, angkan sig\u0101m magtilaw-tilaw dansehe'an, yuk-i, \u201cAi ilu?\u201d   Ya sambung si Musa, \u201cPagkakan ko' ilu ya pamuwan PANGH\u016a' ma ka'am."
                            },
                            {
                                "text": "Sin\u014d' kam e' PANGH\u016a' animuk pagkakan ilu pila-pila ya kagunahanbi ma dang'llaw. Ganta'unbi duwa gantang ma a'a dangan maka dangan sasuku paokom ma luma'bi.\u201d  "
                            },
                            {
                                "text": "  Na, bineya' e' saga a'a Isra'il ya bay panoho'an Tuhan e'. Aniya' sig\u0101m bay animuk aheka, aniya' isab bay animuk ariki'."
                            },
                            {
                                "text": "Sag\u014d' pagt'ppong pa'in, saga a'a bay animuk aheka mbal maglabi, maka saga a'a isab bay animuk ariki' mbal magkulang. Atopod sig\u0101m sali'-sali'."
                            },
                            {
                                "text": "Ah'lling gi' si Musa ma sig\u0101m, yukna, \u201cSubay kam da'a angapin pagkakanbi salung.\u201d"
                            },
                            {
                                "text": "Sag\u014d' aniya' sig\u0101m kasehe'an mbal ameya' ma pah'lling si Musa-i, ati aniya' kinapin e' sig\u0101m. Pagsalung pa'in, na, niulat na maka bau halu'. Jari akagit atay si Musa ma sig\u0101m.  "
                            },
                            {
                                "text": "  Manjari itu, kahaba'-kahaba' subu, animuk pagkakan saga a'a kamemon, pila-pila ya kagunahan sig\u0101m. Ya halam tatimuk atunaw lullun e' llaw."
                            },
                            {
                                "text": "Sag\u014d' ta'abut pa'in llaw ka'nnomna, nilipat duwa ya tinimuk e' sig\u0101m, hatina mpat gantang ma a'a dangan maka dangan. Sakali itu, makata'u pa'in ba'anan a'a pagbebeya'an pasal pagtimuk aheka ilu, magt\u016by sig\u0101m anumbung peh\u0113' ni si Musa."
                            },
                            {
                                "text": "Ya sambung si Musa ma sig\u0101m, yukna, \u201cMakajari du, sabab aniya' panoho'an PANGH\u016a' pasal llaw kapitu'na, buwattitu. \u2018Salung ya llaw paghali-hali, llaw mulliya pagtata'atbi ma PANGH\u016a'-Yawe.\u2019 Manjari adjalunbi ya bay tatimukbi insini'. Bang kabaya'anbi angahinang d\u012b tinapay, na hinangunbi. Bang kabaya'anbi kinakan sadja, b'llahunbi na. Ai-ai takapin subay tinau' pagkakanbi salung.\u201d  "
                            },
                            {
                                "text": "  Jari tinau' e' sig\u0101m kapinna pagkakan sig\u0101m ma llaw kapitu'na, buwat bay pamituwa si Musa. Halam niulat, halam isab bauwan."
                            },
                            {
                                "text": "Pagka llaw kapitu'na na, ah'lling si Musa ma sig\u0101m, yukna, \u201cKakanunbi na pagkakan ya tatau'bi ilu, sabab ya na itu llaw kapitu'na, llaw paghali-hali, llaw mulliya pagta'at ni PANGH\u016a'. Mbal kam makapuwa' tinapay ma tana' ma llaw itu."
                            },
                            {
                                "text": "Nnom llaw ya pagtimukbi, sag\u014d' bang ta'abut llaw kapitu'na, ya llaw mulliya pagta'at ni Tuhan, halam aniya' tatimukbi.\u201d  "
                            },
                            {
                                "text": "  Na, ya du isab, minsan buwatt\u0113' pamituwa si Musa, aniya' saga a'a paluwas min kaluma'an arak animuk kinakan ma llaw kapitu', sag\u014d' halam to'ongan aniya' tab\u0101k."
                            },
                            {
                                "text": "Angkan amissala PANGH\u016a' ma si Musa, yukna, \u201cKa'am saga bangsa Isra'il, sumiyan kam pahali anagga' saga sara' panoho'anku?"
                            },
                            {
                                "text": "Entomunbi, aku si Yawe ya amat'nna'an ka'am llaw mulliya itu pagta'atbi ma aku. Ya he' sababna angkan kam buwananku pagkakan nilipat duwa ma llaw ka'nnomna bo' makasarangan ka'am duwang'llaw. Subay kam patotog ma luma'bi ma llaw kapitu'na, da'a kam magluwas-luwas.\u201d"
                            },
                            {
                                "text": "Manjari pahali-hali saga a'a Isra'il in\u0101n ma llaw kapitu'na.  "
                            },
                            {
                                "text": "  Ya pang\u014dn saga bangsa Isra'il ma tinapay in\u0101n manna. Luwana sali' binhi' anahut-nahut walna' pote'. Ah\u0101p nanamna, sali' b\u0101ng-b\u0101ng lamuran gula' buwani.  "
                            },
                            {
                                "text": "  Yuk si Musa ma sig\u0101m, \u201cYa panoho'an PANGH\u016a' isab, subay tau'ta duwa gantang manna bo' supaya ta'nda' luwana e' panubu'tam magpangkat-mamangkat. Jari kinata'uwan e' sig\u0101m ma sinos\u014dng pasal tinapay ya bay pamuwan Tuhan pagkakantam ma lahat paslangan, masa lagi' kapamowana kitam ala'an min lahat Misil.\u201d"
                            },
                            {
                                "text": "Yuk si Musa isab ma si Harun, \u201cAng\u0101' ka garapun bo' isihun duwa gantang manna. Pat'nna'un ma matahan PANGH\u016a' bo' tinau' maina'an pamaentom saga panubu'tam pangkat-mamangkat.\u201d  "
                            },
                            {
                                "text": "  Bineya' magt\u016by e' si Harun panoho'an PANGH\u016a' itu. Pinat'nna' e'na garapun isihan manna ma dahuan Ba'ul Paljanji'an bo' tinau' pah\u0101p."
                            },
                            {
                                "text": "Manjari itu, in bangsa Isra'il in\u0101n magkakanan manna na pa'in ma deyom mpatp\u016b' tahun, sampay ni waktu kat'kka sig\u0101m ni lahat taga-a'a. Subay bay ta'abut bihing lahat Kana'an bo' yampa sig\u0101m pahali amangan."
                            },
                            {
                                "text": "(Epa ya t'ppongan sig\u0101m ma masa awal e', lima gantang ma da-epa.)     "
                            }
                        ]
                    },
                    {
                        "verses": [
                            {
                                "text": "    Na, pauntas na saga bangsa Isra'il kamemon min lahat S\u012bn bo' angalatun lahat, pi'ingga-pi'ingga ya panoho'an PANGH\u016a'-Yawe ma sig\u0101m. Ta'abut pa'in lahat Repidim, pahanti' sig\u0101m maina'an sag\u014d' halam aniya' bohe'na ni'inum."
                            },
                            {
                                "text": "Jari anoway saga a'a Isra'il ma si Musa. Yuk sig\u0101m, \u201cBuwanin kami bohe'.\u201d   Anambung magt\u016by si Musa yukna, \u201cAngay aku panowayanbi? Angay sulayanbi si Yawe?\u201d  "
                            },
                            {
                                "text": "  Sag\u014d' atoho' to'ongan k'llong sig\u0101m, ya angkan sig\u0101m angandugal ma si Musa, yuk-i, \u201cAngay kami bay bowanu ala'an min Misil bo' supaya patay bohe' kami kamemon maka saga ka'anakan kami sampay isab ba'anan hayop kami?\u201d  "
                            },
                            {
                                "text": "  Na, pagka buwatt\u0113' pah'lling sig\u0101m, parahing si Musa ni PANGH\u016a' angamu' tabang, yukna, \u201cYa Tuhanku, inayku saga a'a itu? Agon-agon aku pinagbantung e' sig\u0101m.\u201d  "
                            },
                            {
                                "text": "  Anambag PANGH\u016a' ma si Musa, yukna, \u201cPal'ngngan ka parah\u016b min saga a'a ilu. Pabeya'un isab ma ka'a saga kamatto'ahan bangsa Isra'il kasehe'. Bowahun tungkud ya bay pangalubaknu ma sapa' N\u012bl. Peh\u0113' na ka,\u201d yuk Tuhan."
                            },
                            {
                                "text": "\u201cAn'ngge du aku ma matahannu mah\u0113' ma bihing batu lakit ya ma tampalan b\u016bd Horeb. Pagt'kkanu peh\u0113', lubakun batu in\u0101n maka tungkudnu, ati aniya' bohe' patubud minna'an pamainum saga a'a.\u201d Bineya' e' si Musa panoho'an Tuhan itu ma matahan saga pagmatto'ahan bangsa Isra'il."
                            },
                            {
                                "text": "Ya pang\u014dn si Musa ma atag bohe' in\u0101n Massa maka Mereba, ma sabab kapam\u016bng-m\u016bng saga bangsa Isra'il maka halam bay amarassaya ma PANGH\u016a'-Yawe, pagka yuk sig\u0101m, \u201cItiya' bah\u0101' si Yawe ma kitam? Atawa halam?\u201d   "
                            },
                            {
                                "text": "    Na, ma Repidim pa'in bangsa Isra'il, nirugpak sig\u0101m e' saga bangsa Amalek."
                            },
                            {
                                "text": "Manjari anoho' si Musa ma si Yussa', ya nakura' sundalu. Yuk si Musa, \u201cPene'in kitam saga l'lla ati bowahun sig\u0101m magbono' maka bangsa Amalek in\u0101n. Pagsalung, an'ngge aku ma diyata' b\u016bd ilu maka e'ku ang'ntan tungkud ya bay pamuwan aku e' Tuhan.\u201d  "
                            },
                            {
                                "text": "  Bineya' e' si Yussa' panoho'an si Musa he'. Binowa e'na saga a'ana angatu ma bangsa Amalek. Sag\u014d' si Musa maka si Harun, maka sehe' sig\u0101m si H\u016br, bay patukad ni diyata' b\u016bd e'."
                            },
                            {
                                "text": "Sat'ggol pina'angkat e' si Musa tanganna karuwambila' anganda'ug saga bangsa Isra'il. Sag\u014d' bang pinareyo', bangsa Amalek ya anganda'ug."
                            },
                            {
                                "text": "Manjari itu, ta'abut pa'in angalongkoy tangan si Musa, aniya' batu binowahan iya e' si Harun maka si H\u016br pamatingk\u014d'an iya. An'ngge sig\u0101m duwangan min bihing si Musa karuwambila' ama'angkat tanganna, manjari atotog sampay pas'ddop mata llaw."
                            },
                            {
                                "text": "Na, minn\u0113' tara'ug ba'anan sundalu bangsa Amalek e' disi Yussa'.  "
                            },
                            {
                                "text": "  Pagubus, amissala PANGH\u016a' ma si Musa, yukna, \u201cSulatun pakaradja'an itu bo' mbal takalipat. Pakalehun isab si Yussa', sabab lapnasku bangsa Amalek itu sampay sig\u0101m alungay t\u016by min pangentom manusiya'.\u201d"
                            },
                            {
                                "text": "Manjari amangkat batu si Musa nihinang pagkulbanan ni Tuhan. Yawe-Nissi ya pang\u014dn si Musa ma pagkulbanan-i, hatina \u2018si Yawe ya Panjiku.\u2019"
                            },
                            {
                                "text": "Yuk si Musa, \u201cPat'nggehunbi panji si Yawe. Binantahan e'na saga bangsa Amalek magpangkat-mamangkat.\u201d    "
                            }
                        ]
                    },
                    {
                        "verses": [
                            {
                                "text": "    Na si Jetro, ya imam ma lahat Midiyan, mato'a isab si Musa, bay makakale pasal kaheya tabang si Yawe ma disi Musa sampay ma saga bangsana Isra'il. Bay kono' sig\u0101m tapaluwas e'na min lahat Misil."
                            },
                            {
                                "text": "Si Jetro itu bay angokoman si Sippura h'nda si Musa maka duwangan anakna, waktu bay kapamapole' iya e' h'llana. Si Gersom ya \u014dn anakna dakayu' in\u0101n. \u201cSabab,\u201d yuk si Musa, \u201caku itu a'a liyu ma ngga'i ka lahatku.\u201d"
                            },
                            {
                                "text": "Si Jetro itu bay angokoman si Sippura h'nda si Musa maka duwangan anakna, waktu bay kapamapole' iya e' h'llana. Si Gersom ya \u014dn anakna dakayu' in\u0101n. \u201cSabab,\u201d yuk si Musa, \u201caku itu a'a liyu ma ngga'i ka lahatku.\u201d"
                            },
                            {
                                "text": "Si Ele'eser ya \u014dn anakna pasunu'. \u201cSabab,\u201d yuk si Musa, \u201ctinabangan aku e' Tuhan ya pagtuhanan mma'ku. Kalappasan aku e'na min pang'ntanan Pira'un waktu iya bilahi amono' ma aku.\u201d  "
                            },
                            {
                                "text": "  Manjari, takale pa'in e' si Jetro pasal kah\u0101lan si Musa itu, patibaw iya peh\u0113' ni pahanti'an disi Musa, ya ma atag b\u016bd Tuhan ma lahat paslangan. Ina'an isab ameya' ma iya h'nda si Musa maka duwangan anakna."
                            },
                            {
                                "text": "Aniya' isab tambuku bay pinabeya' e' si Jetro ni si Musa, yukna, \u201cPi'ilu aku patibaw ni ka'a, beya' isab h'ndanu maka duwangan anaknu.\u201d"
                            },
                            {
                                "text": "Na, song pa'in at'kka disi Jetro, peh\u0113' si Musa anampang. Pag'nda'na ma mato'ana, magt\u016by iya paruku'. Aubus, siniyum e'na mato'ana. Magaddat-iyaddati sig\u0101 bo' yampa pas\u014dd ni deyom luma' si Musa tolda."
                            },
                            {
                                "text": "Sinuli-sulihan si Jetro e' si Musa pasal kamemon bay nihinang e' si Yawe ma Pira'un maka ma a'a Misil kamemon, sabab min lasana ma bangsa Isra'il. Sinuli-suli isab pasal kasigpitan ya kalabayan sig\u0101m ma l'ngnganan sig\u0101m, maka buwattingga kalappas PANGH\u016a'-Yawe ma sig\u0101m.  "
                            },
                            {
                                "text": "  Makakale pa'in si Jetro pasal kah\u0101pan kamemon ya tahinang e' PANGH\u016a'-Yawe ma saga bangsa Isra'il, kin\u014dgan iya. Yukna, \u201cPudjita si Yawe, ya bay angalappasan ka'am min komkoman Pira'un maka saga bangsana. Sanglitanta iya, ya bay amaluwas ka'am min pagbanyaga'an."
                            },
                            {
                                "text": "  Makakale pa'in si Jetro pasal kah\u0101pan kamemon ya tahinang e' PANGH\u016a'-Yawe ma saga bangsa Isra'il, kin\u014dgan iya. Yukna, \u201cPudjita si Yawe, ya bay angalappasan ka'am min komkoman Pira'un maka saga bangsana. Sanglitanta iya, ya bay amaluwas ka'am min pagbanyaga'an."
                            },
                            {
                                "text": "Kata'uwanku na, akawasa gi' si Yawe min katuhan-tuhanan kamemon ya pagta'atan manusiya', sabab tapareyo' e'na saga a'a Misil ya bay amissoko' ka'am bangsa Isra'il.\u201d"
                            },
                            {
                                "text": "Puwas e' aniya' dakayu' hayop binowa e' si Jetro mato'a si Musa panukbal ni Tuhan, tinunu' ma katibu'ukanna. Maka aniya' gi' susumbali'an sadd\u012b tinukbal isab. Jari magtipun si Harun maka kamemon saga pagmatto'ahan bangsa Isra'il bo' magjamu maka si Jetro ma matahan Tuhan.  "
                            },
                            {
                                "text": "  Pag'llaw dakayu', ina'an si Musa analassay palkala' ya binowa ni iya e' saga a'a kamemon. Magabut-abut sig\u0101m magtimuk ma sakalibutna min subu-subu sampay ni kasangoman."
                            },
                            {
                                "text": "Pag'nda' si Jetro ma hinang si Musa itu abuhat makalandu', yukna ma iya, \u201cAngay ka angkan maghinang buwattilu ma ba'anan a'a ilu! Angay subay ka'a dangan-dangannu ya analassay ba'anan palkala' sig\u0101m, maka sig\u0101m ya magt'nggehan ma sakalibutnu sampay ni kasangoman?\u201d  "
                            },
                            {
                                "text": "  Ya sambung si Musa ma mato'ana, \u201cBapa', angkan buwattitu, sabab aku ya pangaruhan sig\u0101m pasal kahandak Tuhan."
                            },
                            {
                                "text": "Bang aniya' palkala' pagsagga'an sig\u0101m sumiyan-sumiyan, aku ya amituwahan sig\u0101m pasal sara' maka panoho'an Tuhan.\u201d  "
                            },
                            {
                                "text": "  Yuk si Jetro ma iya, \u201c\u0100, mbal taluwa' hinangnu ilu."
                            },
                            {
                                "text": "Ahusa' makalandu'. Binale' ka sampay saga a'a ya angalagaran ka'a. Mbal takole'nu bang halam aniya' anabangan ka'a."
                            },
                            {
                                "text": "Na,\u201d yuk si Jetro isab, \u201ckalehun pah\u0101p, aniya' gara' pangah\u016bganku ka'a, mura-murahan isab bang pa'in pataptap Tuhan ma ka'a. Ka'a ya subay paharap ni Tuhan ganti' saga a'a Isra'il bang aniya' palkala' sig\u0101m. Ati pasampayun ba'anan palkala' itu ni Tuhan bo' kinata'uwan bang ai kahandakna."
                            },
                            {
                                "text": "Pata'uhun sig\u0101m pasal kasara'an maka panoho'an Tuhan. Pandu'in sig\u0101m pasal addat-tabi'at ya patut bineya' e' sig\u0101m maka hinang ya wajib nihinang."
                            },
                            {
                                "text": "Subay ka isab amene' saga a'a min bangsa Isra'il. Ya pene'nu subay a'a taga-pangita'u, a'a magmat\u0101w ma Tuhan, a'a kapangandolan ya mbal katambahan maka s\u012bn. Buwanin sig\u0101m kapatut magmak\u014dk ma pagkahi sig\u0101m dakompolan, sangp\u016b' ka ma dakompolan, limamp\u016b' ka, dahatus ka, atawa dangibu."
                            },
                            {
                                "text": "Pat'nna'un sig\u0101m analassay palkala' ma saga a'a Isra'il sakahaba' llaw. Sag\u014d' bang palkala' landu' ahunit, ya mbal takole' niusay e' sig\u0101m, subay pinasampay ni ka'a. Bang palkala' aluhay-luhay, sig\u0101m ya analassay. Minn\u0113' palampung hinangnu pagka aniya' sehe'nu magtabang."
                            },
                            {
                                "text": "Na, bang beya'nu gara'ku itu, maka bang panoho'an Tuhan du isab, mbal ka sakit ahusa'. Magpole'an isab ba'anan saga a'a itu ma halam na aniya' makasasaw deyom atay sig\u0101m.\u201d  "
                            },
                            {
                                "text": "  Manjari bineya' e' si Musa gara' kamemon bay pangah\u016bg mato'ana in\u0101n ma iya."
                            },
                            {
                                "text": "Tapene' e'na saga l'lla taga-pangita'u min saga bangsa Isra'il. Pinat'nna' sig\u0101m magmak\u014dk ma kompolan pagkahi sig\u0101m, aniya' magmak\u014dk ma sangp\u016b', aniya' ma limamp\u016b', aniya' ma dahatus, aniya' isab ma dangibu."
                            },
                            {
                                "text": "Binuwanan sig\u0101m kapatut analassay palkala' kahaba' llaw. Bang palkala' aluhay-luhay, sig\u0101m ya analassay. Sag\u014d' bang palkala' ahunit, pinasampay ni si Musa.  "
                            },
                            {
                                "text": "  Na, pinaba'id si Jetro e' ayuwanna si Musa bo' pinatulak amole' ni lahatna.     "
                            }
                        ]
                    },
                    {
                        "verses": [
                            {
                                "text": "    Na, makauntas pa'in saga bangsa Isra'il min Repidim, at'kka na sig\u0101m ni dakayu' lahat, \u014dnna Paslangan Turusina. Angahinang sig\u0101m paghanti'an maina'an ma deyo'an B\u016bd Turusina. Sahali bulan ya kat'kka sig\u0101m pina'an, ma bulan kat'lluna min bay kala'an sig\u0101m min Misil.  "
                            },
                            {
                                "text": "    Na, makauntas pa'in saga bangsa Isra'il min Repidim, at'kka na sig\u0101m ni dakayu' lahat, \u014dnna Paslangan Turusina. Angahinang sig\u0101m paghanti'an maina'an ma deyo'an B\u016bd Turusina. Sahali bulan ya kat'kka sig\u0101m pina'an, ma bulan kat'lluna min bay kala'an sig\u0101m min Misil.  "
                            },
                            {
                                "text": "  Manjari itu patukad si Musa minn\u0113' bo' paharap ni Tuhan, ati nilinganan iya e' si Yawe min b\u016bd, yuk-i, \u201cYa na itu pamissalanu ma saga a'a Isra'il, hatina saga panubu' si Yakub."
                            },
                            {
                                "text": "\u2018Bay na ta'nda'bi bang ai bay tahinangku ma saga bangsa Misil maka bang buwattingga e'ku bay amowa kam pi'itu ni aku. Ya pamowaku ma ka'am sali' sapantun belle' amowa ba'anan anakna ma pikpikna."
                            },
                            {
                                "text": "Na buwattina'an, aniya' pangalapalku ma ka'am. Bang kam ameya' to'ongan ma panoho'anku maka amogbog ma paljanji'anku maka ka'am, na, ka'am ya pene'ku min deyom kabangsa-bangsahan kamemon ma babaw dunya. Manjari ka'am ya palsuku'anku landu' ahalga' ma atayku. Suku'ku asal katilibut dunya itu,"
                            },
                            {
                                "text": "sag\u014d' ka'am ya itungku bangsaku sussi maka tubu'an kaimaman maghinang ma aku.\u2019 Na,\u201d yuk Tuhan, \u201cya du ilu lapal-kabtangan ya pamissalanu ma saga a'a Isra'il.\u201d  "
                            },
                            {
                                "text": "  Manjari pal\u016bd si Musa minn\u0113' ati soho'na patimuk saga pagmatto'ahan bangsa Isra'il. Makatimuk pa'in, pinasampay e'na ni sig\u0101m saga lapal-kabtangan kamemon ya sin\u014d' e' Tuhan pangahakana ma sig\u0101m."
                            },
                            {
                                "text": "Na, dauyunan saga a'a Isra'il in\u0101n kamemon ati anambung sig\u0101m magsama-sama. \u201cBeya' kami ai-ai panoho'an si Yawe ma kitam.\u201d Jari pinasampay e' si Musa ni PANGH\u016a'-Yawe ya panambung sig\u0101m.  "
                            },
                            {
                                "text": "  Angallam gi' PANGH\u016a'-Yawe ma si Musa, yukna, \u201cPi'ilu aku ni ka'a min gabun magdo'om-do'om bo' supaya takale suwalaku e' saga a'a ilu hinabuku magsuli-suli maka ka'a. Ati tabowa sig\u0101m am'nnal to'ongan ma ka'a sampay ni kasaumulan.\u201d   Angahaka isab si Musa ma PANGH\u016a' pasal bay pah'lling saga a'a he',"
                            },
                            {
                                "text": "ati amissala PANGH\u016a' ma iya, yukna, \u201cPeh\u0113' na ka ni saga a'a ilu. Pasuku'un sig\u0101m ma aku llaw itu maka salung. Soho'un sig\u0101m angandakdakan saga badju' sig\u0101m,"
                            },
                            {
                                "text": "bo' supaya sig\u0101m asakap pagabut simuddai. Sabab simuddai ya llaw katulunku ni b\u016bd Turusina ma pang'nda' sig\u0101m kamemon. Si Yawe aku, ya Tuhan-asal-Tuhan.\u201d"
                            },
                            {
                                "text": "Angallam gi' Tuhan-i. \u201cPat'nna'un gindan,\u201d yukna, \u201cbo' aniya' pangah\u0101ran saga a'a, maka soho'un sig\u0101m kamaya'-maya'. Subay halam aniya' min sig\u0101m paliyu minna'an bo' patukad ni b\u016bd atawa pa'abut ni deyo'anna. Bang ganta' aniya' a'a pa'abut atawa pagi'ik ni b\u016bd itu, subay iya pinapatay."
                            },
                            {
                                "text": "Ya pamapatay ma iya subay batu atawa pana', mbal iya makajari ni'ntanan maka tangan. Ai na ka manusiya', ai na ka hayop, bang pa'abut ni b\u016bd, mbal manjari pinasagaran allum. Malaingkan, bang takale lling tanduk kambing tiniyup, yampa sig\u0101m makajari patukad ni atag b\u016bd e'.\u201d  "
                            },
                            {
                                "text": "  Puwas e', makal\u016bd pa'in si Musa min b\u016bd, pinasuku' e'na ni Tuhan saga a'a Isra'il kamemon ati nirakdakan saga s'mmek sig\u0101m."
                            },
                            {
                                "text": "Amissala gi' si Musa, yukna, \u201cSubay kam angamomos kamemon bo' kam sakap ma llaw simuddai. Da'a isab kam maghulid l'lla maka d'nda sampay apuwas min llaw ina'an.\u201d  "
                            },
                            {
                                "text": "  Na, pagsimuddai subu pa'in, aniya' l'ggon maka l\u0101t, maka aniya' gabun magdo'om-do'om ma diyata' b\u016bd e'. Aniya' isab tanduk-kambing tiniyup, landu' akosog llingna. Jari magpamidpid min t\u0101w saga a'a kamemon ya ma pustu in\u0101n."
                            },
                            {
                                "text": "Na, minaliman saga a'a in\u0101n e' si Musa, binowa paluwas min atag paghanti'an sig\u0101m e' bo' paharap ni Tuhan. Jari ina'an sig\u0101m magt'nggehan ma deyo'an b\u016bd."
                            },
                            {
                                "text": "Aputus B\u016bd Turusina e' humbu sabab bay patulun pina'an si Yawe ma deyom keyat api. Pat'bbud humbu in\u0101n buwat humbu min lapohan landu' aheya. Ajogjog isab katibu'ukan b\u016bd, akosog jogjogna."
                            },
                            {
                                "text": "Ya pagtiyup tanduk-kambing in\u0101n pas\u014dng na pa'in kosogna, bo' pas\u014dng. Amissala si Musa ati sinambungan iya e' l'ggon, ya na suwala Tuhan.  "
                            },
                            {
                                "text": "  Ina'an asal si Yawe bay patulun ni puttuk B\u016bd Turusina bo' lingananna si Musa sin\u014d' patukad peh\u0113' ni iya. Jari patukad magt\u016by si Musa"
                            },
                            {
                                "text": "bo' aniya' pah'lling PANGH\u016a'-Yawe ma iya. Yukna, \u201cPal\u016bd na ka peh\u0113'. Banda'in saga a'a in\u0101n subay da'a paliyu min gindan ya pangah\u0101ran sig\u0101m, minsan buwattingga baya' sig\u0101m ang'nda' ma aku. Tantu aheka sig\u0101m amatay bang ganta' paliyu."
                            },
                            {
                                "text": "Minsan saga imam, ya biyasa pasekot ma aku, subay anussi di-sig\u0101m. Bang sig\u0101m mbal ameya', pat'kkahanku sig\u0101m mulka'.\u201d  "
                            },
                            {
                                "text": "  Yuk si Musa ni PANGH\u016a', \u201cMbal makatukad saga a'a Isra'il ni B\u016bd Turusina itu sabab ka'a ya bay anoho' kami amat'nna' jangka'an ma sakalibutna. B\u016bd itu subay nihalli'an bo' minulliya ma ka'a sadja.\u201d  "
                            },
                            {
                                "text": "  Ya sambung PANGH\u016a' ma si Musa, \u201cPal\u016bd gi' ka amowa si Harun pi'itu. Sag\u014d' da'a pasagarin saga kaimaman maka ba'anan saga a'a paliyu min jangka'an bo' pi'itu ang'nda' ma aku. Bang sig\u0101m makaliyu, pat'kkahanku sig\u0101m mulka'.\u201d"
                            },
                            {
                                "text": "Sakali pal\u016bd na si Musa ni deyo'an b\u016bd bo' pangahakana ma saga a'a ya lapal Tuhan e'.     "
                            }
                        ]
                    },
                    {
                        "verses": [
                            {
                                "text": "    Manjari buwattitu saga lapal-kabtangan ya pamalman Tuhan,"
                            },
                            {
                                "text": "\u201cAku si Yawe ya Tuhanbi, ya bay amowa ka'am pala'an min lahat Misil, lahat bay pamanyaga'an ka'am.  "
                            },
                            {
                                "text": "  \u201cWajib kam da'a magtuhan sadd\u012b min aku.  "
                            },
                            {
                                "text": "  \u201cWajib kam da'a angahinang tuhan-tuhan angaluwa ai-ai ma diyata' langit, atawa ma gintana'an, atawa ma tahik."
                            },
                            {
                                "text": "Wajib kam da'a pasujud atawa anumba ma ba'anan tuhan-tuhan in\u0101n, sabab si Yawe aku, ya Tuhanbi. Ab'nsi aku niagawan kapagtuhanku e' sai-sai. Pat'kkahanku katiksa'an sasuku anaikutan aku, papole'ku dusana ni saga anak-mpuna magpangkat-mamangkat sampay ni mpuna kengkeng."
                            },
                            {
                                "text": "Sag\u014d' sasuku magmalasa ma aku maka ameya' isab ma panoho'anku, pat'kkaku lasaku tuman ma saga anak-mpuna sampay ni saga panubu'na magibu-ibuhan pangkat.  "
                            },
                            {
                                "text": "  \u201cWajib kam da'a anabbut \u014dn si Yawe ya pagtuhananbi ma halam aniya' p\u016bsna tantu, sabab itungku taga-dusa sasuku anabbut \u014dnku ma halam kap\u016bsanna.  "
                            },
                            {
                                "text": "  \u201cBogboginbi Llaw Paghali, pagka Llaw Mulliya tudju ni aku."
                            },
                            {
                                "text": "Makajari kam maghinang atawa magusaha ma deyom nnom llaw,"
                            },
                            {
                                "text": "sag\u014d' ya llaw kapitu'na wajib pinagmulliya pamudjibi ma aku ya Tuhanbi si Yawe. Subay halam aniya' ma ka'am maghinang ai-ai ma llaw ina'an-i. Ai na ka ka'am baranbi, ai na ka ka'anakanbi, ai na ka ipatanbi d'nda-l'lla, ai na ka hayopbi, subay to'ongan pahali maghinang. Minsan a'a bangsa liyu ya pahanti' ma luma'bi, subay mbal isab maghinang."
                            },
                            {
                                "text": "Kalna' aku si Yawe ya Tuhanbi. Nnom llaw ya bay pamapanjariku langit maka dunya maka tahik, sampay kamemon isina. Sag\u014d' ta'abut pa'in llaw kapitu'na, pahali na aku maghinang. Angkan minulliya e'ku llaw in\u0101n, nihinang llaw pamaheyabi ma aku.  "
                            },
                            {
                                "text": "  \u201cPagaddatinbi ina'-mma'bi bo' supaya ataha' pangumulanbi ma lahat ya pamuwan ka'am e' si Yawe ya Tuhanbi.  "
                            },
                            {
                                "text": "  \u201cWajib kam da'a amono' ma pagkahibi manusiya'.  "
                            },
                            {
                                "text": "  \u201cWajib kam da'a magjina.  "
                            },
                            {
                                "text": "  \u201cWajib kam da'a anangkaw.  "
                            },
                            {
                                "text": "  \u201cWajib kam da'a anaksi' puting pasal pagkahibi manusiya'.  "
                            },
                            {
                                "text": "  \u201cWajib kam da'a anganapsuhan luma' pagkahibi. Da'a kanapsuhinbi ai-ai suku' pagkahibi, ai na ka h'ndana, ai na ka ipatanna d'nda-l'lla, ai na ka sapi'na atawa kura'na.\u201d  "
                            },
                            {
                                "text": "  Na, magpamidpid min t\u0101w ba'anan a'a Isra'il, pagka takale e' sig\u0101m l'ggon maka tanduk-kambing pinagtiyup pakosog. Ta'nda' isab e' sig\u0101m l\u0101t maka b\u016bd angahumbu. Angagad sadja sig\u0101m min kalawakan."
                            },
                            {
                                "text": "Yuk sig\u0101m ma si Musa, \u201cBang pa'in ka'a sadja ya amissala ma kami, ati pakale du kami. Sag\u014d' da'a papagsuwalahun Tuhan ni kami, sabab makapatay ko' in\u0101n.\u201d  "
                            },
                            {
                                "text": "  Yuk si Musa ma sig\u0101m, \u201cDa'a kam tin\u0101w. Sinulayan sadja kam e' Tuhan bang buwattingga pameya'bi ma iya. Kabaya'anna ma ka'am subay magmat\u0101w ma iya supaya kam mbal makapagdusa.\u201d  "
                            },
                            {
                                "text": "  Jari angagad-ngagad gi' saga a'a kamemon in\u0101n min kalawakan. Luwal si Musa ya pasekot ni atag karo'om-do'oman ya patulunan Tuhan.   "
                            },
                            {
                                "text": "    Sakali amalman gi' PANGH\u016a'-Yawe ma si Musa, yukna, \u201cPalatunun palmanku itu ni saga bangsa Isra'il. Ya yuknu, \u2018Kasaksi'anbi na in aku bay ah'lling ni ka'am min diyata' langit."
                            },
                            {
                                "text": "Da'a pagtuhaninbi saga ta'u-ta'u ya hinangbi min pilak atawa min bulawan. Subay halam aniya' pagtuhananbi sadd\u012b min aku.  "
                            },
                            {
                                "text": "  \u201c \u2018Ya pangarapanbi ma aku subay tana' pinagtambak. Maina'an ya pangulbananbi saga bili-bilibi maka kambing maka sapi' ya sumbali'bi bo' tinunu' ma katibu'ukanna. Maka maina'an isab ya pagduwa'ahanbi salamat. Maingga-maingga lugal ya pene'ku panabbutanbi \u014dnku, pi'ilu du aku amuwanan ka'am kah\u0101pan."
                            },
                            {
                                "text": "Bang kam saupama anambak batu pangarapanbi ma aku, subay batu halam bay pinagsapsapan, sabab batu bay kasapsapan asammal ma aku."
                            },
                            {
                                "text": "L\u0101gi, da'a kam angahinang haronan pariyata'anbi ni tambak batu ilu, sabab ta'nda' harapanbi hinabubi pariyata'.\u2019 \u201d   "
                            }
                        ]
                    },
                    {
                        "verses": [
                            {
                                "text": "Na, angallam gi' Tuhan ma si Musa yukna, \u201cItiya' na ba'anan sara' panoho'anku ya subay palatunnu ni saga a'a Isra'il.\u201d   "
                            },
                            {
                                "text": "    Yuk Tuhan, \u201cBang kam am'lli pagkahibi bangsa Hibrani nihinang ata, ya t'ggolna maghinang ma ka'am subay mbal palabi min nnom tahun. Ta'abut pa'in tahun kapitu'na subay iya paluhaya'unbi ma halam aniya' bayadna."
                            },
                            {
                                "text": "Bang ata halam taga-h'nda ma waktu kas\u014ddna ni pangipatannu, patut iya dangan-danganna pinaluhaya. Damikiyanna bang ata bay makabowa h'nda, subay amowa h'ndana isab ma waktu kaluwasna."
                            },
                            {
                                "text": "Bang aniya' isab ata bay pinah'nda'an e' a'a pa'atahanna, ati aniya' anakna d'nda-l'lla minn\u0113', in anak-h'ndana in\u0101n subay taitung suku' a'a pa'atahanna he'. Hal iya dangan-danganna pinaluwas."
                            },
                            {
                                "text": "Malaingkan, bang ata in\u0101n magsubali in iya alasa ma a'a pa'atahanna sampay ma saga anak-h'ndana, ati mbal bilahi pinaluhaya min pagatahanna, na buwatittu hatulanna:"
                            },
                            {
                                "text": "in a'a in\u0101n subay binowa e' nakura'na ni lugal paghukuman. Maina'an pa'in, subay iya pinabihing e' nakura'na ni tambol lawang atawa ni h\u0101gna ati bo' nilowangan taingana. Pagka buwatt\u0113', tattap na iya maghinang ma a'a pa'atahanna in\u0101n sat'ggolna allum.  "
                            },
                            {
                                "text": "  \u201cNa, bang aniya' a'a amab'llian anakna budjang nihinang ata, in d'nda in\u0101n mbal tapaluhaya buwat ata l'lla."
                            },
                            {
                                "text": "Bang iya mbal makasulut nakura'na ya bay arak ang\u0101' iya h'nda, in matto'a d'nda he' subay binuwanan lawang angal'kkat iya min pagatahan. Halam aniya' kapatut ma a'a paipatanna amab'llian iya ni a'a bangsa sadd\u012b, sabab kabalubahan bay janji'na ma iya."
                            },
                            {
                                "text": "Bang saupama aniya' a'a am'lli dakayu' budjang pamah'ndana ma anakna, ya addatna tudju ni iya subay dasali' maka addatna ni anakna lissi."
                            },
                            {
                                "text": "Bang a'a isab magh'nda'an atana d'nda, bo' aniya' gi' d'nda sadd\u012b pagkalu'ana, in h'ndana po'on in\u0101n mbal manjari siniya-siya. Subay iya binuwanan ai-ai kapatutna, hatina pagkakan, pan'mmek, paghulid maka h'llana."
                            },
                            {
                                "text": "Bang l'lla in\u0101n mbal ganta' amuwanan iya ai-ai kapatutna, na, subay iya paluhayana ma halam aniya' bayadna.   "
                            },
                            {
                                "text": "    \u201cSasuku angala'ugan pagkahina bo' amatay, a'a in\u0101n wajib subay pinapatay."
                            },
                            {
                                "text": "Sag\u014d' bang halam taniyat e' a'a makabono' in\u0101n, tu'ud ganta'anna min Tuhan, subay iya alahi ni lahat patapukan ya song pene'anku ka'am (Tuhan ya ah'lling)."
                            },
                            {
                                "text": "Sag\u014d' bang a'a anganiyat amapatay a'a dangan bo' tapapatayna, a'a in\u0101n subay pinapatay minsan iya amalut ma tampat pagkulbanan ma aku. La'aninbi iya minn\u0113', papatayhunbi.  "
                            },
                            {
                                "text": "  \u201cSai-sai angala'ugan mma'na atawa ina'na subay pinapatay.  "
                            },
                            {
                                "text": "  \u201cSai-sai ta'abut bay anaggaw pagkahina manusiya' subay pinapatay. Minsan wa'i pinab'llian a'a bay tasaggawna he', atawa minsan isab masi ma deyomanna, subay pinapatay.  "
                            },
                            {
                                "text": "  \u201cSai-sai anukna'an mma'na atawa ina'na subay pinapatay.  "
                            },
                            {
                                "text": "  \u201cBang aniya' duwangan a'a maglugat bo' dangan ya angala'ugan sehe'na, buwat saga anuntuk atawa am'ppok iya maka batu, a'a in\u0101n mbal kas\u0101'an luwal bang amatay sehe'na he'. Bang iya hal tabowa palege ma pabahakanna, bo' makabungkal du sampay makal'ngngan na ma luwasan luma' minsan magtungkud-tungkud, na, ya a'a bay angala'ug in\u0101n subay pina'atas amayaran ai-ai pagtambal iya sampay kauli'an to'ongan. Subay pina'atas isab angangganti' usahana sat'ggolna mbal makausaha.  "
                            },
                            {
                                "text": "  \u201cBang aniya' duwangan a'a maglugat bo' dangan ya angala'ugan sehe'na, buwat saga anuntuk atawa am'ppok iya maka batu, a'a in\u0101n mbal kas\u0101'an luwal bang amatay sehe'na he'. Bang iya hal tabowa palege ma pabahakanna, bo' makabungkal du sampay makal'ngngan na ma luwasan luma' minsan magtungkud-tungkud, na, ya a'a bay angala'ug in\u0101n subay pina'atas amayaran ai-ai pagtambal iya sampay kauli'an to'ongan. Subay pina'atas isab angangganti' usahana sat'ggolna mbal makausaha.  "
                            },
                            {
                                "text": "  \u201cBang aniya' a'a angalubakan atana d'nda atawa l'lla, bo' amatay magt\u016by, subay iya sin\u0101'an."
                            },
                            {
                                "text": "Sag\u014d' bang ata in\u0101n mbal amatay sag\u014d' palege sadja saga duwa ni t'llung'llaw bo' yampa makabungkal, in a'a bay makalubak mbal kas\u0101'an sabab atana asal, suku'na.  "
                            },
                            {
                                "text": "  \u201cBang aniya' saga a'a magsuntuk, bo' aniya' d'nda ab'ttong talapay ati tabowa anganak ma mbal gi' bulananna, sag\u014d' mbal ainay baranna, buwattitu hatulanna: ya a'a bay anganjudjal d'nda he' subay pinaluwasan pangandiyat, pila-pila ya kabaya'an h'llana, bang pa'in da'a palabi min diyat ya pangah\u0101d e' saga kahuwisan."
                            },
                            {
                                "text": "Malaingkan bang d'nda ilu pali'an aheya, ya pangandiyat subay pinapagtongod maka pali'na. Bang pali' makamatay, kamatay ya pangandiyat."
                            },
                            {
                                "text": "Bang mata ya magka'at subay mata isab pangandiyat. Bang empon subay empon, bang tangan subay tangan, bang tape' subay isab tape'."
                            },
                            {
                                "text": "Bang tunu', subay tunu', bang bakat subay bakat, bang alom subay alom.  "
                            },
                            {
                                "text": "  \u201cBang aniya' a'a angala'ugan atana, l'lla ka atawa d'nda, bo' magka'at matana atawa emponna, in atana in\u0101n subay pinaluhaya paluwas min pagatahanna. Ya he' pangandiyat ma matana atawa emponna.  "
                            },
                            {
                                "text": "  \u201cBang aniya' a'a angala'ugan atana, l'lla ka atawa d'nda, bo' magka'at matana atawa emponna, in atana in\u0101n subay pinaluhaya paluwas min pagatahanna. Ya he' pangandiyat ma matana atawa emponna.  "
                            },
                            {
                                "text": "  \u201cBang aniya' a'a amatay tinanduk e' sapi' mandangan, ya sapi' in\u0101n subay binantung sampay amatay. Isina mbal manjari kinakan, sag\u014d' tag-dapu mbal taluwa' sin\u0101'an."
                            },
                            {
                                "text": "Malaingkan bang sapi' he' panananduk asal, bo' halam bay sinasak atawa niengkotan e' tag-dapu minsan bay kasanggupan, na, sadd\u012b hatulanna. Bang sapi' panananduk ya makapatay a'a, subay binantung. Maka tag-dapuna subay pinapatay isab."
                            },
                            {
                                "text": "Malaingkan bang bilahi saga usba-waris a'a ya patay tanduk e', in tag-dapu sapi' makajari amuwan kas\u0101'an ganti' baranna supaya mbal pinapatay, pila-pila ya niamu' e' sig\u0101m."
                            },
                            {
                                "text": "Buwatt\u0113' du isab bang onde'-onde' l'lla atawa d'nda ya amatay tinanduk e' sapi'."
                            },
                            {
                                "text": "Bang aniya' isab ata a'a amatay e' sapi', ata l'lla ka atawa ata d'nda, ya tag-dapu sapi' he' subay amayad t'llump\u016b' pilak tibu'uk.  "
                            },
                            {
                                "text": "  \u201cBang a'a angala'anan tambol min lowang pagbohe'an, atawa a'a bay angahinang lowang aheya bo' halam bay tambunanna, buwatittu hatulanna: bang aniya' hayop, sapi' ka atawa kura', ah\u016bg pareyom,"
                            },
                            {
                                "text": "a'a in\u0101n subay amayaran a'a tag-dapu hayop e'. Jari suku' na ma iya in patay hayop e'.  "
                            },
                            {
                                "text": "  \u201cBang aniya' sapi' l'lla ya suku' a'a dangan ananduk sapi' l'lla dakayu' bo' amatay, na buwattitu hatulanna: ya sapi' allum subay pinab'llihan ati b'llihanna subay binahagi' duwa ma duwangan tag-dapu he'. Ya du isi sapi' amatay he', subay binahagi' duwa."
                            },
                            {
                                "text": "Arapun, bang kinata'uwan in sapi' he' panananduk asal, bo' halam bay sinasak atawa niengkotan e' tag-dapuna, a'a in\u0101n subay angangganti'an sapi' amatay. Jari suku' na ma iya patay hayop e'.\u201d    "
                            }
                        ]
                    },
                    {
                        "verses": [
                            {
                                "text": "    Angallam gi' Tuhan yukna, \u201cBang aniya' a'a makatangkaw sapi' atawa bili-bili bo' sinumbali' e'na atawa pinab'llihan, na, buwattitu hatulanna: a'a in\u0101n subay pinat'nna'an kas\u0101'an. Bang dakayu' du sapi' bay tatangkawna, subay sapi' lima hekana ya pangangganti'na ni a'a bay panangkawan. Bang dakayu' du bili-bili, subay mpat bili-bili isab ya pangangganti'na.  "
                            },
                            {
                                "text": "  \u201cBang aniya' pananangkaw ta'abut parump\u0101s ni deyom luma' a'a waktu sangom bo' binono' pinapatay, mbal karusahan a'a bay makabono' iya."
                            },
                            {
                                "text": "Sag\u014d' bang aniya' pananangkaw ta'abut ma waktu llaw bo' yampa binono' pinapatay, a'a makabono' in\u0101n subay kat\u014dngan dusa sabab pagtu'uranna amapatay. Ai-ai tinangkaw subay ginanti'an e' a'a bay makatangkaw, sag\u014d' bang halam ai-aina pangangganti', in iya baranna subay pinab'llihan nihinang ata, ati b'llihanna ya pangangganti' ma a'a katangkawan.  "
                            },
                            {
                                "text": "  \u201cBang aniya' dakayu' hayop tinangkaw, bo' tab\u0101k ma komkoman panangkaw ma halam bay ni'inay, ya panangkaw in\u0101n subay amayad nilipat duwa. Hatina bang dakayu' sapi' atawa kura' atawa bili-bili ya tinangkaw, subay duwa hekana ya pamayad.  "
                            },
                            {
                                "text": "  \u201cBang a'a magpakan saga hayopna ma tana' atawa ma kabbun bo' halam jagahanna pah\u0101p ati wa'i peh\u0113' saga hayop amangan pananom ma huma a'a sadd\u012b, na buwattitu hatulanna. Ya pangangganti' tinanom magka'at e' subay pananom landu' ah\u0101p min huma tag-dapu hayop e'.  "
                            },
                            {
                                "text": "  \u201cBang aniya' angandokot api ma tana'na, bo' pasuleyab keyatna ni s'ggit sampay talapay tatunu' saga tinanom maka anihan ya suku' a'a dakayu', na, buwattitu hatulanna: ya a'a makarokot tunu' in\u0101n subay angangganti' ai-ai bay magka'at.  "
                            },
                            {
                                "text": "  \u201cBang aniya' a'a amatau' s\u012bn atawa alta' ma sehe'na, ati tatangkaw min luma' pagtatau'an in\u0101n, na, buwattitu hatulanna. Bang tasaggaw a'a bay makatangkaw, ya kas\u0101'an ma iya subay halga' alta' in\u0101n nilipat duwa."
                            },
                            {
                                "text": "Sag\u014d' bang mbal tab\u0101k a'a bay makatangkaw, ya a'a pagtau'an alta' in\u0101n subay binowa ni lugal paghuwisan bo' pinariksa' pah\u0101p bang iya ya bay ang\u0101' alta' he'."
                            },
                            {
                                "text": "Tiyap-tiyap aniya' palkala' pasal pagdapu alta', ai na ka sapi', ai na ka kura', ai na ka bili-bili, minsan isab badju' atawa ai-ai bay tapuwa', na, buwattitu hatulanna. Duwangan a'a magdapuhan alta' in\u0101n subay binowa ni paghuwisan bo' sinalassay palkala' sig\u0101m. Manjari ya a'a taluwa' hukuman saga huwis e' subay pinat'nna'an kas\u0101'an. Ya pamayadna ma a'a dangan subay halga' alta' in\u0101n nilipat duwa.  "
                            },
                            {
                                "text": "  \u201cBang aniya' a'a amatau' hayopna ma sehe'na, buwat saga sapi'na, kura'na atawa bili-bilina, bo' amatay atawa kapali'an ma pagtau'an, atawa sinaggaw e' a'a sadd\u012b, na, buwattitu hatulanna."
                            },
                            {
                                "text": "Ya a'a bay pangandolan subay pinasapa ma matahan si Yawe, in iya halam bay makainay hayop in\u0101n. Maka tag-dapu hayop in\u0101n subay ameya' sadja ma panapa sehe'na he'. Puwas isab iya min kas\u0101'an pagka buwatt\u0113' sapana."
                            },
                            {
                                "text": "Sag\u014d' bang hayop in\u0101n tatangkaw hinabuna ma deyoman a'a kapangandolan e', na, a'a in\u0101n subay angangganti' sabab iya ya bahala'."
                            },
                            {
                                "text": "Bang saupama hayop in\u0101n bay magka'at e' sattuwa, ya kapin patayna subay binowa pina'nda'an ni huwis. Jari mbal iya sin\u014d' angangganti'.  "
                            },
                            {
                                "text": "  \u201cBang a'a angindam hayop bo' amatay atawa kapali'an ma halam maina'an tag-dapuna, hayop in\u0101n subay ginanti'an e' a'a bay angindam."
                            },
                            {
                                "text": "Sag\u014d' bang maina'an asal tag-dapu hayop e', mbal pinaganti' a'a bay makaindam. Ya balikna, bang hayop in\u0101n bay sinukayan, subay mbal pinaganti' a'a bay anukay he'. Panukayna ya taitung bayadna.\u201d   "
                            },
                            {
                                "text": "    \u201cBang a'a amidjakan budjang magbihing maka iya, bo' budjang in\u0101n halam gi' taga-tunang, ya l'lla in\u0101n subay pinabayad ungsud. Manjari h'ndana na."
                            },
                            {
                                "text": "Sag\u014d' bang mbal angaho' matto'a d'nda itu maka mbal tabowa magsulut, na, mbal nilanjalan pagkawin. Ya l'lla in\u0101n subay amayad kas\u0101'an, pila-pila ya kataluwa'an pangungsud budjang.  "
                            },
                            {
                                "text": "  \u201cD'nda maghihinang pantak atawa palkata'an subay pinapatay.  "
                            },
                            {
                                "text": "  \u201cSasuku magd'nda maka hayop subay pinapatay.  "
                            },
                            {
                                "text": "  \u201cSasuku magkulban atawa magtukbal ai-aina tudju ni pagtuhanan sadd\u012b min aku si Yawe, a'a in\u0101n subay pinapatay.  "
                            },
                            {
                                "text": "  \u201cBang aniya' a'a bangsa liyu pat'nna' ma lahatbi, da'a jahulaka'unbi sabab bangsa liyu isab kam waktu bay kapaglahatbi ma lahat Misil.  "
                            },
                            {
                                "text": "  \u201cDa'a kam angakkal ma balu d'nda atawa aniya-niya ma anak ilu'."
                            },
                            {
                                "text": "Bang sig\u0101m ganta' tala'atbi bo' angamu'-ngamu' ni aku, tantu sig\u0101m tabangku."
                            },
                            {
                                "text": "Apasu' atayku sampay amat'kkahan ka'am mulka'. Pasagaranta kam binono' e' saga bantabi, manjari tabalu h'ndabi, tailu' anakbi.  "
                            },
                            {
                                "text": "  \u201cBang kam magpautang s\u012bn ma a'a miskin ya pagkahibi bangsa Isra'il, da'a anakinbi s\u012bn he'. Da'a kam anengoran saga a'a ya magusaha'an s\u012bn."
                            },
                            {
                                "text": "Bang a'a isab angutang s\u012bn ni ka'am bo' ananda' jubana, juba ilu subay tin\u016bran ni iya kahaba' kohap, song pa'in pas'ddop llaw."
                            },
                            {
                                "text": "Sababna halam aniya' pak'mmosna sadd\u012b. Bang mbal t\u016brannu ati angamu' iya tabang ma aku, tantu iya kaleku sabab ma'ase' asal aku.  "
                            },
                            {
                                "text": "  \u201cDa'a to'ongan kam ah'lling pangkal pasal Tuhan. Da'a kam anukna'an pagbebeya'anbi bangsa Isra'il isab.  "
                            },
                            {
                                "text": "  \u201cPanukbalinbi aku min tinanom ya ta'anibi, maka min bohe' anggul ya tap'gga'bi. Da'a kam atakal.   \u201cPamasuku'unbi ma aku anakbi l'lla siyaka."
                            },
                            {
                                "text": "Ya du isab saga anak l'lla ya dah\u016b pinaganakan ma ba'anan hayopbi. Ai na ka anak sapi', ai na ka anak bili-bili, ai na ka anak kambing, subay pamasuku'bi isab ma aku. Dapitu' ya pamaruru'bi ma ina'na, sag\u014d' ta'abut pa'in llaw kawalu'na, subay pagkulbaninbi aku.  "
                            },
                            {
                                "text": "  \u201cKa'am ya bangsa palsuku'anku, angkan kam mbal makajari amangan isi hayop bay takeket e' sattuwa talun. Gom pa'in timaninbi pagkakan saga ero'.\u201d    "
                            }
                        ]
                    },
                    {
                        "verses": [
                            {
                                "text": "    \u201cDa'a kam amasaplag suli-suli ma halam aniya' kab'nnalanna. Da'a kam anaksi' puting ma munda'an sara' pangandapitbi ma a'a ala'at jaguni'na."
                            },
                            {
                                "text": "Da'a kam ameya' maghinang kala'atan ma saukat ya he' kahinangan kaheka'an. Da'a kam pauyun anaksi' puting ma kaheka'an a'a ma munda'an sara'."
                            },
                            {
                                "text": "Da'a bogboginbi a'a miskin bang tinandanan ni sara' ma saukat miskin iya, luwal bang abontol panganda'awana.  "
                            },
                            {
                                "text": "  \u201cBang kam makalanggal sapi' atawa kura' bay makapuwas min engkotna, subay t\u016branbi magt\u016by ni tag-dapuna, minsan iya bantabi."
                            },
                            {
                                "text": "Damikiyanna isab bang aniya' ta'nda'bi kura' mbal makat'ngge pagka kabuhatan e' duwa'anna, da'a pasagarinbi. Tabanginbi tag-dapuna minsan ya a'a kab'nsihannu asal.  "
                            },
                            {
                                "text": "  \u201cDa'a pabengkokunbi hukuman ma a'a miskin bang aniya' palkala'na ma sara'. Pabontolunbi sadja."
                            },
                            {
                                "text": "Bang aniya' pagtuna' ngga'i ka b'nnal, da'a kam palamud. Da'a kam amat'nna' hukuman kamatay ma a'a halam aniya' s\u0101'na atawa dusana. Sabab mbal papuwasku a'a min dusana bang iya amat'nna' hukuman abengkok."
                            },
                            {
                                "text": "Ka'am saga a'a amal'ngngan sara', da'a kam anambut tatambahan min a'a pinahukum ma ka'am. Sabab minsan sara' abontol, bang pagkatambahan mbal ah\u0101p e'na angusay palkala'. Nirusta' e'na a'a abontol minsan b'nnal saksi'na.  "
                            },
                            {
                                "text": "  \u201cBang aniya' a'a bangsa liyu pat'nna' ma lahatbi, da'a jahulaka'unbi, sabab bangsa liyu isab kam, waktu bay kapaglahatbi ma lahat Misil.\u201d   "
                            },
                            {
                                "text": "    \u201cNnom tahun subay pagtanombi kahuma-huma'anbi maka paganibi isab saga buwa'na."
                            },
                            {
                                "text": "Sag\u014d' ta'abut pa'in tahun kapitu'na, in tana' in\u0101n subay pinasagaran na ma deyom dantahun e'. Da'a araruhunbi, da'a isab tanominbi. Jari ai-ai atomo'an di-na subay pamuwanbi ma saga pagkahibi miskin. Maka ai-ai halam takakan e' sig\u0101m, pagkakan saga sattuwa talun na. Buwatt\u0113' du isab ya saga po'onanbi anggul maka saga kakayuhanbi jaitun, subay pinasagaran pagkakan saga a'a miskin.  "
                            },
                            {
                                "text": "  \u201cMaghinang kam ma deyom nnom llaw, sag\u014d' ta'abut pa'in llaw kapitu'na subay kam pahondong maghinang. Minn\u0113' aniya' llaw pamahali saga sapi'bi maka saga kura'bi, sampay isab saga atabi maka a'a bangsa liyu ya paokom ma ka'am. Jari pah\u0101p palasahan sig\u0101m pab\u012bng.  "
                            },
                            {
                                "text": "  \u201cBeya'unbi pah\u0101p kamemon ya panoho'anku itu ma ka'am. Amay-amay, da'a ta'atunbi saga pagtuhanan sadd\u012b min aku. Minsan \u014dn sig\u0101m subay mbal sabbutbi.\u201d   "
                            },
                            {
                                "text": "    Angallam gi' Tuhan, yukna, \u201cSubay t'llu paghinang ya isbatbi na pa'in pamaheyabi ma aku ma deyom dantahun.  "
                            },
                            {
                                "text": "  \u201cKaissana, Paghinang Tinapay Halam Pasuligna. Hinangunbi paghinang itu ma bulan Abib, sabab ya na he' bulan bay kala'anbi min lahat Misil. Ma deyom pitung'llaw ya kapaghinangbi ma hinang itu subay tinapay halam taga-pasulig ya pagkakanbi, buwat bay panoho'anku ma ka'am.   \u201cEbot-ebot, bang kam angarap ni aku sumiyan-sumiyan, subay kam amowa tutukbalan.  "
                            },
                            {
                                "text": "  \u201cKaruwana, Paghinang Anihan Dah\u016b, ya pinaghinang ma waktu paganibi saga buwa' tinanom ya dah\u016b ajatu.   \u201cKat'lluna, Paghinang Anihan Damuli, ya pinaghinang song pa'in waktu paghaggut, waktu pagtimukbi kamemon saga buwa' tinanom."
                            },
                            {
                                "text": "Manjari t'llu waktu ma deyom dantahun ya pangarap kamemon saga kal'llahanbi ma matahan si Yawe ya pangh\u016b'bi.\u201d  "
                            },
                            {
                                "text": "  Yuk Tuhan isab, \u201cBang kam magkulban susumbali'an, da'a pabeya'unbi pagkakan ai-ai taga-pasulig. Da'a tau'unbi lanab min kukulbanan kakanbi salung.  "
                            },
                            {
                                "text": "  \u201cBang kam anagna' magani tinanom atawa magpusu' buwa' kayu, pene'unbi ya ah\u0101p to'ongan bo' bowahunbi ni Luma' Pangarapan ni si Yawe ya Tuhanbi.   \u201cBang kam anumbali' anak kambing bo' b'llabi, da'a lamurinbi gatas ina'na.\u201d   "
                            },
                            {
                                "text": "    Angallam gi' Tuhan, yukna, \u201cNa! Itiya' soho'ku dakayu' mala'ikat anganjagahan ka'am ma l'ngngananbi, ati pinasampay kam e'na ni lahat ya tagamahanku ka'am."
                            },
                            {
                                "text": "Kalehunbi bissalana, beya'unbi isab panoho'anna. Da'a iya sagga'unbi sabab tantu kam mbal niampun e'na pagka ina'an ma iya kawasaku."
                            },
                            {
                                "text": "Bang iya kalebi pah\u0101p, maka bang beya'bi kamemon panoho'anku ma ka'am, bantahanku sasuku amantahan ka'am, atuhanku isab sasuku angatu ma ka'am."
                            },
                            {
                                "text": "Parah\u016b min ka'am mala'ikatku bo' kam tabowana tudju ni lahat ya paglahatan saga bangsa Amor, bangsa H\u012bt, bangsa Pirissi, bangsa Kana'an, bangsa H\u012bb maka bangsa Jibus. Pahalamku saga bangsa in\u0101n kamemon."
                            },
                            {
                                "text": "Da'a kam pasujud atawa magsumba ma pagtuhanan saga bangsa in\u0101n, da'a kam palamud ma kahinangan sig\u0101m. Paka'atunbi to'ongan saga ta'u-ta'u ya pagtuhanan sig\u0101m, podjakunbi isab saga batu paosol ya minulliya e' sig\u0101m."
                            },
                            {
                                "text": "Ta'atunbi aku, ya Tuhanbi Yawe. Jari buwananku kah\u0101pan ma pagkakanbi maka ma paginumbi. Mbal kam kat'kkahan saki."
                            },
                            {
                                "text": "Halam isab aniya' d'nda kapakpakan ma sakalibut lahatbi, anganak sig\u0101m kamemon. Pataha'ku isab umulbi kamemon.  "
                            },
                            {
                                "text": "  \u201cParah\u016b aku min ka'am amakit\u0101w saga kabangsa-bangsahan ya talanggalbi ma lahat in\u0101n. Palengogku pikilan sig\u0101m supaya sig\u0101m mbal maka'atu ma ka'am, gom pa'in sig\u0101m pataikut bo' maglahian."
                            },
                            {
                                "text": "Bowaku saga bangsa H\u012bb, saga bangsa Kana'an maka saga bangsa H\u012bt magla'anan min dahuanbi, buwat sapantun a'a pinagkeket e' tabungay."
                            },
                            {
                                "text": "Sag\u014d' mbal pala'anku saga a'a in\u0101n kamemon ma deyom dantahun sabab ariki' gi' puhu'bi. Bang sig\u0101m ganta' tinighan pinala'an, tantu kam mbal makagaga. Ap'nno' kahuma-huma'anbi e' s'ggit-man'ggit, maka paheka na pa'in ba'anan saga sattuwa talun angala'at ka'am."
                            },
                            {
                                "text": "Pala'anku saga bangsa in\u0101n painut-inut sampay kam paheka na, bo' kam makapagbaya' ma lahat e'.  "
                            },
                            {
                                "text": "  \u201cManjari,\u201d yuk Tuhan, \u201cpaluhaku lahat ya pamasuku'ku ma ka'am. Tinagna'an min Tahik Keyat sampay ni Tahik Pilistin, min lahat paslangan isab tudju ni sapa' Alpurati. Nde'anku isab ni pagbaya'anbi saga kabangsa-bangsahan ya pat'nna' mah\u0113'. Jari bang ta'abut na waktuna, ka'am ya an'ggal paluwas min lahat e'."
                            },
                            {
                                "text": "Da'a kam amiha pagsulutan maka saga bangsa in\u0101n atawa pagtuhanan sig\u0101m."
                            },
                            {
                                "text": "Da'a pasagarinbi saga bangsa in\u0101n magdalahat maka ka'am bo' kam mbal tabowa-bowa e' sig\u0101m angahinang dusa ni aku. Tantu kam tajallat palamud anumba saga pagtutuhanan sig\u0101m.\u201d     "
                            }
                        ]
                    },
                    {
                        "verses": [
                            {
                                "text": "    Sakali itu, angallam gi' PANGH\u016a'-Yawe ma si Musa, yukna, \u201cPatukad ka ni aku. Pabeya'un isab si Harun maka duwangan anakna si Nadab maka si Abihu, sampay saga pagmatto'ahan bangsa Isra'il pitump\u016b' hekana. Kaheka'anbi ilu subay anumba ni aku min kat\u0101han."
                            },
                            {
                                "text": "Ka'a Musa, subay dangan-dangannu sadja makasekot pi'itu ni aku. Mbal makasekot saga sehe'nu ilu. Ya du saga a'a Isra'il in\u0101n, mbal isab makabeya' ma ka'a patukad ni diyata' b\u016bd itu.\u201d  "
                            },
                            {
                                "text": "  Na, pal\u016bd pina'an si Musa angahaka ni kaheka'an a'a in\u0101n pasal saga sara' maka panoho'an kamemon bay pamalman e' PANGH\u016a'-Yawe. Pagkale sig\u0101m, magt\u016by sig\u0101m magdauyun anambung, yuk-i, \u201cBeya' kami ya pamalman e' si Yawe ilu.\u201d"
                            },
                            {
                                "text": "Manjari tasulat e' si Musa saga sara' panoho'an PANGH\u016a' in\u0101n kamemon.   Pagdai' llaw pa'in, abati' na si Musa bo' paluwas anambak batu ma bihing b\u016bd, nihinang pagtukbalan kulban. Angosol isab iya saga batu sangp\u016b' maka duwa hekana pamandogahan sangp\u016b' maka duwa bangsa Isra'il."
                            },
                            {
                                "text": "Pagubus, magpanoho'an si Musa ma saga onde' baha'u bangsa Isra'il. Sin\u014d' sig\u0101m pina'an anukbal kulban ni PANGH\u016a', saga susumbali'an tinunu' ma katibu'ukanna. Aniya' isab saga anak sapi' l'lla tinukbal e' sig\u0101m pagduwa'a salamat."
                            },
                            {
                                "text": "Sinalud e' si Musa laha' bay sinumbali' he'. Santonga' ni'isi e'na ni saga pinggan aheya, santonga' isab pinigsikan ni lugal pagkulbanan e'."
                            },
                            {
                                "text": "Puwas e' ni\u0101' e' si Musa Sulat Paljanji'an bo' binassa patanog ma saga ummat in\u0101n. Ya panambung sig\u0101m, \u201cBeya' kami ai-ai bay pamalman e' si Yawe, bogbogan kami panoho'anna.\u201d  "
                            },
                            {
                                "text": "  Na, pagka buwatt\u0113' panambung sig\u0101m, ni\u0101' e' si Musa saga pinggan bay panaluranna laha' hayop ati pigsikanna ni saga ummat e'. Yuk si Musa, \u201cLaha' itu pamahogot paljanji'an si Yawe, ya pinat'nna'an ka'am labay min saga panoho'anna itu kamemon.\u201d  "
                            },
                            {
                                "text": "  Pagubus, patukad na disi Musa, si Harun, si Nadab maka si Abihu ni diyata' b\u016bd, tabeya' isab saga pagmatto'ahan bangsa Isra'il pitump\u016b' hekana."
                            },
                            {
                                "text": "Ma b\u016bd pa'in, ta'nda' e' sig\u0101m Tuhan ya pagtuhanan mbo' sig\u0101m si Isra'il. Jari aniya' sali' lantay luwa palmata bilu ta'nda' e' sig\u0101m ma deyo'an tape'na, dat'llak maka langit."
                            },
                            {
                                "text": "Sag\u014d' halam ni'inay e' Tuhan saga pagmak\u014dkan bangsa Isra'il e'. Ta'nda' iya e' mata sig\u0101m hinabu sig\u0101m magduwa'a salamat.  "
                            },
                            {
                                "text": "  Manjari itu ah'lling PANGH\u016a' pabalik ma si Musa, yukna, \u201cPatukad ka pi'itu ni aku ni diyata' b\u016bd itu. Maitu lagi' ka bo' ka buwananku duwa batu amasagi'. Itiya' tasulatku saga panoho'an ya pamandu'ku ma saga ummat ilu.\u201d  "
                            },
                            {
                                "text": "  Magt\u016by magsakap si Musa maka tendogna si Yussa' bo' patukad ni b\u016bd Tuhan."
                            },
                            {
                                "text": "Yuk si Musa ma saga pagmatto'ahan bangsa Isra'il, \u201cLagarinbi lagi' kami maitu sampay kami makab\u012bng pi'itu. Ilu mailu ma ka'am si Harun maka si H\u016br. Sig\u0101m ya analassay bang aniya' palkala'bi.\u201d  "
                            },
                            {
                                "text": "  Na, makatukad pa'in si Musa, katambunan B\u016bd Turusina e' gabun."
                            },
                            {
                                "text": "Patulun isab sahaya si Yawe ni pussuk b\u016bd e'. Jari animpus gabun in\u0101n nnom llaw t'ggolna. Ta'abut pa'in pitung'llaw, angalingan PANGH\u016a'-Yawe ma si Musa min deyom gabun."
                            },
                            {
                                "text": "Malaingkan in sahaya si Yawe sali' tunu' aheya makalandu' bang ma pang'nda' saga bangsa Isra'il."
                            },
                            {
                                "text": "Manjari itu, patukad na si Musa bo' pas\u014dd ni deyom gabun, ati mpatp\u016b' bahangi ya kat'nna'na ma diyata' b\u016bd e'.    "
                            }
                        ]
                    },
                    {
                        "verses": [
                            {
                                "text": "    Jari mah\u0113' pa'in ma diyata' b\u016bd, angallam PANGH\u016a'-Yawe ma si Musa, yukna,"
                            },
                            {
                                "text": "\u201cSoho'un saga bangsa Isra'il amowahan aku huhulmatan. Sambutun ai-ai pamuwan e' sig\u0101m bang pa'in hilas min deyom pangatayan sig\u0101m dangan maka dangan."
                            },
                            {
                                "text": "Buwattitu saga huhulmatan ya patut sambutnu min saga a'a in\u0101n: bulawan, pilak maka tumbaga,"
                            },
                            {
                                "text": "salban walna' bilu, taluk maka keyat, kakana' pote' ah\u0101p hinanganna, maka bulbul kambing pangahinang kakana'."
                            },
                            {
                                "text": "Kuwit bili-bili l'lla isab bay nianjibihan keyat, maka kuwit duyung, kayu akasya,"
                            },
                            {
                                "text": "ns'llan jaitun ma palita'an, saga pamap\u0101 ya pamahamut ns'llan pangangg'llal imam, maka ginisan pamap\u0101 kamanyan,"
                            },
                            {
                                "text": "ginisan palmata isab pamalingkat epod maka puyu'-daggaha ya pan'mmek imam alanga.\u201d  "
                            },
                            {
                                "text": "  Yuk Tuhan isab, \u201cSoho'un saga bangsa Isra'il angahinangan aku Luma' Sussi supaya aku makamailu ma sig\u0101m."
                            },
                            {
                                "text": "Ya pangahinangbi luma' itu maka kamemon kapanyapanna subay pasali' ni suntu'an ya song pa'nda'anku ni ka'a.\u201d   "
                            },
                            {
                                "text": "    Yuk Tuhan isab, \u201cSoho'un sig\u0101m angahinang ba'ul min kayu akasya, lima h'kka taha'na, t'llu h'kka lambuna, t'llu h'kka isab langkawna."
                            },
                            {
                                "text": "Ba'ul itu subay pinutus deyom-luwasanna maka bulawan porol. Kak\u012branna isab subay pinalingkat maka gipis bulawan."
                            },
                            {
                                "text": "Hinangunbi mpat gallang bulawan bo' patli'unbi peh\u0113' ni tape' ba'ul in\u0101n, duwa gallang min bihing ba'ul dambila', duwa isab min dambila'."
                            },
                            {
                                "text": "Hinangunbi saga tanggungan min kayu akasya, bo' putusinbi bulawan."
                            },
                            {
                                "text": "Tahinang pa'in, pasulugunbi ni gallang ya ma bihing ba'ul bo' aniya' pananggungan."
                            },
                            {
                                "text": "Ya tanggungan itu mbal manjari nila'anan min panuluganna."
                            },
                            {
                                "text": "Na pagubus, pat'nna'unbi ma deyom Ba'ul Paljanji'an ya paltanda'an song pamuwanku ma ka'am.  "
                            },
                            {
                                "text": "  \u201cHinangunbi turung sinasal min bulawan porol, lima h'kka taha'na, t'llu h'kka lambuna. Turung Pagtaubatan ko' in\u0101n."
                            },
                            {
                                "text": "Sasalunbi isab duwa mala'ikat pikpikan min t\u014dng turung karuwa, langkus bulawanna maka bulawan turung."
                            },
                            {
                                "text": "Sasalunbi isab duwa mala'ikat pikpikan min t\u014dng turung karuwa, langkus bulawanna maka bulawan turung."
                            },
                            {
                                "text": "Saga mala'ikat pikpikan itu subay pinapagharap maka subay angandomolan turung. In pikpik sig\u0101m subay pab'llat pariyata' bo' makalandungan turung ba'ul."
                            },
                            {
                                "text": "Pagubus pa'in, nna'un ma deyom Ba'ul Paljanji'an ilu ya sulat paltanda'an song pamuwanku ma ka'a, ati turungin."
                            },
                            {
                                "text": "Manjari pasabu aku ma ka'a, Musa, ma llotan duwa mala'ikat pikpikan ya ma turung Ba'ul Paljanji'an e'. Pi'ilu du aku amasampay ni ka'a saga sara' kamemon ya panoho'anku ma saga bangsa Isra'il.\u201d   "
                            },
                            {
                                "text": "    Magkallam gi' Tuhan ma disi Musa yukna, \u201cHinangunbi lamisahan min kayu akasya, mpat h'kka taha'na, duwa h'kka lambuna, t'llu h'kka isab langkawna."
                            },
                            {
                                "text": "Putusunbi maka bulawan porol, bo' palingkatunbi k\u012bdna ka'mpat maka gipis bulawan."
                            },
                            {
                                "text": "Hinangunbi paga-paga da'mp\u0101t-tangan lambuna ma sakalibut lamisahan e', bo' palingkatunbi isab maka bulawan gipis."
                            },
                            {
                                "text": "Hinangunbi mpat gallang bulawan bo' patli'unbi peh\u0113' ni mpat dugu lamisahan e', ma diyata'an saga tape'na."
                            },
                            {
                                "text": "Pasekotun saga gallang e' ni paga-paga bo' aniya' pamasulugan tanggungan bang nihangkut pi'ingga-pi'ingga."
                            },
                            {
                                "text": "Saga tanggungan ilu subay nihinang min kayu akasya pinutusan bulawan."
                            },
                            {
                                "text": "Damikiyanna isab saga kapanyapan ma Luma' Pangarapan, hinangunbi min bulawan porol, buwat saga lai', saga pinggan maka saga pangisihan binu-anggul ya binu'usan pangahulmat ma Tuhan."
                            },
                            {
                                "text": "Jari lamisahan ilu ya pamat'nna'anbi Tinapay Hadarat bo' aniya' ma matahanku sakahaba' waktu.\u201d   "
                            },
                            {
                                "text": "    Magkallam gi' Tuhan, yukna, \u201cAnasal kam baran palita'an min bulawan porol, dalos hinanganna min buli'na sampay ni batangna, beya' isab saga pinggan-pinggan ya pinagukilan sali' luwa sumping."
                            },
                            {
                                "text": "In batangna subay magsanga nnom, t'llu min dambila' batang, t'llu isab min dambila'."
                            },
                            {
                                "text": "Maka sangana in\u0101n subay nihinangan pinggan-pinggan sali' luwa sumping almon, t'llu hekana ma saga sanga ka'nnom pakaniya-kaniya."
                            },
                            {
                                "text": "Ya du batang palita'an, subay nihinangan pinggan-pinggan mpat hekana sali' luwa sumping almon."
                            },
                            {
                                "text": "Jari aniya' dakayu' pinggan-pinggan min deyo' saga sanga panagna'an, dakayu' min deyo' saga sanga t'ngnga'an, dakayu' isab min deyo' sanga ma diyata'. Nnom sangana kamemon."
                            },
                            {
                                "text": "Subay dalos hinangan palita'an itu kamemon, baranna maka saga sumping-sumpingna maka saga sangana. Bulawan ponod ya pangahinang iya.  "
                            },
                            {
                                "text": "  \u201cManjari, angahinang kam saga palita'an maka sumbuhan pitu' hekana. Pagubus, pat'nna'unbi ma baran palita'an bo' supaya patudju sawana ni dahuan."
                            },
                            {
                                "text": "Hinangunbi isab saga kapanyapan palita'an, buwat saga sisipit pamah\u0101p sumbuhan maka saga talam-talamna."
                            },
                            {
                                "text": "Ya buhat bulawan pangahinangbi palita'an itu sampay kamemon saga panyapna subay t'llump\u016b' maka mpat kilu."
                            },
                            {
                                "text": "Ebot-ebot,\u201d yuk Tuhan ma si Musa, \u201cbeya'un suntu'an bay pa'nda'anku ma ka'a ma diyata' b\u016bd itu.\u201d    "
                            }
                        ]
                    },
                    {
                        "verses": [
                            {
                                "text": "    Na, amalman Tuhan ma si Musa, yukna, \u201cBuwattitu ya pangahinangbi Luma' Pangarapan ni aku. Angahinang kam sangp\u016b' sugpat kultina landu' ah\u0101p kakana'na pinaglamuran salban bilu, salban taluk maka salban keyat bo' ah\u0101p luwana. Pabuldahinbi isab luwa mala'ikat pikpikan ma a'a apanday magbubulda."
                            },
                            {
                                "text": "Saga sugpat kultina itu subay dasali' sukuranna kamemon, pitund'ppa taha'na maka dand'ppa lambuna."
                            },
                            {
                                "text": "Jari lima sugpatna subay tinahi' pinagbihing-bihing bo' tahinang dakayu' kultina atibu'uk, damikiyanna lima sugpat takapin."
                            },
                            {
                                "text": "Patahi'un tainga-tainga kakana' bilu ma bihing kultina aheya in\u0101n karuwa, hatina lima-limamp\u016b' heka tainga-tainga maganggop-anggop. Pahinangun isab limamp\u016b' kakansing bulawan pamarakayu' duwa kultina in\u0101n supaya arakayu' deyom Luma' Pangarapan ilu.  "
                            },
                            {
                                "text": "Patahi'un tainga-tainga kakana' bilu ma bihing kultina aheya in\u0101n karuwa, hatina lima-limamp\u016b' heka tainga-tainga maganggop-anggop. Pahinangun isab limamp\u016b' kakansing bulawan pamarakayu' duwa kultina in\u0101n supaya arakayu' deyom Luma' Pangarapan ilu.  "
                            },
                            {
                                "text": "Patahi'un tainga-tainga kakana' bilu ma bihing kultina aheya in\u0101n karuwa, hatina lima-limamp\u016b' heka tainga-tainga maganggop-anggop. Pahinangun isab limamp\u016b' kakansing bulawan pamarakayu' duwa kultina in\u0101n supaya arakayu' deyom Luma' Pangarapan ilu.  "
                            },
                            {
                                "text": "  \u201cPagubus, pahinangun saga kultina min bulbul kambing, sangp\u016b' maka dda heka sugpatna pangalapis kultina deyom."
                            },
                            {
                                "text": "Saga sugpat itu subay dasali' sukuranna kamemon, taha'na pitund'ppa maka tonga', lambuna dand'ppa."
                            },
                            {
                                "text": "In sugpat bulbul kambing itu subay tinahi' pinagbihing-bihing isab, lima heka sugpat ma kultina dakayu', nnom heka sugpat ma kultina dakayu'. Ya kultina nnom sugpatna subay pinasangon ma dahuan luma' tampal ni pagsos\u014dran, maka sugpatna katapusan subay nilupi' duwa."
                            },
                            {
                                "text": "Patahi'un tainga-tainga kakana' ma t\u014dng kultina karuwa, lima-limamp\u016b' hekana."
                            },
                            {
                                "text": "Pahinangun isab limamp\u016b' kakansing tumbaga pamarakayu' kultina bulbul kambing itu karuwa."
                            },
                            {
                                "text": "Na, pagka maglabi asal t\u014dng kultina ya talupi' duwa, subay patontonan di-na ma k\u014dkan luma'."
                            },
                            {
                                "text": "Ya du t\u014dng kultina ma bihing luma' karuwambila', maglabi isab tonga' sin tonga' d'ppa. Jari in labina itu subay pa'abut ni tana' bo' katambunan kultina ya ma deyom."
                            },
                            {
                                "text": "Pahinangun duwa ginis turung isab panurung kaluha'an tolda. Kuwit bili-bili l'lla nianjibihan keyat ya pangahinang turung itu dakayu', maka kuwit duyung ya pangahinang turung katapusan.\u201d   "
                            },
                            {
                                "text": "    Angallam gi' Tuhan ma disi Musa yukna, \u201cAngahinang kam saga papagan dinding min kayu akasya pamarindingan Luma' Pangarapan."
                            },
                            {
                                "text": "Duwand'ppa maka tonga' langkawna, t'llu h'kka lambuna ma dakayu' sugpat."
                            },
                            {
                                "text": "Saga papagan ilu kamemon subay nihinangan lagsak duwa hekana patuwa' min deyo'anna."
                            },
                            {
                                "text": "Pahinangun duwamp\u016b' heka papagan dinding ma dambila' luma' maka ma dambila'. Pasasalun isab mpatp\u016b' durukan h\u0101g min pilak aponod, hatina duwa durukan ma papagan dakayu' maka dakayu' pamatukan lagsak e'."
                            },
                            {
                                "text": "Pahinangun duwamp\u016b' heka papagan dinding ma dambila' luma' maka ma dambila'. Pasasalun isab mpatp\u016b' durukan h\u0101g min pilak aponod, hatina duwa durukan ma papagan dakayu' maka dakayu' pamatukan lagsak e'."
                            },
                            {
                                "text": "Pahinangun duwamp\u016b' heka papagan dinding ma dambila' luma' maka ma dambila'. Pasasalun isab mpatp\u016b' durukan h\u0101g min pilak aponod, hatina duwa durukan ma papagan dakayu' maka dakayu' pamatukan lagsak e'."
                            },
                            {
                                "text": "Pahinangun duwamp\u016b' heka papagan dinding ma dambila' luma' maka ma dambila'. Pasasalun isab mpatp\u016b' durukan h\u0101g min pilak aponod, hatina duwa durukan ma papagan dakayu' maka dakayu' pamatukan lagsak e'."
                            },
                            {
                                "text": "Hinangunbi isab nnom papagan pangandinding ma t\u014dng luma' tampal ni s'ddopan,"
                            },
                            {
                                "text": "maka duwa papagan isab ma duguna karuwa."
                            },
                            {
                                "text": "Papagtapilun saga papagan ma dugu itu min deyo' sampay pariyata'. Diyata'na subay pinasulug ni dakayu' gallang bo' mbal magpuklas."
                            },
                            {
                                "text": "Manjari walu' heka papagan pangandinding ma k\u014dkan luma', sangp\u016b' isab maka nnom durukanna nihinang min d\u012b pilak. Hatina duwa durukan ma saga papagan ilu dakayu' maka dakayu'.  "
                            },
                            {
                                "text": "  \u201cAngahinang kam saga batang-batang kayu akasya pamahogot dinding, lima-lima hekana ma bihing luma' karuwambila', lima isab ma k\u014dkan tampal ni s'ddopan."
                            },
                            {
                                "text": "  \u201cAngahinang kam saga batang-batang kayu akasya pamahogot dinding, lima-lima hekana ma bihing luma' karuwambila', lima isab ma k\u014dkan tampal ni s'ddopan."
                            },
                            {
                                "text": "Ya batang-batang ma t'ngnga' dinding subay pa'abut min t\u014dng luma' dakayu' ni dakayu'."
                            },
                            {
                                "text": "Putusinbi bulawan saga papagan dinding sampay saga batang-batangna. Angahinang kam saga gallang bulawan isab pamasulugan saga batang-batang e'.\u201d  "
                            },
                            {
                                "text": "  Angallam gi' Tuhan ma disi Musa, \u201cYa pangahinangbi Luma' Pangarapan ma aku subay pasali' to'ongan ni suntu'an ya bay pa'nda'anku ka'a ma diyata' b\u016bd itu.\u201d   "
                            },
                            {
                                "text": "    Yuk Tuhan, \u201cHinangunbi dakayu' kultina pangalikus deyom Luma' he', tampal ni k\u014dkan. Kultina itu subay nihinang min kakana' landu' ah\u0101p, pinaglamuran salban bilu, salban taluk maka salban keyat. Pabuldahin isab luwa mala'ikat pikpikan ma a'a apanday magbubulda."
                            },
                            {
                                "text": "Hinangunbi h\u0101g mpat hekana min kayu akasya ati pat'nggehun ma mpat durukan d\u012b pilak. Putusunbi h\u0101g ilu maka bulawan, p\u0113'inbi isab saga sasabit bulawan panagnatan kultina."
                            },
                            {
                                "text": "Pagubus, pasagnatun kultina ilu min deyo' saga kakansing bay pamarakayu' duwa kultina pangatop. Jari in Luma' Pangarapan tabilik duwa na. Tampat Sussi ya pang\u014dn bilik tampal ni pagsos\u014dran, Tampat Mahasussi ya pang\u014dn bilik ma liyu kultina tampal ni k\u014dkan. Maina'an ya pamat'nna'anbi Ba'ul Pagtau'an Sulat Paljanji'an, tinurungan asal maka turungna."
                            },
                            {
                                "text": "Pagubus, pasagnatun kultina ilu min deyo' saga kakansing bay pamarakayu' duwa kultina pangatop. Jari in Luma' Pangarapan tabilik duwa na. Tampat Sussi ya pang\u014dn bilik tampal ni pagsos\u014dran, Tampat Mahasussi ya pang\u014dn bilik ma liyu kultina tampal ni k\u014dkan. Maina'an ya pamat'nna'anbi Ba'ul Pagtau'an Sulat Paljanji'an, tinurungan asal maka turungna."
                            },
                            {
                                "text": "Ya lamisahan bulawan subay pinat'nna' ma luwasan kultina, ma bihing luma' tampal ni kowan. Ya palita'an pitu' sangana subay pinat'nna' tampal ni gibang, maganggop maka lamisahan.  "
                            },
                            {
                                "text": "  \u201cAngahinang kam kultina panambol lawang pagsos\u014dran ni Luma'. Hinangunbi min kakana' ah\u0101p isina, binulda isab maka salban bilu, taluk maka keyat."
                            },
                            {
                                "text": "Hinangunbi lima h\u0101g min kayu akasya pinutusan bulawan. Sasalunbi isab lima durukan tumbaga pamat'nna'an saga h\u0101g e'. Pagubus, hinangunbi saga sasabit bulawan panagnatan kultina.\u201d    "
                            }
                        ]
                    },
                    {
                        "verses": [
                            {
                                "text": "    Magpanoho'an lagi' Tuhan ma si Musa, yukna, \u201cAngahinang kam lapohan pagtunu'an kulban min kayu akasya. Magpasagi' lambuna maka taha'na sangp\u016b' h'kka sali'-sali', nnom h'kka langkawna."
                            },
                            {
                                "text": "Hinangunbi pussuk-pussuk kayu ma mpat duguna, sali' luwa tanduk. Kayuna subay dalos maka kayu ya pangahinangan baran lapohan. Jari putusunbi kamemonna maka d\u012b tumbaga."
                            },
                            {
                                "text": "Hinangunbi isab ba'anan kapanyapanna min tumbaga, buwat saga undam panaluran abu, saga kakagis, saga garul pangisihan laha' susumbali'an, saga tutugsuk aheya, sampay saga pangisihan baga."
                            },
                            {
                                "text": "In lapohan ilu subay nihinangan pangayakan min tumbaga, maka gallang tumbaga isab ma duguna ka'mpat."
                            },
                            {
                                "text": "Pagubus, pasangonun pangayakan itu ni deyom baran lapohan min deyo' paga-paga akiput, saga ma tonga'an k\u012bdna."
                            },
                            {
                                "text": "Hinangun tanggungan isab min kayu akasya pinutus maka tumbaga"
                            },
                            {
                                "text": "bo' pinasulug peh\u0113' ni gallang ma k\u012bd lapohan karuwambila' bang subay nihangkut."
                            },
                            {
                                "text": "Beya'unbi suntu'an lapohan bay pa'nda'anku ma ka'a maina'an lagi' ma diyata' b\u016bd. Hinangunbi min papan, luwana sali' tu'ung halam turungna.\u201d   "
                            },
                            {
                                "text": "    Angallam gi' Tuhan ma si Musa, yukna, \u201cSubay aniya' halaman ma sakalibut Luma' Pangarapan, taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Kultina landu' ah\u0101p kakana'na ya panasak halaman itu, maka h\u0101g nnomp\u016b' hekana panagnatan kultina. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b'-sangp\u016b' isab min bihingna tampal ni sobangan maka ni s'ddopan. Saga h\u0101g itu kamemon subay nileboran maka pilak, maka subay nihinangan durukan min d\u012b tumbaga. Pin\u0113'an sasabit pilak isab panagnatan kultina.  "
                            },
                            {
                                "text": "    Angallam gi' Tuhan ma si Musa, yukna, \u201cSubay aniya' halaman ma sakalibut Luma' Pangarapan, taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Kultina landu' ah\u0101p kakana'na ya panasak halaman itu, maka h\u0101g nnomp\u016b' hekana panagnatan kultina. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b'-sangp\u016b' isab min bihingna tampal ni sobangan maka ni s'ddopan. Saga h\u0101g itu kamemon subay nileboran maka pilak, maka subay nihinangan durukan min d\u012b tumbaga. Pin\u0113'an sasabit pilak isab panagnatan kultina.  "
                            },
                            {
                                "text": "    Angallam gi' Tuhan ma si Musa, yukna, \u201cSubay aniya' halaman ma sakalibut Luma' Pangarapan, taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Kultina landu' ah\u0101p kakana'na ya panasak halaman itu, maka h\u0101g nnomp\u016b' hekana panagnatan kultina. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b'-sangp\u016b' isab min bihingna tampal ni sobangan maka ni s'ddopan. Saga h\u0101g itu kamemon subay nileboran maka pilak, maka subay nihinangan durukan min d\u012b tumbaga. Pin\u0113'an sasabit pilak isab panagnatan kultina.  "
                            },
                            {
                                "text": "    Angallam gi' Tuhan ma si Musa, yukna, \u201cSubay aniya' halaman ma sakalibut Luma' Pangarapan, taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Kultina landu' ah\u0101p kakana'na ya panasak halaman itu, maka h\u0101g nnomp\u016b' hekana panagnatan kultina. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b'-sangp\u016b' isab min bihingna tampal ni sobangan maka ni s'ddopan. Saga h\u0101g itu kamemon subay nileboran maka pilak, maka subay nihinangan durukan min d\u012b tumbaga. Pin\u0113'an sasabit pilak isab panagnatan kultina.  "
                            },
                            {
                                "text": "    Angallam gi' Tuhan ma si Musa, yukna, \u201cSubay aniya' halaman ma sakalibut Luma' Pangarapan, taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Kultina landu' ah\u0101p kakana'na ya panasak halaman itu, maka h\u0101g nnomp\u016b' hekana panagnatan kultina. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b'-sangp\u016b' isab min bihingna tampal ni sobangan maka ni s'ddopan. Saga h\u0101g itu kamemon subay nileboran maka pilak, maka subay nihinangan durukan min d\u012b tumbaga. Pin\u0113'an sasabit pilak isab panagnatan kultina.  "
                            },
                            {
                                "text": "  \u201cMa sasak tampal ni sobangan, pahinangun duwa kultina lima-limand'ppa taha'na panasak halaman min karuwambila' lalabayan ya pags\u014dd-luwasan a'a. Subay t'llu h\u0101g jukup maka durukanna min bihing lalabayan tampal ni kowan, t'llu isab tampal ni gibang. Hatina kulang-kulang mpat d'ppa ya taha' sasak min karuwambila'.  "
                            },
                            {
                                "text": "  \u201cMa sasak tampal ni sobangan, pahinangun duwa kultina lima-limand'ppa taha'na panasak halaman min karuwambila' lalabayan ya pags\u014dd-luwasan a'a. Subay t'llu h\u0101g jukup maka durukanna min bihing lalabayan tampal ni kowan, t'llu isab tampal ni gibang. Hatina kulang-kulang mpat d'ppa ya taha' sasak min karuwambila'.  "
                            },
                            {
                                "text": "  \u201cHinangunbi kultina panambol pagsos\u014dran halaman, limand'ppa taha'na. Ya pangahinangbi subay kakana' ah\u0101p binuldahan maka salban bilu, taluk maka keyat. Subay aniya' h\u0101g panagnatan kultina in\u0101n, mpat hekana jukup maka durukanna."
                            },
                            {
                                "text": "Kamemon saga h\u0101g ma sasak in\u0101n subay nilebod maka lebod-lebod d\u012b pilak, subay aniya' sasabitna isab nihinang min d\u012b pilak. Tumbaga ya pangahinang saga durukan h\u0101g e'."
                            },
                            {
                                "text": "Duwamp\u016b' maka mpat d'ppa ya taha' halaman itu, sangp\u016b' maka duwand'ppa luhana. Dand'ppa maka duwa h'kka ya langkaw kultinana, ah\u0101p isab kakana'na. Aniya' isab durukan tumbaga ma ba'anan saga h\u0101gna."
                            },
                            {
                                "text": "Jari kapanyapan ai-ai ya ginuna ma Luma' Pangarapan itu nihinang min tumbaga. Ya du saga bale pangengkotan Luma' Pangarapan maka sasakna, tumbaga isab.\u201d   "
                            },
                            {
                                "text": "    Ah'lling gi' Tuhan ma si Musa yukna, \u201cSoho'un saga bangsa Isra'il amowahan ka'a ns'llan jaitun halam aniya' sapalna bo' aniya' pang'ns'llan saga palita'an bo' mbal magkap'dda keyatna."
                            },
                            {
                                "text": "Wajib si Harun maka saga anakna angayuput saga palita'an ya pat'nna' ma deyom Tolda Pagsasabuhan min luwasan kultina ya pangalikus ba'ul isihan Sulat Paljanji'an. Palita'an ilu subay akeyat na pa'in ma haddarat PANGH\u016a'-Yawe min waktu abay kohap sampay ni kasubuhan. Subay bineya' panoho'an itu e' saga bangsa Isra'il kamemon magpangkat-mamangkat.\u201d    "
                            }
                        ]
                    },
                    {
                        "verses": [
                            {
                                "text": "    Amalman gi' Tuhan ma si Musa, yukna, \u201cPalinganin danakannu si Harun maka saga anakna l'lla, ya si Nadab, si Abihu, si Eleyasar maka si Itamar. Pasadd\u012bhun sig\u0101m min pagkahi sig\u0101m bangsa Isra'il bo' tahinang imam maghinang ni aku."
                            },
                            {
                                "text": "Pahinangin si Harun saga badju' alingkat ya t\u014dp pan'mmek imam alanga, supaya iya patut pinagmahaltabatan."
                            },
                            {
                                "text": "Bowahun magsuli-suli ba'anan saga a'a ata'u magtahi' ya bay buwananku kapandayan. S\u014d'un sig\u0101m angahinang saga badju' pan'mmek si Harun, jari pabidda' iya min kaheka'an a'a ati tag'llal imam maghinang ni aku."
                            },
                            {
                                "text": "Buwattitu saga s'mmek ya pamahinangnu ma saga a'a magtatahi': kaissana puyu' pat'nna' ma daggaha, karuwana lampik s'mmek ya ni\u014dnan epod, kat'lluna juba, ka'mpatna badju' buldahan, kalimana sulban, katapusanna kambot. Ya du ilu saga pan'mmek ahalga' ya nihinangan danakannu si Harun maka saga anakna l'lla supaya sig\u0101m tag'llal imam maghinang ni aku."
                            },
                            {
                                "text": "Subay lubid-lubid bulawan maka salban bilu, taluk maka keyat ya ginuna e' sig\u0101m, maka subay kakana' ah\u0101p t'nnunanna.\u201d   "
                            },
                            {
                                "text": "    \u201cHinangun epod min kakana' ah\u0101p isina maka min lubid-lubid bulawan. Salban bilu, taluk maka keyat isab ya pangangguna e' sig\u0101m ya apanday magbulda."
                            },
                            {
                                "text": "Epod itu subay tinahi'an duwa sablayan ma bahana karuwambila' bo' ah\u0101p t'nna'na ma baran imam."
                            },
                            {
                                "text": "Subay aniya' sambung ah\u0101p hinanganna isab, nihinang min kakana' ah\u0101p maka min lubid-lubid bulawan, bo' binulda maka salban bilu, taluk maka keyat. Sambung itu subay dalos asal maka baran epod.  "
                            },
                            {
                                "text": "  \u201cPagubus, ang\u0101' ka saga palmata onek duwa hekana pangukilan \u014dn saga anak si Isra'il kasangp\u016b' maka duwa."
                            },
                            {
                                "text": "Subay pinagsunu'-sunu' pangumulan sig\u0101m, nnom \u014dn sig\u0101m ma palmata dakayu', nnom isab ma dakayu'."
                            },
                            {
                                "text": "Paukilun pah\u0101p ma a'a apanday maghinang palmata maka singsing. Sasalunbi isab duwa kait bulawan pamat'nna'an duwa palmata ilu."
                            },
                            {
                                "text": "Manjari in duwa kait e' subay pinasangon ma diyata' sablayan epod bo' aniya' pangentoman saga anak si Isra'il. Pagka buwatt\u0113', in \u014dn saga bangsa Isra'il tatanggung e' si Harun ma hadaratku,\u201d yuk PANGH\u016a', \u201cati taentomku sig\u0101m."
                            },
                            {
                                "text": "Pasasalun duwa kait bulawan maka duwa kili-kili bulawan, tinabid-tabid sali' luwa lubid. Jari in kili-kili itu subay pinaengkot ni kait e'.\u201d   "
                            },
                            {
                                "text": "Pasasalun duwa kait bulawan maka duwa kili-kili bulawan, tinabid-tabid sali' luwa lubid. Jari in kili-kili itu subay pinaengkot ni kait e'.\u201d   "
                            },
                            {
                                "text": "    \u201cNa,\u201d yuk Tuhan, \u201cpahinangun puyu'-daggaha pang'nda'an kahandak Tuhan. Pahinangun ma a'a taga-kapandayan. Soho'un pinasali' ni bay hinangan epod e', hatina kakana' ah\u0101p isina pinaglamuran lubid-lubid bulawan, binuldahan isab maka salban bilu, taluk maka keyat."
                            },
                            {
                                "text": "Kakana' puyu' itu subay nilupi' duwa bo' amasagi' dah'kka taha'na, dah'kka isab lambuna."
                            },
                            {
                                "text": "Pat'nna'un saga palmata kaginisan sangp\u016b' maka duwa hekana ma dahuan puyu'. Saga palmata itu subay pinagt\u0101d-t\u0101d mpat, t'llu-t'llu hekana ma dant\u0101d. Ya ma t\u0101d diyata' subay rubi (palmata alutu' keyatna), topas (palmata kuning), maka berel (palmata jali'-jali')."
                            },
                            {
                                "text": "Ya ma t\u0101d pasunu' subay turkwis (palmata bilu magb'ttik-b'ttik), sappir (palmata alutu' biluna), maka emeral (palmata alutu' gaddungna)."
                            },
                            {
                                "text": "Ma t\u0101d pasunu' gi' subay jasint (palmata bilu magb'ttik-b'ttik), agat (palmata magjali'-jali' kausun maka pote'), maka amitis (palmata taluk)."
                            },
                            {
                                "text": "Ma t\u0101d deyo' katapusan subay krisolit (palmata biyaning), onek (palmata kausun jali'-jali'), maka jasper (palmata intan gaddung). Bulawan ya pamakaitan saga palmata itu kamemon."
                            },
                            {
                                "text": "Manjari in sangp\u016b' maka duwa palmata itu subay niukilan saga \u014dn anak si Isra'il l'lla, sali' hantang ukilan singsing. \u014cn a'a dakayu' ma palmata dakayu' pakaniya-kaniya.\u201d  "
                            },
                            {
                                "text": "  Ah'lling gi' Tuhan ma si Musa yukna, \u201cHinangun duwa kili-kili min bulawan tinabid-tabid bo' aniya' pangengkot puyu',"
                            },
                            {
                                "text": "maka hinangun isab mpat singsing bulawan tinahi' peh\u0113' ni mpat dugu puyu', min bukutna. Pagubus, engkotin t\u014dng kili-kili bulawan in\u0101n ni duwa singsing puyu'. Engkotin t\u014dngna dakayu' isab ni duwa kait ya pamatukan palmata bo' pasangon ni sablayan epod, min dahuan baha."
                            },
                            {
                                "text": "maka hinangun isab mpat singsing bulawan tinahi' peh\u0113' ni mpat dugu puyu', min bukutna. Pagubus, engkotin t\u014dng kili-kili bulawan in\u0101n ni duwa singsing puyu'. Engkotin t\u014dngna dakayu' isab ni duwa kait ya pamatukan palmata bo' pasangon ni sablayan epod, min dahuan baha."
                            },
                            {
                                "text": "maka hinangun isab mpat singsing bulawan tinahi' peh\u0113' ni mpat dugu puyu', min bukutna. Pagubus, engkotin t\u014dng kili-kili bulawan in\u0101n ni duwa singsing puyu'. Engkotin t\u014dngna dakayu' isab ni duwa kait ya pamatukan palmata bo' pasangon ni sablayan epod, min dahuan baha."
                            },
                            {
                                "text": "maka hinangun isab mpat singsing bulawan tinahi' peh\u0113' ni mpat dugu puyu', min bukutna. Pagubus, engkotin t\u014dng kili-kili bulawan in\u0101n ni duwa singsing puyu'. Engkotin t\u014dngna dakayu' isab ni duwa kait ya pamatukan palmata bo' pasangon ni sablayan epod, min dahuan baha."
                            },
                            {
                                "text": "Hinangun lagi' singsing bulawan sadd\u012b, duwa hekana isab, ati tahi'un ni t\u014dng sablayan epod, ma atag sambungna."
                            },
                            {
                                "text": "In singsing puyu' damuli itu subay niengkotan ni singsing epod maka lubid bilu bo' supaya mbal angalambe puyu' min baran imam.  "
                            },
                            {
                                "text": "  \u201cManjari itu,\u201d yuk Tuhan, \u201csakahaba' waktu kapas\u014dd si Harun ni Tampat Sussi ma deyom Luma' Pangarapan aku, ina'an ma atag jantungna puyu' ya pang'nda'an kahandakku. Ina'an isab maina'an saga \u014dn anak si Isra'il tabowa e'na pamaentoman aku, si Yawe."
                            },
                            {
                                "text": "Pat'nna'un isab in Urim maka Tummim ma deyom puyu' in\u0101n supaya tabowa ma atag jantung si Harun bang iya pas\u014dd ni hadaratku sumiyan-sumiyan waktu. Jari aniya' ma iya pang'nda'an bo' tata'una bang ai kahandakku,\u201d yuk PANGH\u016a', \u201cpasal saga bangsa Isra'il.\u201d   "
                            },
                            {
                                "text": "    Amalman gi' Tuhan ma si Musa, yukna, \u201cBuwattitu ya pangahinangbi juba pangalapis epod. Hinangunbi min kakana' bilu halam aniya' lamudna,"
                            },
                            {
                                "text": "maka hinangin lowang ma t'ngnga'na bo' aniya' pasulugan k\u014dk a'a. Lowang itu subay sinulsi pah\u0101p bo' mbal al'kkas agese' bang sinulug."
                            },
                            {
                                "text": "Pa'ari-arihun kumpi' juba maka buwa'-buwa' dalima' nihinang min salban bilu, taluk maka keyat. Subay aniya' bagting-bagting bulawan isab pinag'llot-'llot maka buwa'-buwa' he'."
                            },
                            {
                                "text": "Pa'ari-arihun kumpi' juba maka buwa'-buwa' dalima' nihinang min salban bilu, taluk maka keyat. Subay aniya' bagting-bagting bulawan isab pinag'llot-'llot maka buwa'-buwa' he'."
                            },
                            {
                                "text": "Wajib si Harun subay magsin'mmek juba itu hinabuna maghinang ni aku, jari takale lling bagting-bagting in\u0101n ma waktu kas\u014ddna ni hadaratku ma Tampat Mahasussi. Takale isab ma waktu kaluwasna, ati mbal ya pinapatay. Aku si Yawe ya Tuhanbi.\u201d  "
                            },
                            {
                                "text": "  Ah'lling gi' PANGH\u016a' ma si Musa, yukna, \u201cAmasasal ka dakayu' tapak-tapak d\u012b bulawan niukilan maka kabtangan itu, \u2018Sussi-manussi Pamasuku' si Yawe.\u2019 Ukilanna subay sali' ukilan singsing."
                            },
                            {
                                "text": "Pasangonun lubid bilu ma tapak-tapak ilu pamaengkot iya ni dahuan imam."
                            },
                            {
                                "text": "Tapak-tapak in\u0101n subay pabatuk ma tuktuk si Harun, jari bang as\u0101' e' saga a'a Isra'il anukbal ai-ai, tatanggung e' si Harun kas\u0101'an sig\u0101m. In tapak-tapak in\u0101n subay paddas ma tuktukna sakahaba' waktu bo' tataima' e' PANGH\u016a'-Yawe saga tutukbalan ummat Isra'il.  "
                            },
                            {
                                "text": "  \u201cPat'nnunun kakana' ah\u0101p isina nihinang badju' pamadju' si Harun, maka sulban isab maka sabitan. Sabitanna itu subay binuldahan e' a'a magbubulda."
                            },
                            {
                                "text": "Ya du saga anak si Harun l'lla, subay nihinangan badju' maka sabitan maka porong, hatina pan'mmek alingkat supaya sig\u0101m patut pinagmahaltabatan."
                            },
                            {
                                "text": "Pasulugun saga pan'mmek itu ma danakannu si Harun (yuk Tuhan ma si Musa) maka ma saga anakna. Pagubus, busugin k\u014dk sig\u0101m maka ns'llan jaitun bo' tag'llal imam. Pasuku'un sig\u0101m ma aku sadja supaya sig\u0101m makapaghinang ni aku.  "
                            },
                            {
                                "text": "  \u201cPahinangin sig\u0101m sauwal-sauwal isab panambun harapan sig\u0101m min hawakan sampay ni pa'a."
                            },
                            {
                                "text": "Wajib sig\u0101m subay magsulug sauwal-sauwal ilu sakahaba' waktu kapas\u014dd sig\u0101m ni deyom Tolda Pagsasabuhan, atawa bang sig\u0101m pasekot peh\u0113' ni lapohan pagtukbalan ma Tampat Sussi bo' magimam ni aku maina'an. Bang sig\u0101m ganta' pas\u014dd ma halam asauwal, dusa makapatay ko' in\u0101n. Panoho'an itu subay binogbogan e' si Harun maka saga panubu'na salama-lama tahun.\u201d    "
                            }
                        ]
                    },
                    {
                        "verses": [
                            {
                                "text": "    Angallam gi' Tuhan ma si Musa, \u201cBuwattitu hatulanna bang pasadd\u012bnu disi Harun magimam tudju ni aku. Pene'un dakayu' anak sapi' l'lla maka duwa bili-bili l'lla halam aniya' salla'na."
                            },
                            {
                                "text": "Ng\u0101'unbi isab tirigu pinu halam aniya' pasuligna bo' hinangunbi tinapay maka mamun anahut kalamuran ns'llan, maka b\u0101ng-b\u0101ng anipis-nipis pinahiran ns'llan."
                            },
                            {
                                "text": "Nna'un ai-ai itu ni deyom dakayu' ambung bo' yampa tukbalin ni aku, pinapagbeya' maka sapi' maka duwa bili-bili he'."
                            },
                            {
                                "text": "Pagubus, bowahun si Harun maka saga anakna l'lla peh\u0113' ni atag pagsos\u014dran Tolda Pagsasabuhan ati pandihun sig\u0101m maka bohe'."
                            },
                            {
                                "text": "Aubus pa'in bay pinandi, pas'mmekin si Harun saga s'mmek imam. Dah\u016b badju', bo' juba, bo' epod isab maka puyu'-daggaha. Pakambotin isab hawakanna maka sambung ya ah\u0101p hinanganna he'."
                            },
                            {
                                "text": "Pasulbanin k\u014dkna bo' pat'nna'un tapak-tapak ni dahuwan sulban e'."
                            },
                            {
                                "text": "Puwas e', ang\u0101' ka ns'llan jaitun ya ginuna pangangg'llal, bo' busugin peh\u0113' ni k\u014dk si Harun."
                            },
                            {
                                "text": "Bowahun isab saga anak si Harun l'lla bo' pinasulugan saga badju' imam."
                            },
                            {
                                "text": "Paporongin k\u014dk sig\u0101m maka pakambotin isab hawakan sig\u0101m. Buwatt\u0113' ya pangangg'llalnu disi Harun magimam, iya sampay saga anakna l'lla. Manjari tubu'an sig\u0101m magpangkat-mamangkat ya pinat'nna' magimam sampay ni kasaumulan.\u201d  "
                            },
                            {
                                "text": "  Ah'lling lagi' Tuhan ma si Musa, yukna, \u201cNa, ya sapi' l'lla bay pene'nu subay pinasekot ni pagsos\u014dran Tolda Pagsasabuhan. Bowahun si Harun maka saga anakna amat'nna' tangan sig\u0101m ma k\u014dk sapi' he',"
                            },
                            {
                                "text": "bo' yampa sumbali'un ma matahanku ma atag lawang Tolda Pagsasabuhan."
                            },
                            {
                                "text": "Ang\u0101' ka laha' min bay tasaludnu bo' pahirun peh\u0113' ni saga dugu lapohan tumbaga. T\u014dng tangannu ya pamahid. Bu'usin isab saga laha' takapin nireyo' lapohan e'.  "
                            },
                            {
                                "text": "  \u201cPagubus, ng\u0101'un lanab sapi' ilu kamemon, ya lanab amikit ma tina'ina, maka buli'-atayna, maka kidnina karuwa jukup maka lanabna. Tunu'un peh\u0113' ni diyata' lapohan tumbaga."
                            },
                            {
                                "text": "Sag\u014d' ya isi sapi' maka kuwitna maka tina'ina subay tinunu' ma luwasan pustu. Pagtaubatan ko' in\u0101n pangangganti' paldusahan saga imam.\u201d  "
                            },
                            {
                                "text": "  Angallam lagi' Tuhan, yukna, \u201cAng\u0101' ka dakayu' bili-bili l'lla min bay pene'nu ati bowahun si Harun maka saga anakna amat'nna' tangan sig\u0101m ma k\u014dk bili-bili he'."
                            },
                            {
                                "text": "Sumbali'un magt\u016by, maka salurun laha'na bo' pigsikun peh\u0113' ni mpat bihing lapohan tumbaga in\u0101n."
                            },
                            {
                                "text": "Pagubus, pagk'llot-k'llotun baran bili-bili he'. Kose'in tina'ina maka saga tape'na bo' bangkatun ni k\u014dkna maka isina."
                            },
                            {
                                "text": "Manjari in baran bili-bili ilu subay tinunu' ma katibu'ukanna ma diyata' lapohan tumbaga. Pagkulban tinunu' ko' in\u0101n panukbalbi ni aku. Kasulutan isab aku ma hamutna,\u201d yuk PANGH\u016a'.  "
                            },
                            {
                                "text": "  \u201cAng\u0101' ka isab bili-bili dakayu', ati bowahun si Harun maka saga anakna amat'nna' tangan sig\u0101m ma k\u014dkna."
                            },
                            {
                                "text": "Sumbali'un bo' salurun laha'na. Angakup ka dangkuri' laha' bo' peherun peh\u0113' ni t\u014dng tainga si Harun maka saga anakna, tampal ni kowan. Peherun isab ni dambila' bokol tangan sig\u0101m kowan maka ni bokol tape' sig\u0101m, kowan du isab. Pagubus, pigsikun laha' ni mpat bihing lapohan tumbaga he'."
                            },
                            {
                                "text": "Ang\u0101' ka isab laha' min bay pamigsikannu ni lamisahan, beya' isab saga ns'llan jaitun. Jari pigsikun ni disi Harun maka saga anakna, lapayun isab saga s'mmek sig\u0101m. Minn\u0113' sig\u0101m tasussi ma baran maka ma s'mmek, hatina suku' na sig\u0101m ma aku.  "
                            },
                            {
                                "text": "  \u201cAng\u0101' ka lanab min bili-bili karuwana sabab bili-bili pangangg'llal imam ko' ilu. Ang\u0101' ka lanab togelna, maka lanab ya amikit ma tina'ina, maka buli'-atayna sampay saga kidnina karuwa jukup maka lanabna. Pabeya'un isab pa'ana kowan."
                            },
                            {
                                "text": "Amene' ka tinapay min ambung ya pat'nna' ma matahanku. Subay dakayu' tinapay atibu'uk, dakayu' mamun-mamun kalamuran ns'llan, maka dakayu' b\u0101ng-b\u0101ng anipis, halam aniya' pasuligna kamemon."
                            },
                            {
                                "text": "Nde'in saga tinapay ilu maka saga k'llotan bili-bili ni pang'ntanan si Harun maka saga anakna. Pa'angkatun kamemonna ma sig\u0101m pangahulmat ma aku, ya Tuhanbi si Yawe."
                            },
                            {
                                "text": "Pagubus, sambutun pabalik min tangan sig\u0101m bo' tunu'un peh\u0113' ni diyata' lapohan pagtunu'an, beya' maka susumbali'an ya tinunu' ma katibu'ukanna ati kasulutan aku ma hamutna. Pagkulban tinunu' ko' in\u0101n panukbalbi ma aku, si Yawe."
                            },
                            {
                                "text": "Pag\u0101'nu daggaha bili-bili bay sinumbali' pangangg'llal ma si Harun, angkatun ma matahanku dah\u016b pangahulmatnu ma aku, jari ma ka'a na.  "
                            },
                            {
                                "text": "  \u201cPasuku'unbi ma aku dah\u016b saga bahagi' bili-bili ya palsuku'an disi Harun maka saga anakna, hatina daggaha maka pa'a ya bay niangkat pangahulmat ma aku."
                            },
                            {
                                "text": "Buwatt\u0113' l'ngngananna salama-lama tahun bang aniya' susumbali'an tinukbal pagduwa'a salamat ni si Yawe e' saga a'a Isra'il. Daggaha maka pa'a subay pamasuku' e' saga bangsa Isra'il pagkakan si Harun maka anak-panubu'na.  "
                            },
                            {
                                "text": "  \u201cNa, saga s'mmek pagimam si Harun in\u0101n subay pamusaka' saga panubu'na, pan'mmek sig\u0101m ma waktu pamat'nna' sig\u0101m magimam, waktu isab pamusug k\u014dk sig\u0101m maka ns'llan jaitun."
                            },
                            {
                                "text": "Jari sasuku pinat'nna' magimam pas'lle' min si Harun bo' pas\u014dd ni deyom Tolda Pagsasabuhan maghinang ni aku ma Tampat Sussi, wajib subay magbinadju' s'mmek si Harun pitung'llaw t'ggolna.  "
                            },
                            {
                                "text": "  \u201cManjari ang\u0101' na ka isi min bili-bili ya bay sinumbali' pangangg'llal ma disi Harun. Loho'in ma halaman Luma' Sussi"
                            },
                            {
                                "text": "ati pamakanun ma si Harun maka saga anakna ma atag pagsos\u014dran Tolda Pagsasabuhan. Kapin tinapay bay ma deyom ambung ya palauk."
                            },
                            {
                                "text": "Luwal sig\u0101m ya taga-kapatut amangan saga pagkakan ilu, sabab bay panukbal ni aku pagtaubatan dusa sig\u0101m ma waktu kapangangg'llal sig\u0101m magimam. Suku' Tuhan ko' in\u0101n angkan halam sai-na makajari amangan sadd\u012b min disi Harun."
                            },
                            {
                                "text": "Bang isab aniya' isi bili-bili atawa tinapay angapin sampay ni kasubuhan, subay tinunu'. Mbal manjari kinakan sabab bay pinama-Tuhan.  "
                            },
                            {
                                "text": "  \u201cNa,\u201d yuk Tuhan ma si Musa, \u201cbeya'un hatulan kamemon ya panoho'anku itu pasal pangangg'llal ma si Harun maka saga anakna. Paghinang ilu subay pitung'llaw t'ggolna."
                            },
                            {
                                "text": "Anumbali' ka sapi' l'lla kahaba' llaw ma deyom dapitu'. Pagkulban panaubatan dusa ko' in\u0101n, maka pamala'an tamak dusa isab min lapohan pagtunu'an. Busugin isab maka ns'llan pamasussi bo' pinama-aku sadja."
                            },
                            {
                                "text": "Subay pitung'llaw ya t'ggolbi maghinang saga hinang itu magbalik-balik, hinang pamala'an tamak dusa maka hinang pamasussi. Manjari asussi sidda lapohan itu, maka asussi isab ai-ai makasagid peh\u0113'.\u201d   "
                            },
                            {
                                "text": "    Amalman lagi' Tuhan ma si Musa, yukna, \u201cYa panukbalbi ni aku ma lamisahan pagtunu'an subay duwa anak bili-bili dantahun umulna. Dakayu' ilu subay tukbalbi ma aku ma waktu subu, dakayu' isab ma abay kohap. Buwatt\u0113' hinangbi sakahaba' llaw."
                            },
                            {
                                "text": "    Amalman lagi' Tuhan ma si Musa, yukna, \u201cYa panukbalbi ni aku ma lamisahan pagtunu'an subay duwa anak bili-bili dantahun umulna. Dakayu' ilu subay tukbalbi ma aku ma waktu subu, dakayu' isab ma abay kohap. Buwatt\u0113' hinangbi sakahaba' llaw."
                            },
                            {
                                "text": "Pabeya'unbi ma bili-bili subu dagantang tirigu pinu kalamuran dalitru ns'llan jaitun. Tumpahinbi isab dalitru binu-anggul pangahulmatbi ma aku."
                            },
                            {
                                "text": "Damikiyanna bili-bili dakayu' ya tinukbal abay-kohap, subay pinabeya'an tirigu maka binu-anggul. Pagkulban tinunu' ko' in\u0101n ya panukbalbi ma aku, si Yawe, jari kasulutan aku ma hamutna.  "
                            },
                            {
                                "text": "  \u201cIn pagkulban tinunu' itu subay tinukbal ma matahanku kahaba' llaw, ma dahuan Tolda Pagsasabuhan. Subay tinukiran e'bi magpangkat-mamangkat. Mailu aku pasabu ma ka'a, Musa, maka e'ku amissala ma ka'a."
                            },
                            {
                                "text": "Mailu du isab aku magsabu maka saga bangsa Isra'il kamemon. Jari asussi makalandu' atag pagsabuhan in\u0101n pagka taluwa' sahayaku.  "
                            },
                            {
                                "text": "  \u201cPasussiku Tolda Pagsasabuhan ilu sampay lapohan ya pagtunu'an kulban e'. Pasussiku du isab si Harun maka saga anakna l'lla, supaya sig\u0101m tahinang imam maghinang ni aku."
                            },
                            {
                                "text": "Jari pat'nna' aku ma deyoman saga bangsa Isra'il ati aku ya pagtuhanan sig\u0101m."
                            },
                            {
                                "text": "Minn\u0113' sig\u0101m makata'u to'ongan in aku si Yawe ya pagtuhanan sig\u0101m, ya bay amowa sig\u0101m paluwas min lahat Misil bo' supaya aku pat'nna' ma deyoman sig\u0101m. Si Yawe aku, ya Tuhan-asal-Tuhan.\u201d    "
                            }
                        ]
                    },
                    {
                        "verses": [
                            {
                                "text": "    Magpanoho'an gi' Tuhan ma si Musa yukna, \u201cAngahinang kam lamisahan min kayu akasya, pagtugtugan kamanyan."
                            },
                            {
                                "text": "Subay amasagi' duwa h'kka taha'na maka lambuna, mpat h'kka isab langkawna. Hinangin pussuk-pussuk sali' luwa tanduk ma duguna ka'mpat, dalos asal kayuna maka kayu ya pangahinangan baran lamisahan."
                            },
                            {
                                "text": "Putusun diyata'na maka bulawan porol, beya' isab k\u012bdna maka pussuk-pussukna ka'mpat. Peh\u0113'in gipis bulawan isab ma kak\u012branna pamah\u0101p luwana."
                            },
                            {
                                "text": "Hinangun duwa gallang bulawan pinasangon peh\u0113' ni k\u012bd lamisahan min deyo'an gipis e', dakayu' min dambila', dakayu' isab min dambila' bo' aniya' pamasulugan tanggungan."
                            },
                            {
                                "text": "Saga tanggungan itu subay nihinang min kayu akasya pinutus isab maka bulawan."
                            },
                            {
                                "text": "Pat'nna'un lamisahan itu min luwasan kultina ya pangalikus Ba'ul Pagtau'an Sulat Paljanji'an, bo' min luwasan Turung Pagtaubatan isab. Maina'an aku pasabu ma ka'a.  "
                            },
                            {
                                "text": "  \u201cNa, ya hinang si Harun ma waktu pamahilala'na saga palita'an kahaba' subu, subay anugtug kamanyan ahamut ma lamisahan in\u0101n."
                            },
                            {
                                "text": "Ya du kahaba' abay-kohap, ma waktu pan\u016b'na palita'an, subay anugtug kamanyan isab supaya aniya' pat'bbud ni PANGH\u016a' waktu ni waktu salama-lama tahun."
                            },
                            {
                                "text": "Da'a kam anukbal kamanyan sadd\u012b min kamanyan halal ma lamisahan panugtugan ilu. Mbal manjari bang panukbalan saga susumbali'an tinunu', atawa tirigu, atawa binu-anggul."
                            },
                            {
                                "text": "Lamisahan ilu subay paghinangan taubat e' si Harun mint'dda dantahun bo' ta'ampun ba'anan karusahan bangsa Isra'il. In pussuk-pussukna ka'mpat subay pinahiran laha' min hayop ya sinumbali' pagtaubatan dusa min t'dda dantahun. Bogboginbi paghinang itu kahaba' tahun magpangkat-mamangkat sabab lamisahan landu' asussi ko' ilu, lamisahan suku' PANGH\u016a'-Yawe.\u201d   "
                            },
                            {
                                "text": "    Na ah'lling gi' PANGH\u016a' ma si Musa, yukna,"
                            },
                            {
                                "text": "\u201cBang ka angitung saga kal'llahan bangsa Isra'il, subay aniya' bayad pakaniya-pakaniya min sig\u0101m kamemon panungbas kallum sig\u0101m. Jari halam aniya' bala' tum'kka ni sig\u0101m ma waktu kapangitung e'."
                            },
                            {
                                "text": "Pabayarun tonga' sekel d\u012b pilak ma sig\u0101m pakaniya-kaniya bang sig\u0101m ni'itung na, panukbal sig\u0101m ni PANGH\u016a'. (Timbangan sara' agama ya pagtimbangan e'.)"
                            },
                            {
                                "text": "Taluwa' ni'itung saga kal'llahan kamemon ya angabut duwamp\u016b' tahun umulna sampay pariyata'. Wajib sig\u0101m subay ang'nde'an tutukbalan ni PANGH\u016a'."
                            },
                            {
                                "text": "Ya tungbas kallum tinukbal ni PANGH\u016a' e' a'a dayahan subay mbal palabi min tonga' sekel. Ya tinukbal e' a'a miskin isab subay mbal pakulang min tonga' sekel."
                            },
                            {
                                "text": "Timukun s\u012bn panungbas kallum itu bo' panganggastuhun ai-ai tahinang ma Tolda Pagsasabuhan. Manjari aniya' pangentoman ma matahan si Yawe, paltanda'an in ka'am bay makatungbas kallumbi.\u201d   "
                            },
                            {
                                "text": "    Pagubus ina'an, ah'lling gi' PANGH\u016a'-Yawe ma si Musa yukna,"
                            },
                            {
                                "text": "\u201cAngahinang kam dakayu' garul tumbaga pagailan saga imam. Hinanginbi isab patinggilan pamat'nna'an iya, tumbaga isab. Ya pamat'nna'anbi garul itu subay ma llotan Tolda Pagsasabuhan maka lamisahan pagkukulbanan. Isihinbi bohe' isab."
                            },
                            {
                                "text": "Si Harun maka saga anakna subay magailan tape'-tangan sig\u0101m"
                            },
                            {
                                "text": "ma waktu kapas\u014dd sig\u0101m ni deyom Tolda Pagsasabuhan Tuhan maka manusiya'. Jari mbal sig\u0101m taluwa' pinapatay. Buwatt\u0113' du isab bang sig\u0101m pasekot ni lamisahan pagkukulbanan bo' anunu' susumbali'an ni aku,\u201d yuk PANGH\u016a'."
                            },
                            {
                                "text": "\u201cTangan maka tape' sig\u0101m subay niailan bo' supaya sig\u0101m mbal amatay. Panoho'an itu subay binogbogan e' si Harun maka saga panubu'na magpangkat-mamangkat.\u201d   "
                            },
                            {
                                "text": "    Ah'lling isab PANGH\u016a' ma si Musa yukna,"
                            },
                            {
                                "text": "\u201cAngahinang kam ns'llan sussi min ns'llan jaitun mpat litru. Lamurinbi isab mpat ginis pamap\u0101 pamahamut iya. Issa, bulitik m\u016br masi bohe'an, saga nnom kilu buhatna bang ma timbangan sara' agama. Karuwana, kuwit kayu sinamun ahamut saga t'llu kilu buhatna. Kat'lluna, batang parang ahamut t'llu kilu isab buhatna. Ka'mpatna, kuwit kayu kassiya nnom kilu buhatna, ahamut isab."
                            },
                            {
                                "text": "\u201cAngahinang kam ns'llan sussi min ns'llan jaitun mpat litru. Lamurinbi isab mpat ginis pamap\u0101 pamahamut iya. Issa, bulitik m\u016br masi bohe'an, saga nnom kilu buhatna bang ma timbangan sara' agama. Karuwana, kuwit kayu sinamun ahamut saga t'llu kilu buhatna. Kat'lluna, batang parang ahamut t'llu kilu isab buhatna. Ka'mpatna, kuwit kayu kassiya nnom kilu buhatna, ahamut isab."
                            },
                            {
                                "text": "Papaglamurunbi saga kapanyapan itu kamemon nihinang ns'llan ahamut landu' asussi, bo' aniya' pamehed ai-ai pamasuku' ma Tuhan. Beya'unbi kapandayan saga a'a ata'u angahinang pahamut."
                            },
                            {
                                "text": "Gunahun ns'llan sussi itu panussi Tolda Pagsabuhan sampay kamemon saga pagdayawna. Lapayun Ba'ul ya Pagtau'an Sulat Paljanji'an,"
                            },
                            {
                                "text": "maka lamisahan pamat'nna'an tinapay sampay kapanyapanna, maka palita'an bulawan beya' isab panyapna, maka lamisahan panugtugan kamanyan."
                            },
                            {
                                "text": "Ya du lapohan pagtunu'an kulban sampay kapanyapanna kamemon, maka garul pagailan isab sampay pat'nna'anna."
                            },
                            {
                                "text": "In itu kamemon subay pineh\u0113'an ns'llan sussi supaya asussi to'ongan, manjari suku'ku na. Bang aniya' isab makasagid ni ai-ai bay tasussi itu, subay suku'ku na.\u201d  "
                            },
                            {
                                "text": "  Yuk Tuhan lagi', \u201cBusugin ns'llan k\u014dk disi Harun maka saga anakna, paltanda'an in sig\u0101m ma aku sadja, jari imam na sig\u0101m patut maghinang ma aku."
                            },
                            {
                                "text": "Pahati'un saga bangsa Isra'il in ns'llan sussi itu subay aheya kagunahanna ma ka'am sampay ma panubu'bi magpangkat-mamangkat."
                            },
                            {
                                "text": "Da'a pamahirunbi ma baran sai-na sadd\u012b min imam, da'a isab sengorinbi hinanganna. Suku' Tuhan ko' ilu, angkan subay halli'anbi."
                            },
                            {
                                "text": "Bang aniya' a'a sadd\u012b angahinang ns'llan pahamut buwattitu hinanganna, atawa pamahidna ma a'a sadd\u012b min imam, in a'a in\u0101n mbal na taitung bangsa Isra'il.\u201d   "
                            },
                            {
                                "text": "    Angallam lagi' PANGH\u016a'-Yawe ma si Musa yukna, \u201cBuwattitu ya pangahinangbi kamanyan. Ang\u0101' kam duwa ginis bulitik ah\u0101p isina maka hamutna, maka kuwit k\u016bs-k\u016bs maka kamanyan pote'. Buhatna kaniya-kaniya subay dasali' kamemon."
                            },
                            {
                                "text": "Ta'\u0101'bi pa'in ai-ai itu, beya'unbi kapandayan saga a'a ata'u angahinang pahamut. Paglamurunbi bo' tahinang kamanyan ah\u0101p to'ongan hamutna. Pagubus, asininbi supaya al'ssin maka asussi."
                            },
                            {
                                "text": "Pipisun kasehe'anna nihinang kamanyan anahut bo' pat'nna'un ma dahuan Ba'ul Paljanji'an ya ma deyom Tolda Pagsasabuhan. Mailu du aku magsabu maka ka'a. Kamanyan itu subay taitungbi sussi min sussi sabab suku'ku asal."
                            },
                            {
                                "text": "Wajib kam da'a angahinang kamanyan buwattitu pamahamut baranbi. Niyatunbi kamanyan sussi ma aku sadja."
                            },
                            {
                                "text": "Sasuku angahinang kamanyan buwattitu lamudna bo' pamahamutna baranna, mbal na taitung bangsa Isra'il.\u201d    "
                            }
                        ]
                    },
                    {
                        "verses": [
                            {
                                "text": "    Na, angallam lagi' PANGH\u016a'-Yawe ma si Musa yukna,"
                            },
                            {
                                "text": "\u201cPata'u ka. Ya tapene'ku angahinang Luma' Pangarapan ma aku ya na si Besalel anak si Uri, mpu si H\u016br, min panubu' si Yahud."
                            },
                            {
                                "text": "Katulunanku iya kapandayan, akkal maka pangita'u bo' ah\u0101p e'na angahinang ai-ai ya hinangan tangan."
                            },
                            {
                                "text": "Ata'u iya angangguhit suntu'an ma ai-ai tahinang min bulawan, pilak atawa tumbaga."
                            },
                            {
                                "text": "Ata'u iya anganggaugari' ginisan palmata bo' yampa pat'nna'na ma kait bulawan. Ya du bang kayu ya pangahinanganna, ata'u isab iya. Hatina ata'u iya angahinang indaginis."
                            },
                            {
                                "text": "Tapene'ku isab si Oholeyab anak si Ahisamak, min bangsa D\u0101n, bo' aniya' sehe' si Besalel anabangan iya ma hinangna. Aho', buwananku kapandayan kamemon saga a'a maghihinang supaya sig\u0101m makahinang ai-ai bay panoho'anku ma ka'a, ya tasulat ma lista itu:"
                            },
                            {
                                "text": "Tolda Pagsasabuhan, Ba'ul Pagtatau'an Sulat Paljanji'an maka Turungna ya pagtaubatan dusa, maka kapanyapan ai-ai ya pamapanyap Tolda."
                            },
                            {
                                "text": "Lamisahan pamat'nna'an tinapay maka panyapna, Palita'an Bulawan maka panyapna, Lamisahan pagtugtugan kamanyan."
                            },
                            {
                                "text": "Lapohan pagtunu'an kulban, beya' isab kapanyapanna. Garul pangailan sampay patinggilanna."
                            },
                            {
                                "text": "Saga s'mmek mulliya ya tin'nnun pan'mmek disi Harun maka saga anakna ma waktu kapagimam sig\u0101m."
                            },
                            {
                                "text": "Katapusan ya Ns'llan sussi pangangg'llal ma saga a'a maghinang ni Tuhan, maka kamanyan ahamut ya kagunahan ma Luma' Sussi. In itu kamemon subay nihinang e' saga a'a ya katulunan akkal maka kapandayan. Subay bineya' bay panoho'anku ma ka'a, Musa.\u201d   "
                            },
                            {
                                "text": "    Na, angallam PANGH\u016a'-Yawe ma si Musa yukna,"
                            },
                            {
                                "text": "\u201cPasampayun palmanku itu ni saga bangsa Isra'il, ya yuk-i, \u2018Wajib kam amogbog ma llaw ya \u014dnanku Llaw Mulliya. Jari in pangammalbi ma llaw mulliya tahinang pandoga pamaentom ka'am magtubu'-manubu' in aku maka ka'am bay makapagjanji'. Jari makata'u kam in aku si Yawe, ya makahinang ka'am bangsa sussi, bangsa suku'ku.\u2019 Buwatt\u0113' ya pamasampaynu ma sig\u0101m.\u201d  "
                            },
                            {
                                "text": "  Angallam gi' Tuhan yukna, \u201cBogboginbi Llaw Paghali, sabab Llaw Mulliya ma ka'am. Sasuku mbal angammal ma Llaw Mulliya subay pinapatay. Sasuku isab makahinang ai-ai ma llaw ina'an, subay itungbi sali' a'a liyu, ngga'i ka bangsa Isra'il."
                            },
                            {
                                "text": "Nnom llaw ya pamihabi kalluman ma deyom dapitu', sag\u014d' bang ta'abut llaw kapitu'na, ya na llaw paghali, Llaw Mulliya pamaheyabi ma aku. Sasuku maghinang ai-ai ma llaw ina'an, subay pinapatay."
                            },
                            {
                                "text": "In ka'am bangsa Isra'il magtubu'-manubu' subay amogbog ma Llaw Mulliya itu bo' mbal takalipat paljanji'antam ya anatas salama-lama."
                            },
                            {
                                "text": "In Llaw Mulliya itu sali' pandoga pamaentom ka'am ni kasaumulan in aku maka ka'am bay makapagjanji'. Sababna nnom llaw ya bay kapamapanjariku dunya maka langit. Sag\u014d' ta'abut pa'in llaw kapitu'na, pahali na aku min hinangku.\u201d  "
                            },
                            {
                                "text": "  Na, aubus pa'in pangallam PANGH\u016a' ma si Musa ma diyata' B\u016bd Turusina, magt\u016by pamuwanna ma iya duwa batu amasagi' ya bay pangukilanna Sara' paljanji'anna maka bangsa Isra'il.    "
                            }
                        ]
                    },
                    {
                        "verses": [
                            {
                                "text": "    Manjari itu, pagka tasayu e' saga a'a Isra'il in si Musa at'ggol halam bay makal\u016bd min b\u016bd, patimuk sig\u0101m peh\u0113' ni si Harun. Yuk sig\u0101m ma iya, \u201cTuwan, hinangin kitam tuhan bo' aniya' magmunda' ma kitam ma pal'ngnganan. Daka maingga si Musa in\u0101n, ya bay amowa kitam paluwas min Misil.\u201d  "
                            },
                            {
                                "text": "  Anambung si Harun ma sig\u0101m, yukna, \u201c\u0100, s\u014d'un nila'anan saga bulawan ya pangaretes saga h'ndabi maka anakbi l'lla-d'nda. Bowahunbi pi'itu ni aku.\u201d  "
                            },
                            {
                                "text": "  Magt\u016by kala'anan e' sig\u0101m kamemon saga aretes sig\u0101m bo' binowa peh\u0113' ni si Harun."
                            },
                            {
                                "text": "Tasambut pa'in ba'anan bulawan e', tinunaw e' si Harun bo' yampa hinangna ta'u-ta'u sali' luwa sapi' mandangan abata' lagi'. Aubus pa'in, ah'lling saga a'a Isra'il, yuk sig\u0101m, \u201cOwa', ka'am saga a'a Isra'il! Nda'unbi tuhantam, ya bay amowa kitam paluwas min lahat Misil!\u201d  "
                            },
                            {
                                "text": "  Na, tasayu pa'in lling itu e' si Harun, magt\u016by iya angahinang pagtunu'an kulban ma munda'an sapi' bulawan e'. Yukna ma saga a'a, \u201cMaghinang kitam salung, hinang pamaheya PANGH\u016a'.\u201d"
                            },
                            {
                                "text": "Pagsalung pa'in, waktu subu to'ongan, magbati'an saga a'a kamemon anunu' susumbali'an panukbal sig\u0101m ni Tuhan. Aniya' isab lalabotan tinukbal e' sig\u0101m pagduwa'ahan salamat. Aubus pa'in, magjamu na sig\u0101m sampay magkalumu'an d'nda maka l'lla.  "
                            },
                            {
                                "text": "  Na, magsuwala PANGH\u016a' ma si Musa, \u201cPasa'ut ka pal\u016bd,\u201d yukna, \u201csabab saga a'anu, ya bay bowanu paluwas min Misil, wa'i na maghinang kasabulan."
                            },
                            {
                                "text": "Al'kkas pah\u0101p sig\u0101m ang'bba min kal'ngnganan ya bay panoho'anku ma sig\u0101m. Aniya' ta'u-ta'u tahinang e' sig\u0101m buwat luwa sapi' mandangan, jari pagsujuran e' sig\u0101m maka pagtukbalan saga susumbali'an. Ya pah'lling sig\u0101m, \u2018O'o, pagtuhanantam bangsa Isra'il, ya bay amowa kitam paluwas min Misil.\u2019 \u201d  "
                            },
                            {
                                "text": "  Magsuwala gi' PANGH\u016a' ma si Musa yukna, \u201cTa'nda'ku saga a'a in\u0101n, atuwas to'ongan k\u014dk sig\u0101m."
                            },
                            {
                                "text": "Da'a aku saparun sabab apasu' sidda atayku, maka magniyat aku amahalam sig\u0101m. Jari ka'a maka panubu'nu ya hinangku bangsa aheya.\u201d  "
                            },
                            {
                                "text": "  Sag\u014d' angamu' junjung si Musa ni si Yawe ya pagtuhananna, yukna, \u201cO Yawe, da'a mulahun saga a'a suku'nu itu, ya bay bowanu paluwas min lahat Misil sabab min kosog kawasanu."
                            },
                            {
                                "text": "D\u016blannu bah\u0101' saga bangsa Misil am\u016bng-m\u016bngan ka'a ala'at kono' maksudnu, ya angkan bowanu bangsa Isra'il paluwas min Misil bo' papataynu sig\u0101m ma kab\u016bran. Luh\u016by halam aniya' a'a Isra'il takapin ma babaw dunya itu? Nd\u016b', Tuhanku, bang pa'in pindahannu kapasu' ataynu. Da'a lanjalin niyatnu angamula saga a'a suku'nu itu."
                            },
                            {
                                "text": "Entomun saga sosoho'annu disi Ibrahim, si Isa'ak maka si Yakub. Entomun bay janji'nu ma sig\u0101m, ya bay pagsapahannu ma barannu, ya bay yuknu, \u2018Pahekaku saga panubu'bi sampay sig\u0101m sali' heka bitu'un ma langit. Pamusaka'ku kaluha'an lahat Kana'an ma sig\u0101m salama-lama, buwat bay panganjanji'ku ma ka'am.\u2019 \u201d"
                            },
                            {
                                "text": "Na, pagka buwatt\u0113' panganjunjung si Musa, halam nilanjalan e' si Yawe niyatna amahalam saga a'a Isra'il.  "
                            },
                            {
                                "text": "  Manjari pal\u016bd na si Musa min b\u016bd maka e'na amowa duwa batu amasagi' ya panulatan sara'-panoho'an bay panganjanji' Tuhan ma bangsa Isra'il. Batu in\u0101n bay pangukilan sara' ma dahuanna maka ma bukutna."
                            },
                            {
                                "text": "Tuhan to'ongan ya bay angahinang duwa batu itu, maka Tuhan ya bay angukil saga sara'.  "
                            },
                            {
                                "text": "  Na, makakale pa'in si Yussa' ma hidjulan saga a'a Isra'il, yukna ma si Musa, \u201cSali' hidjul pagbono' ya takaleku itu!\u201d  "
                            },
                            {
                                "text": "  Ya sambung si Musa,  \u201cNgga'i ka hidjul panganda'ug ya takaleta, ngga'i ka isab hidjul min a'a tara'ug, sag\u014d' hidjul min saga a'a magkalangan.\u201d   "
                            },
                            {
                                "text": "  Makasekot pa'in si Musa ni pustu he', bo' ta'nda'na sapi' bulawan maka saga a'a magpangigal ma munda'an sapi', magt\u016by arugal sidda atayna. Hantakanna duwa batu amasagi' ya bay tabowana bo' alopot ma atag ina'an, ma deyo'an b\u016bd."
                            },
                            {
                                "text": "Ni\u0101' isab e' si Musa sapi' bay tahinang e' saga a'a Isra'il. Aubus bay tinunu', pinagpipis-pipis e'na bo' binudburan ma kuwit bohe'. Katapusanna, pamainum e'na ma saga a'a Isra'il.  "
                            },
                            {
                                "text": "  Yuk si Musa ma si Harun, \u201cAi bay tahinang ma ka'a e' saga a'a ilu ya angkan bowanu sig\u0101m maghinang dusa buwattilu heyana?\u201d  "
                            },
                            {
                                "text": "  Ya sambung si Harun, yukna, \u201cDa'a pa'in akagit ataynu, tuwan. Kata'uwannu saga a'a itu, aluhay sig\u0101m tabowa maghinang kala'atan."
                            },
                            {
                                "text": "Bay sig\u0101m amissala ma aku, yuk-i, \u2018Hinangin kitam tuhan magmunda' ma kitam ma pal'ngnganan. Daka maingga si Musa in\u0101n, ya bay amowa kitam paluwas min Misil.\u2019"
                            },
                            {
                                "text": "Angkan yukku ma sig\u0101m, \u2018Sai-sai kam taga-pamulawan, la'aninbi.\u2019 Magt\u016by ni'nde'an ni aku saga pamulawan sig\u0101m ati peh\u0113'ku ni deyom api. Pagtunaw pa'in, paluwas sapi' mandangan in\u0101n!\u201d  "
                            },
                            {
                                "text": "  Na, ta'nda' e' si Musa saga a'a Isra'il wa'i magkangogan, mbal takole' nihawiran e' si Harun, angkan sig\u0101m tahinang pagtittowahan ma saga banta sig\u0101m."
                            },
                            {
                                "text": "Jari itu, an'ngge na si Musa ma pagsos\u014dran pustu maka e'na amissala, yukna, \u201cSasuku kam bilahi ameya' ma si Yawe, pi'itu kam ni aku.\u201d Magt\u016by peh\u0113' ni iya kamemon saga kal'llahan panubu' si Libi."
                            },
                            {
                                "text": "Yuk si Musa ma sig\u0101m, \u201cYa pamah'lling ka'am e' si Yawe Tuhan bangsa Isra'il, in ka'am subay magtinakos pakaniya-pakaniya. Latagunbi kauman itu min damp\u014dng ni damp\u014dng amapatay pagkahibi bangsa Isra'il ai na ka kampungbi, ai na ka bagaybi.\u201d"
                            },
                            {
                                "text": "Na bineya' e' saga panubu' si Libi panoho'an si Musa he' ati magpatayan saga t'llungibu a'a ma llaw ina'an."
                            },
                            {
                                "text": "Pagubus, yuk si Musa, \u201cLlaw itu, in ka'am saga panubu' si Libi tapasadd\u012b na bo' ma PANGH\u016a'-Yawe sadja, kalna' kam bay magmalilla' amono' saga anakbi maka langgungbi. Angkan kam kabuwanan kah\u0101pan e' PANGH\u016a'.\u201d  "
                            },
                            {
                                "text": "  Pag'llaw dakayu', ah'lling si Musa ma saga a'a in\u0101n, yukna, \u201cAheya to'ongan dusa bay tahinangbi. Saguw\u0101', minsan buwatt\u0113', patukad aku ni b\u016bd pabalik angarap ni PANGH\u016a'. Kalu-kalu mura-murahan nir\u016blan aku angamu'an ka'am ka'ampunan ma pasal dusabi.\u201d  "
                            },
                            {
                                "text": "  Manjari patukad si Musa pabalik ni PANGH\u016a'. Yukna ma iya, \u201cAr\u014dy Tuhanku, aheya sidda dusa bay tahinang e' saga a'a itu. Bay sig\u0101m makahinang tuhan-tuhan min bulawan panumbahan sig\u0101m."
                            },
                            {
                                "text": "Nd\u016b', bang pa'in d\u016blannu panganjunjungku, ampunun dusa sig\u0101m. Malaingkan bang sig\u0101m mbal ampunnu, na, papasin \u014dnku min kitab ya panulatannu \u014dn saga a'a suku'nu.\u201d  "
                            },
                            {
                                "text": "  Ya sambung PANGH\u016a' ma si Musa, \u201cLuwal saga a'a bay makarusa ni aku ya papasanku min kitabku."
                            },
                            {
                                "text": "Na peh\u0113' na ka. Bowahun saga a'a ilu tudju ni lahat ya bay pangahakaku ma ka'a. Ilu isab mala'ikatku parah\u016b min ka'a ma labayan. Sag\u014d' bang ta'abut waktuna, tiksa'ku sasuku bay makarusa ilu.\u201d  "
                            },
                            {
                                "text": "  Jari aniya' saki landu' abangat pinat'kka e' PANGH\u016a' ma bangsa Isra'il ma sabab bay kahinangan sig\u0101m ma sapi' bulawan ya bay tahinang e' si Harun.   "
                            }
                        ]
                    },
                    {
                        "verses": [
                            {
                                "text": "Na magsuwala PANGH\u016a'-Yawe ma si Musa, yukna, \u201cPatulak kam minnitu, ka'am maka saga a'a bay bowanu paluwas min lahat Misil. Pauntas kam ni lahat bay panganjanji'ku ma si Ibrahim, si Isa'ak maka si Yakub. Aniya' bay panapaku ma sig\u0101m, ya yukku, \u2018Pamuwanku lahat in\u0101n ma saga panubu'bi.\u2019"
                            },
                            {
                                "text": "Pabeya'ku dakayu' mala'ikat parah\u016b min ka'am. D\u016byku isab saga kabangsahan maglalahat mah\u0113', ya na saga bangsa Kana'an, bangsa Amor, bangsa H\u012bt, bangsa Pirissi, bangsa H\u012bb maka bangsa Jibus."
                            },
                            {
                                "text": "Pauntas kam ni lahat e', ya lahat ap'nno' e' kalluman landu' ah\u0101p. Sag\u014d' in aku itu mbal pasehe' ma ka'am sabab kalna' atuwas saga k\u014dkbi. Bang kam saupama sehe'anku, marai' kam paka'atku to'ongan ma labayan.\u201d  "
                            },
                            {
                                "text": "  Na, kahaka'an pa'in saga a'a Isra'il pasal pamissala makasusa itu, magt\u016by sig\u0101m anagna' magsusun maka halam aniya' min sig\u0101m magpamulawan."
                            },
                            {
                                "text": "Sabab aniya' bay panoho'an PANGH\u016a' ma si Musa, yukna, \u201cHaka'in saga a'a Isra'il in sig\u0101m bangsa landu' atuwas. Bang aku pasehe' ma sig\u0101m minsan la'a dansasa'at, marai' sig\u0101m mulaku saru'un-du'un. S\u014d'un sig\u0101m angala'anan ba'anan pamulawan ya pamakay sig\u0101m. Kira-kiraku lagi' bang ai hinangku ma sig\u0101m.\u201d"
                            },
                            {
                                "text": "Manjari itu, makalanjal pa'in saga bangsa Isra'il min atag B\u016bd Horeb (B\u016bd Turusina), halam na sig\u0101m magpamakay saga pamulawan.   "
                            },
                            {
                                "text": "    Na ya kabiyaksahan si Musa maingga-maingga pahanti'an sig\u0101m bangsa Isra'il, amat'ngge iya dakayu' luma' tolda alawak-lawak min pustu. \u2018Tolda pagsabuhan Tuhan maka manusiya'\u2019 ya pang\u014dn si Musa ma tolda in\u0101n. Jari bang aniya' bilahi angaru ni PANGH\u016a'-Yawe, subay iya paluwas min kauman peh\u0113' ni Tolda Pagsabuhan."
                            },
                            {
                                "text": "Na sakahaba' si Musa paluwas peh\u0113' ni luma' pagsabuhan, magt'nggehan saga a'a kamemon ma bowa' lawang tolda sig\u0101m. Ang'nda' sig\u0101m ma si Musa sampay iya pas\u014dd na ni deyom."
                            },
                            {
                                "text": "Makas\u014dd pa'in iya, pareyo' pina'an gabun-Tuhan ni dahuan lawang luma' he' bo' paddas maina'an sat'ggol si Yawe maka si Musa magsuli-suli."
                            },
                            {
                                "text": "Pag'nda' saga a'a ma gabun-Tuhan pat'nna' ma atag pagsos\u014dran luma' tolda, pabungkal sig\u0101m bo' yampa pasujud anumba ni Tuhan, kaniya-kaniya sig\u0101m ma bowa' lawang sig\u0101m."
                            },
                            {
                                "text": "Tiyap-tiyap maina'an si Musa ma deyom tolda, magharap PANGH\u016a' maka iya magbissala buwat a'a magsuli-suli maka bagayna. Aubus pa'in, ya kabiyaksahan si Musa subay pabalik ni deyom kauman, sag\u014d' tendogna si Yussa', ya anak si N\u016bn, halam bay paluwas min tolda pagsabuhan e'.   "
                            },
                            {
                                "text": "    Ah'lling gi' si Musa ma PANGH\u016a'-Yawe, yukna, \u201cTasoho'nu aku amowa saga a'a itu patukad ni lahat e', saguw\u0101' halam aku haka'annu bang sai pasehe'nu ma aku. Yuknu in aku taitungnu bagaynu lissi, maka kasulutan ka ma aku."
                            },
                            {
                                "text": "Jari bang ka ka'amuhan du ma aku, nd\u016b', pandu'in aku ma pasal kamaksurannu supaya aku makata'u ma ka'a sampay makasulut na pa'in ma ka'a. Entomun isab bangsa itu sabab suku'nu asal.\u201d  "
                            },
                            {
                                "text": "  Ya sambung PANGH\u016a' ma si Musa, \u201cSehe'anta du ka, maka buwananta ka kasannangan atay.\u201d  "
                            },
                            {
                                "text": "  Yuk si Musa, \u201cYa Tuhanku, bang kami mbal sehe'annu to'ongan, ah\u0101p lagi' kami mbal palanjalnu min jadjahan itu-i."
                            },
                            {
                                "text": "Sabab bang kami siya-siyanu mbal kinata'uwan e' sai-na in ka'a kasulutan ma aku maka ma bangsa suku'nu. Bang kami mbal sehe'annu, halam aniya' pagbidda'an kami maka palbangsahan kasehe' ma sakalibut dunya itu.\u201d  "
                            },
                            {
                                "text": "  Sakali anambung PANGH\u016a' ma si Musa, yukna, \u201cD\u016blanku ya pangamu'nu ilu sabab kasulutan aku ma ka'a, maka kata'uwanku \u014dnnu.\u201d  "
                            },
                            {
                                "text": "  Na, aniya' gi' pangamu' si Musa ma Tuhan, yukna, \u201cBang pa'in aku pa'nda'annu sahayanu.\u201d  "
                            },
                            {
                                "text": "  Ya sambung PANGH\u016a', \u201cAho', palamanku kah\u0101panku kamemon ma matahannu. Maka sabbutku isab \u014dnku ma pakalehannu, in aku si Yawe Tuhan-asal-Tuhan. Aku ya tag-baya'an bang sai ya pinat'kkahan lasaku maka bang sai kina'ase'an."
                            },
                            {
                                "text": "Malaingkan,\u201d yuk PANGH\u016a', \u201cmbal ka makajari ang'nda' ma baihu'ku. Sabab amatay sadja saga manusiya' bang maka'nda' ma aku.  "
                            },
                            {
                                "text": "  \u201cNa,\u201d yukna, \u201caniya' batu lakit pan'nggehannu ilu, asekot-sekot ni aku."
                            },
                            {
                                "text": "Manjari bang palabay sahayaku ma matahannu, pasindungta ka ma deyom songab batu itu. Tampananta ka maka tanganku hinabuku palabay min ka'a."
                            },
                            {
                                "text": "Makalabay pa'in, la'ananku tanganku supaya ka maka'nda' bukutku. Sag\u014d' in baihu'ku mbal makajari ni'nda'.\u201d    "
                            }
                        ]
                    },
                    {
                        "verses": [
                            {
                                "text": "    Manjari angallam gi' PANGH\u016a' ma si Musa yukna, \u201cSapsapin batu amasagi' duwa hekana, daluwa maka bay dah\u016b. Sulatku mailu saga panoho'an bay ma batu tagna', ya bay lopotnu."
                            },
                            {
                                "text": "Pasakap ka salung subu bo' ka patukad ni B\u016bd Turusina itu. Pagtukadnu ni pussuk b\u016bd, an'ngge ka ma matahanku."
                            },
                            {
                                "text": "Subay halam aniya' parongan ma ka'a. Minsan maingga-maingga ma sakalingkal b\u016bd itu, subay halam aniya' manusiya' ta'nda', luwal ka'a. Minsan hayop, bili-bili ka atawa sapi', subay halam aniya' magkakan ma deyo'an b\u016bd ilu.\u201d  "
                            },
                            {
                                "text": "  Sakali sinapsapan e' si Musa duwa batu amasagi', daluwa maka bay tagna'. Pagdai'llaw pa'in, patukad iya ni B\u016bd Turusina' maka e'na amowa duwa batu he'. Hatina bineya' e'na bay panoho'an PANGH\u016a'."
                            },
                            {
                                "text": "Sakali patulun si Yawe min deyom gabun bo' an'ngge ma atag si Musa. Tapata'u isab e' Tuhan \u014dnna si Yawe ya Tuhan-asal-Tuhan."
                            },
                            {
                                "text": "Magsuwala iya hinabuna palabay min alopan si Musa. Yukna, \u201cAku si Yawe ya Tuhan-asal-Tuhan. Patitabangun asal aku maka patiase'un. Alallay aku angastol, al'kkas aku amaluwas lasaku, lasa mbal magkapinda."
                            },
                            {
                                "text": "Taptap lasaku ma saga manusiya' sampay ni kaibuhan pangkat. Ampunku kas\u0101'an maka karusahan sig\u0101m. Ampunku minsan sig\u0101m anagga' sara'. Saguw\u0101' bang a'a makarusa, mbal to'ongan pasagaranku. Papole'ku karusahanna ni anak-mpuna, sampay ni mpuna tu'ut, sampay ta'abut mpat pangkat.\u201d  "
                            },
                            {
                                "text": "  Na pagkale si Musa ma bissala Tuhan itu, magt\u016by iya pasujud anumba."
                            },
                            {
                                "text": "Yukna, \u201cO Pangh\u016b'ku, bang ka kasulutan sab'nnal-b'nnal ma aku, nd\u016b' Tuhan, bang pa'in ka pagapi' ma kami. Minsan atuwas k\u014dk saga bangsaku itu, ampunun pa'in kala'atan maka karusahan kami. Taima'un kami ati hinangun kami saga a'a suku'nu.\u201d  "
                            },
                            {
                                "text": "  Angallam PANGH\u016a'-Yawe ma si Musa, yukna, \u201cNda'un, paniya'ku paljanji'anku ma ka'a pab\u012bng. Angahinang aku saga hinang makainu-inu ma pang'nda'an saga a'a bangsanu Isra'il kamemon. Halam to'ongan aniya' bay makahinang buwatt\u0113', minsan ma ai lahat, minsan ma ai bangsa. Song ta'nda' hinangku makat\u0101w-t\u0101w e' saga a'a ya pat'nna' ma sakalibutnu, ati tasayu e' sig\u0101m bang buwattingga panabangku ma ka'a."
                            },
                            {
                                "text": "Beya'un saga sara' panoho'an ya pat'nna'anku ka'am llaw itu. D\u016byku min dahuannu saga bangsa Amor, bangsa Kana'an, bangsa H\u012bt, bangsa Pirissi, bangsa H\u012bb maka bangsa Jibus."
                            },
                            {
                                "text": "Amay-amay, da'a kam magkah\u0101p maka saga bangsa ya asal maglahat ma lahat ya song papeh\u0113'anbi ilu. Tantu kam pinalabayan kasasatan e' sig\u0101m, sapantun jallat ma tape'bi."
                            },
                            {
                                "text": "Paka'atunbi saga tampat ya pagkulbanan sig\u0101m. Lopotunbi saga batu paosol ya pagsusumbahan sig\u0101m. Puwarunbi isab saga h\u0101g pangil\u0101han si Asera, ya tuhan sig\u0101m d'nda."
                            },
                            {
                                "text": "Wajib kam da'a magta'at ma pagtuhanan sadd\u012b min aku, sabab si Yawe aku, ya Tuhan-asal-Tuhan. Mbal to'ongan aku bilahi aniya' pagtuhananbi sadd\u012b min aku.  "
                            },
                            {
                                "text": "  \u201cAmay-amay, da'a kam amiha magkah\u0101p maka saga bangsa ya asal maglahat ma lahat song papeh\u0113'anbi ilu. Sabab kalna', bang kam ganta' magkah\u0101p maka sig\u0101m, tantu kam pinogos e' sig\u0101m ang'bba min aku bo' magta'at ni saga pagtuhanan sig\u0101m. Tabowa kam magsalu isab maka sig\u0101m ati kakanbi ba'anan susumbali'an bay pangungsud ni pagtuhanan sig\u0101m e'."
                            },
                            {
                                "text": "L\u0101gi bang aniya' saga anak sig\u0101m budjang tapene'bi pamah'nda ma ka'anakanbi l'lla, tantu sig\u0101m kapitnahan e' saga d'nda he' subay palamud ana'at ni saga pagtuhanan sig\u0101m.\u201d  "
                            },
                            {
                                "text": "  Amalman Tuhan, yukna, \u201cWajib kam da'a magsasal tumbaga nihinang ta'u-ta'u pagtuhanan.\u201d  "
                            },
                            {
                                "text": "  \u201cWajib kam maghinang Hinang Tinapay Halam Pasuligna sakahaba' tahun bang ta'abut bulananna. Subay pitumbahangi ya t'ggolbi magkakan tinapay halam bay pinasuligan, buwat bay panoho'anku ma ka'am. Hinangunbi ma bulan Abib, ya na bulan bay kapaluwasbi min lahat Misil.  "
                            },
                            {
                                "text": "  \u201cPamasuku'unbi ma aku kamemon saga anakbi kasiyakahan l'lla, beya' isab saga hayop l'lla ya dah\u016b nianakan, ai na ka bili-bili maka kambing, ai na ka sapi'."
                            },
                            {
                                "text": "Sag\u014d' mbal taluwa' kinulban bang kura'. Bang aniya' kura' anganak kamint'ddana, in anak kura' in\u0101n subay nil'kkat, hatina subay aniya' dakayu' anak bili-bili atawa kambing sinumbali' ganti'na. Bang saupama mbal nil'kkat, na subay pin\u014dng buli'-k'llongna sabab kura' iya. Saga anakbi l'lla kasiyakahan isab, subay nil'kkat maka susumbali'an pagkulbanbi ni Tuhan. Amay-amay isab, bang kam angarap ni aku sumiyan-sumiyan, subay kam amowa tutukbalan.  "
                            },
                            {
                                "text": "  \u201cMakajari kam maghinang atawa magusaha ma deyom nnom llaw, sag\u014d' subay kam pahali maghinang ma llaw kapitu'na. Minsan ma waktu pagararu atawa waktu pagani, subay kam pahali ma llaw kapitu'.  "
                            },
                            {
                                "text": "  \u201cHinangunbi Paghinang Kapitu'an ma waktu paganibi saga buwa' tirigu. Hinangunbi Paghinang Anihan Damuli ma song pa'in waktu paghaggut.  "
                            },
                            {
                                "text": "  \u201cManjari t'llu waktu ma deyom dantahun ya pagtipun kamemon saga kal'llahanbi ma matahan si Yawe, ya pagpangh\u016b'an bangsa Isra'il."
                            },
                            {
                                "text": "Da'a kabimbanginbi saga tana'bi bang kam alikut magtipun ni aku ya Tuhanbi. Halam sai-sai anganapsuhan tana'bi sabab paluwasku min dahuanbi saga bangsa Amor, bangsa Kana'an, bangsa H\u012bt, bangsa Pirissi, bangsa H\u012bb maka bangsa Jibus. Paluhaku isab lahat ya pat'nna'anbi.  "
                            },
                            {
                                "text": "  \u201cNa bang kam anumbali' hayop pagkulbanbi ni aku, da'a papagbeya'un laha'na maka tinapay halam pinasuligan. Bang kam maghinang Hinang Paglakad, da'a kapininbi isi susumbali'an sampay ni kasalungan.  "
                            },
                            {
                                "text": "  \u201cBang kam anagna' magani tinanom atawa magpusu' buwa' kayu, pene'unbi ya ah\u0101p to'ongan bo' bowahunbi ni Luma' pangarapanbi ni si Yawe ya Tuhanbi.   \u201cBang aniya' anak kambing b'llabi, da'a paglamurunbi maka gatas ina'na.\u201d  "
                            },
                            {
                                "text": "  Pagubus, ah'lling PANGH\u016a'-Yawe ma si Musa, yukna, \u201cSulatun saga kabtangan itu sabab kataddangan ko' itu ma paljanji'antam.\u201d"
                            },
                            {
                                "text": "Jari mpatp\u016b' bahangi ya panimpus si Musa maina'an ma atag PANGH\u016a', maka halam aniya' bay takakanna atawa tainumna t'ggolna bay maina'an. Tasulat e'na ma duwa papagan batu saga kabtangan paljanji'an, hatina Sara' Panoho'an sangp\u016b' hekana.   "
                            },
                            {
                                "text": "    Na, pal\u016bd si Musa min B\u016bd Turusina' amowa duwa papan batu ya panulatan paljanji'an Tuhan maka bangsa Isra'il. Pagl\u016bd na pa'in, halam tasayu e' si Musa in baihu'na anahaya asal ma sabab kapagsuli-sulina maka PANGH\u016a'."
                            },
                            {
                                "text": "Pag'nda' si Harun maka kamemon saga a'a Isra'il ma sahaya baihu' si Musa, na tin\u0101w sig\u0101m pasekot ni iya."
                            },
                            {
                                "text": "Malaingkan nilinganan e' si Musa disi Harun maka kamemon saga pagbebeya'an bangsa Isra'il. Sin\u014d' sig\u0101m pabalik ni atagna bo' sig\u0101m bissalahanna."
                            },
                            {
                                "text": "Pagubus, patipun ni si Musa saga a'a Isra'il kamemon ati pinasampay e'na ma sig\u0101m saga sara' kamemon bay panoho'an PANGH\u016a'-Yawe ma iya ma diyata' B\u016bd Turusina'.  "
                            },
                            {
                                "text": "  Aubus pa'in pamissala si Musa ma sig\u0101m, tinambunan e'na baihu'na bo' mbal ta'nda' sahayana."
                            },
                            {
                                "text": "Sag\u014d' bang aniya' waktuna pas\u014dd ni haddarat si Yawe magsuli-suli maka iya, nila'anan e'na tambunna he' sampay iya makaluwas pab\u012bng. Pagluwas pa'in, pinalatun e'na ma saga bangsa Isra'il ai-ai bay panoho'an Tuhan ma iya."
                            },
                            {
                                "text": "Ta'nda' magt\u016by e' sig\u0101m baihu'na anahaya, angkan tinambunan baihu'na pab\u012bng, sampay ni waktu kapagsuli-sulina maka PANGH\u016a'-Yawe pabalik.    "
                            }
                        ]
                    },
                    {
                        "verses": [
                            {
                                "text": "    Manjari itu, pinalinganan e' si Musa kamemon saga bangsa Isra'il, sin\u014d' patipun ma iya. Yukna ma sig\u0101m, \u201cKa'am saga bangsa Isra'il, ya itu saga hatulan panoho'an ka'am e' PANGH\u016a'."
                            },
                            {
                                "text": "Nnom llaw ya pamihabi ka'lluman, sag\u014d' bang ta'abut llaw kapitu'na, ya na llaw mulliya, llaw paghali pamaheyabi ma PANGH\u016a'. Sasuku maghinang ai-ai ma llaw itu subay pinapatay."
                            },
                            {
                                "text": "Da'a kam minsan magparokot api ma deyom luma'bi ma Llaw Kapitu'.\u201d   "
                            },
                            {
                                "text": "    Ah'lling si Musa ma saga jama'a bangsa Isra'il kamemon, yukna, \u201cBuwattitu panoho'an PANGH\u016a'-Yawe ma ka'am,"
                            },
                            {
                                "text": "sin\u014d' kam amowa huhulmatan ni iya luwas min kaniya'bi. Bang isab tapangahilasbi, bowahunbi ni PANGH\u016a' ba'anan saga ai-ai ya tinutat itu: bulawan, pilak maka tumbaga,"
                            },
                            {
                                "text": "salban walna' bilu, taluk maka keyat, kakana' pote' ah\u0101p hinanganna, bulbul kambing pangahinang kakana',"
                            },
                            {
                                "text": "kuwit bili-bili l'lla nianjibihan keyat, maka kuwit duyung isab. Bowahunbi kayu akasya,"
                            },
                            {
                                "text": "ns'llan buwa' jaitun ma palita'an, saga pamap\u0101 pamahamut ns'llan ya pangangg'llal imam, maka ginisan pamap\u0101 pamahamut kamanyan."
                            },
                            {
                                "text": "Bowahunbi isab ginisan palmata pamalingkat epod (lampik-juba) maka puyu'-daggaha ya pinakay e' imam alanga.\u201d  "
                            },
                            {
                                "text": "  Yuk si Musa isab, \u201cSasuku kam taga-kapandayan maghinang, pi'itu kam. Hinangunbi kamemon ya pamahinang e' PANGH\u016a'-Yawe ma kitam."
                            },
                            {
                                "text": "Hinangunbi Luma' Pangarapanbi ma iya, apanyap maka toldana sampay turungna katapusan, ba'anan saga kakansingna, papagan dindingna, batang-batangna, h\u0101gna maka durukanna isab."
                            },
                            {
                                "text": "Hinangunbi Ba'ul Paljanji'an, beya' isab tanggunganna, maka turungna ya Pagtaubatan, maka kultina pangalikus."
                            },
                            {
                                "text": "Hinangunbi lamisahan pamat'nna'an Tinapay Hadarat, jukup maka tanggunganna, maka saga kapanyapanna,"
                            },
                            {
                                "text": "palita'an pitu' sumbuhanna ya pamasawa deyom Luma', beya' isab kapanyapanna maka ns'llan pamakeyat iya."
                            },
                            {
                                "text": "Hinangunbi lamisahan pagtugtugan kamanyan maka tanggunganna, ns'llan sussi pangangg'llal imam, kamanyan ahamut, maka kultina panambol lawang ya pagsos\u014dran ni Luma' Pangarapan."
                            },
                            {
                                "text": "Hinangunbi isab lapohan pagtunu'an susumbali'an maka pangayakanna tumbaga, beya' isab tanggunganna maka saga kapanyapanna kamemon, garul pagailan nihinang min tumbaga sampay patinggilan ya pamat'nna'an iya."
                            },
                            {
                                "text": "Hinangunbi saga kultina panasak halaman Luma', jukup maka saga h\u0101g pangah\u0101g sasak maka ba'anan durukan, beya' isab kultina ya panambol pagsos\u014dran ni halaman e'."
                            },
                            {
                                "text": "Hinangunbi bale pangengkotan tolda ya panurung Luma' Pangarapan sampay kakultinahan ya panasak halaman, maka ba'anan lubidna."
                            },
                            {
                                "text": "Pagubus, t'nnununbi s'mmek pan'mmek saga imam ma waktu kapaghinang sig\u0101m ma Luma' Sussi, hatina saga s'mmek sussi ya pamakay si Harun maka saga anakna l'lla hinabu sig\u0101m magimam ma deyom Luma' Pangarapan.\u201d  "
                            },
                            {
                                "text": "  Pagubus pamissala si Musa in\u0101n, magla'anan na min matahanna saga a'a Isra'il kamemon."
                            },
                            {
                                "text": "Pab\u012bng isab pina'an saga a'a kamemon ya taga-baya' anukbal kaniya' sig\u0101m ni PANGH\u016a', lilla' isab min deyom atay sig\u0101m. Binowa e' sig\u0101m ba'anan ai-ai pangahinang Tolda Pagsasabuhan, maka ai-ai pangahinang s'mmek ya pan'mmek imam."
                            },
                            {
                                "text": "Jari pina'an saga l'lla maka d'nda kamemon sasuku taga-baya' amuwan, binowa e' sig\u0101m kaginisan saga pamulawan, buwat saga kait, aretes, singsing, gallang maka palmata, bo' niangkat e' sig\u0101m pangahulmat ma PANGH\u016a'."
                            },
                            {
                                "text": "Saga a'a isab taga-salban walna' bilu, taluk maka keyat, atawa kakana' ah\u0101p hinanganna, atawa bulbul kambing, atawa kuwit kambing l'lla bay nianjibihan keyat, atawa kuwit duyung, bay amowa saga palsuku'an sig\u0101m pina'an."
                            },
                            {
                                "text": "Saga a'a isab taga-pilak atawa tumbaga aponod, bay amowa alta' sig\u0101m e' panukbal sig\u0101m ma PANGH\u016a'. Ya du amowa saga a'a taga-kayu akasya ya kinagunahan ma luma' Tuhan.  "
                            },
                            {
                                "text": "  Kamemon saga kar'ndahan taga-pangita'u isab bay aminsal salban, ati binowa e' sig\u0101m kakana' ah\u0101p ya bay nihinang e' sig\u0101m min salban bilu, taluk maka keyat."
                            },
                            {
                                "text": "Sasuku sig\u0101m taga-pangita'u, ya bilahi isab palamud, bay aminsal salban min bulbul kambing."
                            },
                            {
                                "text": "Saga a'a pagbebeya'an isab bay amowa palmata onek maka palmata indaginis ya pinat'nna' ma epod maka ma puyu'-daggaha ya pan'mmek imam alanga."
                            },
                            {
                                "text": "Binowa isab e' sig\u0101m ns'llan jaitun ya kagunahan pamakeyat palita'an ma deyom Luma', maka pangangg'llal imam. Binowa isab pamap\u0101 pangalamud ma ns'llan e', maka pamahamut kamanyan."
                            },
                            {
                                "text": "Jari sai-sai taga-baya' ma kaluha'an bangsa Isra'il, l'lla ka atawa d'nda, bay amowa huhulmatan panukbal sig\u0101m ma PANGH\u016a', hilas min deyom pangatayan. Tapamuwan e' sig\u0101m ai-ai ya kinagunahan ma saga hinang bay panoho'an PANGH\u016a' ma si Musa.   "
                            },
                            {
                                "text": "    Na amissala si Musa ma saga bangsa Isra'il, yukna, \u201cPata'u kam. Tapene' e' PANGH\u016a' si Besalel anak si Uri ya anak si H\u016br, min bangsa Yuda."
                            },
                            {
                                "text": "Aniya' pangita'u maka akkal maka kapandayan bay pamatulun e' Tuhan ma iya supaya iya makahinang ai-ai ah\u0101p maka alingkat."
                            },
                            {
                                "text": "Ata'u iya angangguhit suntu'an ma ai-ai tahinang min bulawan atawa min pilak atawa min tumbaga."
                            },
                            {
                                "text": "Ata'u iya anganggaugari' ginisan palmata bo' yampa pasangonna ma kait bulawan. Ata'u isab angukil kayu, maka ata'u angahinang kapanyapan indaginis bo' ah\u0101p ninda'."
                            },
                            {
                                "text": "Aniya' akkal pamuwan e' Tuhan ma iya maka ma si Oholeyab anak si Ahisamak min bangsa D\u0101n, supaya sig\u0101m makapandu' ma saga a'a kasehe'an."
                            },
                            {
                                "text": "Jari katulunan sig\u0101m kapandayan angkan ata'u maghinang kaginisan ai-ai, ata'u isab magguhit suntu'an. Ata'u isab sig\u0101m magbuldahan kakana' pote' maka salban bilu, taluk maka keyat, ata'u isab angahinang kakana' landu' ah\u0101p isina. Apanday kamemon saga a'a itu maghinang ai-ai ya kahinangan tangan, alalom isab pikilan sig\u0101m magguhit suntu'an kaginisan.\u201d   "
                            }
                        ]
                    },
                    {
                        "verses": [
                            {
                                "text": "\u201cManjari niamay-amayan si Besalel maka si Oholeyab sampay saga a'a kamemon ya kabuwanan akkal maka kapandayan e' si PANGH\u016a'-Yawe supaya sig\u0101m makahinang Luma' Sussi maka ba'anan kapanyapanna. Sin\u014d' sig\u0101m ameya' to'ongan ma bay panoho'an PANGH\u016a' ma sig\u0101m.\u201d  "
                            },
                            {
                                "text": "  Pagubus, pinalinganan na e' si Musa si Besalel maka si Oholeyab maka saga a'a kamemon ya kabuwanan kapandayan e' PANGH\u016a', beya' isab sasuku taga-k\u014dg maka baya'."
                            },
                            {
                                "text": "Tasambut he' sig\u0101m min si Musa ba'anan saga huhulmatan bay tatukbal e' saga a'a Isra'il pamapagdayaw maka pamapanyap ma Luma' Pangarapan e'. Aniya' na pa'in saga huhulmatan pinagbowa e' saga a'a Isra'il in\u0101n kahaba' subu,"
                            },
                            {
                                "text": "angkan saga a'a ata'u maghinang bay ang'bba min hinang sig\u0101m"
                            },
                            {
                                "text": "bo' peh\u0113' ah'lling ni si Musa. Ya yuk sig\u0101m, \u201cTuwan, maglabi to'ongan ya pinagbowa na pa'in e' saga a'a itu. Sarang na makahinangan kamemon bay panoho'an PANGH\u016a'.\u201d  "
                            },
                            {
                                "text": "  Jari aniya' panoho'an si Musa bay pinasaplag ma kaluha'an kauman, yukna, \u201cKa'am kamemon d'nda maka l'lla, sin\u014d' pahali amowa saga huhulmatan paghinangta Luma' Sussi.\u201d Minn\u0113' sig\u0101m tabowa pahali ang'nde'an ba'anan bubuwanan sig\u0101m labi-manglabi."
                            },
                            {
                                "text": "Sabab sarang na, maka'abut pangahinang Luma' Pangarapan sampay kamemon kapanyapanna.   "
                            },
                            {
                                "text": "    Manjari tahinang Luma' Pangarapan he' saga maghihinang, sasuku sig\u0101m alalom pikilanna. Tahinang e' sig\u0101m sangp\u016b' sugpat kultina min kakana' ah\u0101p isina pinaglamuran salban bilu, taluk maka keyat. Aniya' isab sali' luwa mala'ikat pikpikan binulda pina'an he' saga a'a apanday magbubulda."
                            },
                            {
                                "text": "In ba'anan sugpat kultina itu dasali' sukuranna kamemon, pitund'ppa taha'na maka dand'ppa lambuna."
                            },
                            {
                                "text": "Lima sugpat kultina bay tinahi' e' sig\u0101m pinagbihing-bihing, damikiyanna isab lima hekana takapin, manjari duwa kultina ataha' na."
                            },
                            {
                                "text": "Na aniya' tainga-tainga nihinang min kakana' bilu tinahi' peh\u0113' ni t\u014dng kultina ataha' in\u0101n karuwa, hatina lima-limamp\u016b' heka tainga-tainga tahinang maganggop-anggop."
                            },
                            {
                                "text": "Na aniya' tainga-tainga nihinang min kakana' bilu tinahi' peh\u0113' ni t\u014dng kultina ataha' in\u0101n karuwa, hatina lima-limamp\u016b' heka tainga-tainga tahinang maganggop-anggop."
                            },
                            {
                                "text": "Aniya' isab kakansing bulawan limamp\u016b' hekana tahinang pamarakayu' duwa kultina in\u0101n bo' supaya arakayu' deyom Luma' Pangarapan.  "
                            },
                            {
                                "text": "  Pagubus, aniya' kultina bay nihinang e' saga a'a in\u0101n min bulbul kambing, sangp\u016b' maka dda sugpatna pangalapis kultina deyom."
                            },
                            {
                                "text": "Daheya du saga sangp\u016b' maka dda sugpat kultina damuli itu, taha'na pitund'ppa maka tonga', lambuna dand'ppa."
                            },
                            {
                                "text": "Lima sugpatna bay tinahi' pinagbihing-bihing bo' tahinang dakayu' kultina ataha', damikiyanna isab nnom heka sugpatna takapin."
                            },
                            {
                                "text": "Puwas e' aniya' tainga-tainga kakana' nihinang e' sig\u0101m ma t\u014dng kultina karuwa, lima-limamp\u016b' hekana,"
                            },
                            {
                                "text": "limamp\u016b' isab kakansing tumbaga pamaralos kultina bulbul kambing e'."
                            },
                            {
                                "text": "Pagubus, aniya' duwa ginis turung tahinang e' saga a'a in\u0101n panurung kamemonna. Dakayu' turung in\u0101n bay tahinang min kuwit bili-bili l'lla nianjibihan keyat, dakayu' isab tahinang min kuwit duyung, ya na turung katapusan.  "
                            },
                            {
                                "text": "  Aniya' isab saga papagan tahinang e' sig\u0101m min kayu akasya pamarindingan Luma' Pangarapan e'."
                            },
                            {
                                "text": "Duwand'ppa maka tonga' ya langkawna, t'llu h'kka lambuna."
                            },
                            {
                                "text": "Tahinang isab lagsak duwa hekana patuwa' min deyo'anna. Buwatt\u0113' ya pangahinang saga papagan dinding kamemon,"
                            },
                            {
                                "text": "duwamp\u016b' hekana min bihing luma' tampal ni satan, duwamp\u016b' isab min bihingna tampal ni uttala'. Aniya' isab saga durukan d\u012b pilak tasasal e' saga a'a maghihinang, mpatp\u016b' hekana, hatina duwa durukan ma dakayu' papagan bo' aniya' pamatukan lagsak e'."
                            },
                            {
                                "text": "duwamp\u016b' hekana min bihing luma' tampal ni satan, duwamp\u016b' isab min bihingna tampal ni uttala'. Aniya' isab saga durukan d\u012b pilak tasasal e' saga a'a maghihinang, mpatp\u016b' hekana, hatina duwa durukan ma dakayu' papagan bo' aniya' pamatukan lagsak e'."
                            },
                            {
                                "text": "duwamp\u016b' hekana min bihing luma' tampal ni satan, duwamp\u016b' isab min bihingna tampal ni uttala'. Aniya' isab saga durukan d\u012b pilak tasasal e' saga a'a maghihinang, mpatp\u016b' hekana, hatina duwa durukan ma dakayu' papagan bo' aniya' pamatukan lagsak e'."
                            },
                            {
                                "text": "duwamp\u016b' hekana min bihing luma' tampal ni satan, duwamp\u016b' isab min bihingna tampal ni uttala'. Aniya' isab saga durukan d\u012b pilak tasasal e' saga a'a maghihinang, mpatp\u016b' hekana, hatina duwa durukan ma dakayu' papagan bo' aniya' pamatukan lagsak e'."
                            },
                            {
                                "text": "Tahinang isab saga papagan nnom hekana pamarindingan k\u014dkan luma' (tampal ni s'ddopan),"
                            },
                            {
                                "text": "maka duwa hekana isab ma duguna karuwa."
                            },
                            {
                                "text": "In duwa heka papagan itu bay pinapagtapil min deyo' sampay pariyata', maka diyata' bay pinasulug ni dakayu' gallang bo' mbal magpuklas."
                            },
                            {
                                "text": "Manjari walu' heka papagan ya tahinang pamarindingan k\u014dkan luma', sangp\u016b' maka nnom isab durukan tahinang min d\u012b pilak.  "
                            },
                            {
                                "text": "  Aniya' isab saga batang-batang pamahogot dinding bay tahinang e' saga a'a maghihinang e', lima-lima hekana ma bihing luma' dakayu' maka dakayu', lima hekana isab ma k\u014dkan (tampal ni s'ddopan)."
                            },
                            {
                                "text": "  Aniya' isab saga batang-batang pamahogot dinding bay tahinang e' saga a'a maghihinang e', lima-lima hekana ma bihing luma' dakayu' maka dakayu', lima hekana isab ma k\u014dkan (tampal ni s'ddopan)."
                            },
                            {
                                "text": "Ya batang-batang ma t'ngnga' dinding bay pina'abut e' sig\u0101m min t\u014dng dakayu' tudju ni t\u014dng dakayu'."
                            },
                            {
                                "text": "Bay pinutusan bulawan saga papagan dinding itu, beya' isab batang-batangna. Maka aniya' isab saga gallang bulawan tahinang e' sig\u0101m pamasulugan ba'anan batang-batang e'.  "
                            },
                            {
                                "text": "  Pagubus, aniya' kultina tahinang pangalikus deyom Luma' Pangarapan, tampal ni k\u014dkan. Tahinang e' sig\u0101m min kakana' landu' ah\u0101p isina, pinaglamuran isab salban bilu, taluk maka keyat. Aniya' isab sali' luwa mala'ikat pikpikan binulda pina'an he' a'a apanday magbubulda.  "
                            },
                            {
                                "text": "  Aniya' saga h\u0101g akasya mpat hekana bay tahinang e' saga a'a maghihinang e', pinutus isab maka bulawan. Aniya' isab saga sasabit bulawan tasasal e' sig\u0101m panagnatan kultina, maka durukan h\u0101g tasasal min pilak aponod."
                            },
                            {
                                "text": "Pagubus, aniya' kultina tahinang e' sig\u0101m panambol lawang pagsos\u014dran ni Luma'. Kakana' ah\u0101p isina ya pangahinang kultina itu, binulda maka salban bilu, taluk maka keyat e' a'a magbubulda."
                            },
                            {
                                "text": "Tahinang isab e' sig\u0101m saga h\u0101g lima hekana, jukup maka sasabit. K\u014dk h\u0101g itu bay pinutus maka bulawan, batangna bay nileboran isab maka bulawan. Aniya' isab durukan tumbaga tahinang e' sig\u0101m pamat'nggehan saga h\u0101g.    "
                            }
                        ]
                    },
                    {
                        "verses": [
                            {
                                "text": "    Na, makahinang ba'ul si Besalel min kayu akasya, lima h'kka taha'na, t'llu h'kka lambuna, t'llu h'kka isab langkawna."
                            },
                            {
                                "text": "Bay pinutus deyom-luwasanna maka bulawan porol, pinalingkat isab k\u012bdna maka gipis bulawan."
                            },
                            {
                                "text": "Nihinang e'na mpat gallang bulawan pinatli' peh\u0113' ni tape' ba'ul, duwa gallang min bihing ba'ul dambila', duwa isab min dambila'."
                            },
                            {
                                "text": "Pagubus, aniya' tanggungan nihinang e' si Besalel min kayu akasya, pinutus isab maka bulawan."
                            },
                            {
                                "text": "Pinasulug magt\u016by ni gallang ya ma bihing ba'ul bo' aniya' pananggungan.  "
                            },
                            {
                                "text": "  Tahinang isab e' si Besalel turung ba'ul, ya pinag\u014dnan Turung Pagtaubatan. Tasasal e'na min bulawan porol, lima h'kka taha'na, t'llu h'kka lambuna."
                            },
                            {
                                "text": "Pagubus, tasasal e'na duwa mala'ikat pikpikan, dakayu' min dant\u014dng turung ba'ul, dakayu' isab min dant\u014dng. Langkus asal bulawan mala'ikat maka bulawan turung, da-sasalan du."
                            },
                            {
                                "text": "Pagubus, tasasal e'na duwa mala'ikat pikpikan, dakayu' min dant\u014dng turung ba'ul, dakayu' isab min dant\u014dng. Langkus asal bulawan mala'ikat maka bulawan turung, da-sasalan du."
                            },
                            {
                                "text": "Pab'llat pariyata' pikpik mala'ikat itu makalandungan turung ba'ul. Magharap duwa mala'ikat e', maka e' sig\u0101m angandomolan turung.   "
                            },
                            {
                                "text": "    Na, bay makahinang lamisahan disi Besalel min kayu akasya, mpat h'kka taha'na, duwa h'kka lambuna, t'llu h'kka isab langkawna."
                            },
                            {
                                "text": "Taputus e' sig\u0101m maka bulawan porol, maka pinalingkat mpat k\u012bdna maka gipis bulawan."
                            },
                            {
                                "text": "Aniya' isab paga-paga saga da'mp\u0101t-tangan lambuna tahinang e' sig\u0101m ma sakalibut lamisahan e', pinalingkat isab maka gipis bulawan."
                            },
                            {
                                "text": "Pagubus, makahinang sig\u0101m saga gallang mpat hekana bo' pinatli' peh\u0113' ni mpat duguna, min diyata' saga tape'."
                            },
                            {
                                "text": "Gallang itu bay pinasekot ni paga-paga bo' aniya' pamasulugan tanggungan bang subay nihangkut."
                            },
                            {
                                "text": "Tahinang isab saga tanggungan min kayu akasya taputus maka bulawan."
                            },
                            {
                                "text": "Manjari tahinang na isab e' disi Besalel saga kapanyapan lamisahan buwat saga lai, saga pinggan, maka saga pangisihan binu-anggul ya binu'usan pangahulmat Tuhan. Ba'anan saga kapanyapan itu bay nihinang min bulawan porol.   "
                            },
                            {
                                "text": "    Na, tahinang palita'an he' disi Besalel, sinasal min bulawan porol. Dalos asal hinanganna min buli'na sampay ni batangna, beya' isab saga pinggan-pingganna, ya pinagukilan sali' luwa sumping."
                            },
                            {
                                "text": "In batang palita'an itu magsanga nnom, t'llu min dambila' batang, t'llu isab min dambila'."
                            },
                            {
                                "text": "Saga sanga itu bay kahinangan pinggan-pinggan sali' luwa sumping almon t'llu hekana ma saga sanga ka'nnom pakaniya-pakaniya."
                            },
                            {
                                "text": "Damikiyanna in baran palita'an, bay kahinangan pinggan-pinggan isab sali' luwa sumping almon, mpat hekana,"
                            },
                            {
                                "text": "dakayu' min deyo' saga sanga panagna'an, dakayu' min deyo' saga sanga t'ngnga'an, dakayu' isab min deyo' sanga ma diyata'an, jari nnom sangana."
                            },
                            {
                                "text": "Jari langkus hinanganna kamemon, baran palita'an maka ba'anan sumping-sumpingna maka saga sangana. Bulawan porol ya pangahinang iya.  "
                            },
                            {
                                "text": "  Tahinang isab e' disi Besalel saga palita'an maka pangisihan ns'llan pitu' hekana, jukup maka saga sisipit pamah\u0101p sumbuhan maka saga talam-talamna. Bulawan porol ya pangahinang."
                            },
                            {
                                "text": "Manjari t'llump\u016b' maka mpat kilu ya buhat bulawan bay pangahinang palita'an maka kamemon kapanyapanna in\u0101n.   "
                            },
                            {
                                "text": "    Pasunu', aniya' lamisahan amasagi' tahinang e' sig\u0101m min kayu akasya, pagtugtugan kamanyan. Lambuna maka taha'na duwa h'kka sali'-sali', langkawna mpat h'kka. Aniya' pussuk-pussuk sali' luwa tanduk bay tahinang e' sig\u0101m ma duguna, dalos asal kayuna maka kayu bay pangahinangan baran lamisahan."
                            },
                            {
                                "text": "Diyata' lamisahan maka saga k\u012bdna, sampay isab saga pussuk-pussukna, bay pinutus maka bulawan porol. Aniya' isab gipis bulawan bay pineh\u0113' ni kak\u012bran lamisahan pamah\u0101p luwana."
                            },
                            {
                                "text": "Bay sig\u0101m makahinang gallang bulawan pamasulugan tanggungan. Pinasangon peh\u0113' ni k\u012bd lamisahan min deyo'an gipis e', dakayu' min dambila', dakayu' isab min dambila'."
                            },
                            {
                                "text": "Makahinang sig\u0101m saga tanggungan isab min kayu akasya pinutus maka bulawan.  "
                            },
                            {
                                "text": "  Puwas e', bay sig\u0101m makahinang ns'llan landu' asussi ya pamehed ai-ai pinasuku' ma Tuhan, maka kamanyan ahamut. Bineya' e' sig\u0101m kapandayan saga a'a ata'u angahinang pahamut.    "
                            }
                        ]
                    },
                    {
                        "verses": [
                            {
                                "text": "    Pagubus, aniya' lapohan pagtunu'an kulban tahinang e' disi Besalel min kayu akasya. Magpasagi' lambuna maka taha'na, sangp\u016b' h'kka sali'-sali'. Nnom h'kka langkawna."
                            },
                            {
                                "text": "Aniya' saga pussuk-pussuk sali' luwa tanduk bay tahinang ma duguna, dalos asal kayuna maka kayu ya pangahinangan baran lapohan. Jari taputus kamemonna maka d\u012b tumbaga."
                            },
                            {
                                "text": "Tahinang isab min tumbaga ba'anan kapanyapanna, buwat saga undam panaluran abu, saga kakagis, saga garul pangisihan laha' susumbali'an, saga tutugsuk aheya, sampay saga pangisihan baga."
                            },
                            {
                                "text": "Aniya' pangayakan abu tahinang e' sig\u0101m min tumbaga bo' pinasangon ni deyom lapohan min deyo' paga-pagana, saga ma tonga'an k\u012bdna."
                            },
                            {
                                "text": "Tasasal mpat gallang tumbaga pineh\u0113' ni dugu pangayakan ka'mpat,"
                            },
                            {
                                "text": "maka tahinang isab saga tanggungan min kayu akasya taputus maka tumbaga."
                            },
                            {
                                "text": "In tanggungan itu bay pinasulug ni gallang ya ma k\u012bd lapohan karuwambila' bang nihangkut. Lapohan itu bay tahinang min papan, sali' luwa tu'ung halam aniya' turungna.   "
                            },
                            {
                                "text": "    Pagubus, tahinang e' disi Besalel garul pagailan maka patinggilanna. Ya tapagguna e' sig\u0101m saga tumbaga angalinig, ya bay pagsasaminan saga kar'ndahan ya magtatabang ma atag lawang pagsos\u014dran ni Tolda Pagsasabuhan.   "
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "    Pasunu', tahinang e' sig\u0101m halaman ma Luma' Pangarapan e', taha'na duwamp\u016b' maka limand'ppa, luhana sangp\u016b' maka duwand'ppa maka tonga'. Aniya' kultina ah\u0101p kakana'na tahinang e' sig\u0101m panasak halaman e', maka ba'anan h\u0101gna isab panagnatan. Duwa-duwamp\u016b' heka h\u0101g min bihingna tampal ni uttala' maka ni satan, sangp\u016b' isab min t\u014dngna tampal ni s'ddopan. Kamemon h\u0101g itu bay nihinangan durukan min d\u012b tumbaga maka sasabit pilak isab panagnatan kultina. In baran h\u0101g isab bay nileboran pilak. Aniya' palabayan pags\u014dd-luwasan a'a tahinang ma t\u014dng halaman tampal ni sobangan, maka aniya' kultina min karuwambila' lalabayan itu t'llu-t'llun d'ppa maka tonga' taha'na. Aniya' isab h\u0101g t'llu hekana jukup maka durukanna pinat'nna' ma dambila' maka dambila'."
                            },
                            {
                                "text": "Ah\u0101p kakana' ma saga kakultinahan kamemon ya panasak halaman."
                            },
                            {
                                "text": "Tumbaga isab ya pangahinang durukan h\u0101g, bo' d\u012b pilak ya pangahinang saga sasabitna maka lebod-lebodna. Saga k\u014dk h\u0101g isab bay pinutusan pilak, maka pilak isab ya pangalebod ma batangna.  "
                            },
                            {
                                "text": "  Manjari kultina ah\u0101p kakana'na ya tahinang e' sig\u0101m panambol pagsos\u014dran halaman e'. Kabuldahan isab kultina itu e' saga a'a magbubulda maka salban bilu, taluk maka keyat. Lambuna limand'ppa, langkawna dand'ppa maka tonga' sin tonga', hatina dalangkaw kultina dakayu' itu maka kultina ya panasak halaman."
                            },
                            {
                                "text": "Aniya' mpat h\u0101g bay tahinang e' saga a'a maghihinang panagnatan kultina panambol itu, maka mpat isab durukanna tahinang min tumbaga. D\u012b pilak ya pangahinangan sasabit h\u0101g itu maka lebod-lebodna, maka pilak isab ya pamutus k\u014dkna."
                            },
                            {
                                "text": "D\u012b tumbaga saga bale ya pangahengkotan Luma' Pangarapan maka ba'anan kultina ma likusan halamanna.   "
                            },
                            {
                                "text": "    Na, ya na itu saga bulawan, pilak maka tumbaga ya tapaglagi e' saga a'a maghihinang ma Luma' Pangarapan, ya pinag\u014dnan isab Luma' Pagtau'an Paljanji'an. Bay pinalista hekana e' si Musa ma saga panubu' si Libi. Si Itamar anak si Imam Harun ya tag-soho'an ma sig\u0101m itu."
                            },
                            {
                                "text": "Si Besalel anak si Uri, mpu si H\u016br min panubu' si Yuda, ya pagbebeya'an ma saga a'a maghihinang ma kamemon bay panoho'an PANGH\u016a'-Yawe ma si Musa."
                            },
                            {
                                "text": "Ya pasehe' ma si Besalel si Oholeyab anak si Ahisamak min panubu' si D\u0101n. A'a ya apanday magguhit suntu'an maka maghinang ai-ai ya hinangan tangan. Ata'u isab iya magbuldahan kakana' ah\u0101p maka salban bilu, taluk maka keyat.  "
                            },
                            {
                                "text": "  Na, ya bulawan bay niangkat e' saga a'a Isra'il panukbal sig\u0101m ma Tuhan, 29 talen maka 730 sekel. Ya na bulawan bay pangahinang ba'anan ai-ai ma Luma' Sussi (Timbangan sara' agama ya pagtimbangan e'.)  "
                            },
                            {
                                "text": "  In pilak isab bay ta'\u0101' min saga a'a Isra'il ma waktu kapangitung heka sig\u0101m, saga 100 talen maka 1,775 sekel bang tinimbang. (Timbangan sara' agama ya pagtimbangan e'.) Ya na pilak bay pamabayad ma kamemon saga kal'llahan Isra'il sasuku sig\u0101m duwamp\u016b' tahun umulna sampay pariyata'. 603,550 puhu' ya heka sig\u0101m bay taitung, maka tonga' sekel isab ya pamabayad ma sig\u0101m magkaniya-kaniya."
                            },
                            {
                                "text": "  In pilak isab bay ta'\u0101' min saga a'a Isra'il ma waktu kapangitung heka sig\u0101m, saga 100 talen maka 1,775 sekel bang tinimbang. (Timbangan sara' agama ya pagtimbangan e'.) Ya na pilak bay pamabayad ma kamemon saga kal'llahan Isra'il sasuku sig\u0101m duwamp\u016b' tahun umulna sampay pariyata'. 603,550 puhu' ya heka sig\u0101m bay taitung, maka tonga' sekel isab ya pamabayad ma sig\u0101m magkaniya-kaniya."
                            },
                            {
                                "text": "Manjari, in dahatus talen pilak aponod in\u0101n bay pinagguna pangahinang saga durukan h\u0101g dahatus hekana ma Luma' Sussi maka ma kultinana. Manjari dakayu' talen d\u012b pilak tahinang dakayu' durukan."
                            },
                            {
                                "text": "Pagubus, ning\u0101' e' saga a'a maghihinang in\u0101n ya pilak aponod takapin, 1,775 sekel buhatna. Aniya' pinagguna e' sig\u0101m pangahinang saga sasabit d\u012b pilak ma saga h\u0101g, aniya' bay pangalebod baran saga h\u0101g, maka aniya' bay pamutus k\u014dk h\u0101g e'.  "
                            },
                            {
                                "text": "  In buhat tumbaga isab bay panukbal e' saga a'a Isra'il, 70 talen maka 2,400 sekel."
                            },
                            {
                                "text": "Tapagguna e' sig\u0101m pangahinang saga durukan h\u0101g ma lawang Tolda Pagsasabuhan, maka lapohan tumbaga, jukup isab maka pangayakanna tumbaga maka kamemon kapanyapanna."
                            },
                            {
                                "text": "Tumbaga lullun ya tapangahinang saga durukan h\u0101g ma sasak ya pangalikus halaman, maka ma labayan pags\u014dd-luwasanna. Tapangahinang du isab saga bale pangahengkotan ba'anan kultina ya pangatop Luma' Pangarapan, maka saga kultina ya pangalikus halamanna.    "
                            }
                        ]
                    },
                    {
                        "verses": [
                            {
                                "text": "    Na aniya' saga s'mmek bay nihinang e' disi Besalel min salban bilu, taluk maka keyat, pan'mmek saga imam ya maghinang ma deyom Luma' Sussi. Aniya' isab s'mmek sussi nihinang e' sig\u0101m pamas'mmek si Harun. Jari bineya' bay panoho'an PANGH\u016a'-Yawe ma si Musa.  "
                            },
                            {
                                "text": "  Tahinang epod e' sig\u0101m min kakana' ah\u0101p, binuldahan bulawan maka salban bilu, taluk maka keyat."
                            },
                            {
                                "text": "Ya bulawan e' bay tinukul panipis to'ongan bo' pinagsanggi'-sanggi', jari pinalamud sanggi'anna ma salban bilu, taluk maka keyat. A'a apanday ya makahinang."
                            },
                            {
                                "text": "Aniya' duwa sablayan pinatahi' e' sig\u0101m ni epod in\u0101n ma karuwambila'na bo' ah\u0101p t'nna'na ma baran imam."
                            },
                            {
                                "text": "Aniya' sambung ah\u0101p isab nihinang e' a'a ata'u maghinang. Tahinang min kakana' ah\u0101p bo' binuldahan sanggi' bulawan maka salban bilu, taluk maka keyat. Magdalos sambung itu maka baran epod. Jari bineya' bay panoho'an PANGH\u016a' ma si Musa.  "
                            },
                            {
                                "text": "  Pagubus, aniya' duwa palmata onek bay pinat'nna' ma kait bulawan bo' yampa niukilan maka \u014dn saga anak si Isra'il l'lla kasangp\u016b' maka duwa. Landu' anahut ukilanna, sali' ukilan singsing."
                            },
                            {
                                "text": "Aubus pa'in, in palmata onek itu bay pinasangon ma sablayan epod e' saga a'a maghihinang, ma atag bahana, supaya aniya' pangentoman ma saga anak si Isra'il. Jari bineya' bay panoho'an PANGH\u016a' ma si Musa.  "
                            },
                            {
                                "text": "  Na aniya' puyu'-daggaha tahinang e' a'a taga-kapandayan, sali' du hinanganna maka epod, hatina kakana' ah\u0101p isina binuldahan bulawan maka salban bilu, taluk maka keyat."
                            },
                            {
                                "text": "In kakana' puyu' in\u0101n bay nilupi' duwa bo' amasagi', dah'kka taha'na, dah'kka isab lambuna."
                            },
                            {
                                "text": "Na, aniya' saga palmata sangp\u016b' maka duwa hekana bay pinat'nna' e' sig\u0101m ma dahuan puyu' he'. Pinagt\u0101d mpat, t'llu-t'llu heka palmata ma dant\u0101d. Palmata rubi (palmata alutu keyatna), topas (palmata kuning) maka berel (palmata jali'-jali') ya ma t\u0101d diyata'."
                            },
                            {
                                "text": "Palmata turkwis (palmata bilu magb'ttik-b'ttik), sappir (palmata alutu biluna) maka emeral (palmata alutu' gaddungna) ya ma t\u0101d pasunu'."
                            },
                            {
                                "text": "Palmata jasint (palmata bilu magb'ttik-b'ttik), agat (palmata magjali'-jali' kausun maka pote') maka amitis (palmata taluk) ya ma t\u0101d pasunu' gi'."
                            },
                            {
                                "text": "Palmata krisolit (palmata biyaning), onek (palmata kausun jali'-jali') maka jasper (palmata intan gaddung) ya ma t\u0101d deyo' katapusan."
                            },
                            {
                                "text": "Manjari in sangp\u016b' maka duwa palmata itu bay niukilan saga \u014dn anak si Isra'il l'lla, \u014dn a'a dakayu' ma palmata dakayu' pakaniya-kaniya. Ya ukilanna sali' hantang ukilan singsing.  "
                            },
                            {
                                "text": "  Pagubus, aniya' duwa kili-kili bulawan tinabid-tabid tahinang e' saga a'a in\u0101n pangengkot puyu' ni epod."
                            },
                            {
                                "text": "Tahinang isab duwa kait bulawan pinasipit ni sablayan epod min dahuanna, maka mpat singsing bulawan tinahi' peh\u0113' ni mpat dugu puyu', min bukutna. Pagubus, ya t\u014dng kili-kili bulawan bay niengkotan ni duwa singsing puyu', maka t\u014dngna dakayu' isab bay niengkotan ni duwa kait ya pamat'nna'an palmata supaya pasangon ni sablayan epod min dahuan baha."
                            },
                            {
                                "text": "Tahinang isab duwa kait bulawan pinasipit ni sablayan epod min dahuanna, maka mpat singsing bulawan tinahi' peh\u0113' ni mpat dugu puyu', min bukutna. Pagubus, ya t\u014dng kili-kili bulawan bay niengkotan ni duwa singsing puyu', maka t\u014dngna dakayu' isab bay niengkotan ni duwa kait ya pamat'nna'an palmata supaya pasangon ni sablayan epod min dahuan baha."
                            },
                            {
                                "text": "Tahinang isab duwa kait bulawan pinasipit ni sablayan epod min dahuanna, maka mpat singsing bulawan tinahi' peh\u0113' ni mpat dugu puyu', min bukutna. Pagubus, ya t\u014dng kili-kili bulawan bay niengkotan ni duwa singsing puyu', maka t\u014dngna dakayu' isab bay niengkotan ni duwa kait ya pamat'nna'an palmata supaya pasangon ni sablayan epod min dahuan baha."
                            },
                            {
                                "text": "Tahinang isab duwa kait bulawan pinasipit ni sablayan epod min dahuanna, maka mpat singsing bulawan tinahi' peh\u0113' ni mpat dugu puyu', min bukutna. Pagubus, ya t\u014dng kili-kili bulawan bay niengkotan ni duwa singsing puyu', maka t\u014dngna dakayu' isab bay niengkotan ni duwa kait ya pamat'nna'an palmata supaya pasangon ni sablayan epod min dahuan baha."
                            },
                            {
                                "text": "Aniya' isab tahinang e' sig\u0101m duwa singsing sadd\u012b bo' yampa tinahi' peh\u0113' ni t\u014dng sablayan epod, ma atag sambungna."
                            },
                            {
                                "text": "Ya singsing puyu' damuli itu bay niengkotan ni singsing epod maka lubid bilu bo' mbal angalambe puyu' min baran imam. Jari bineya' e' sig\u0101m bay panoho'an PANGH\u016a' ma si Musa.  "
                            },
                            {
                                "text": "  Pagubus, aniya' juba pangalapis epod tahinang e' saga a'a magt't'nnun min salban bilu halam aniya' lamudna."
                            },
                            {
                                "text": "Juba itu bay nihinangan lowang ma t'ngnga'na, nila'upan bo' mbal al'kkas agese'."
                            },
                            {
                                "text": "In kumpi' juba isab bay pina'ari-ari maka buwa'-buwa' dalima'. Salban bilu, taluk maka keyat ya pangahinang."
                            },
                            {
                                "text": "Aniya' isab bagting-bagting bulawan tahinang e' saga a'a in\u0101n, pinag'llot-'llot maka buwa'-buwa' dalima' ma kumpi' juba."
                            },
                            {
                                "text": "In juba itu maka ari-arihanna wajib subay sinulug e' imam alanga ma waktu kapagimamna tudju ni PANGH\u016a', buwat bay panoho'anna ma si Musa.  "
                            },
                            {
                                "text": "  Manjari itu aniya' saga s'mmek kasehe' tahinang pamadju' disi Harun maka saga anakna l'lla. Aniya' badju' ah\u0101p kakana' tat'nnun he' a'a apanday magt'nnun."
                            },
                            {
                                "text": "Aniya' saga sulban ah\u0101p kakana'na, maka porong, maka sauwal-sauwal ah\u0101p isab t'nnunanna."
                            },
                            {
                                "text": "Aniya' isab sabitan tahinang min kakana' pote' binuldahan maka salban bilu, taluk maka keyat. Jari bineya' bay panoho'an PANGH\u016a' ma si Musa.  "
                            },
                            {
                                "text": "  Katapusanna, aniya' tapak-tapak pangorona bay tahinang e' saga a'a magsasasal min d\u012b bulawan. Bay kaukilan isab kabtangan itu, \u2018Sussi-manussi Pamasuku' si Yawe.\u2019 Ukilanna in\u0101n sali' ukilan singsing. Pagubus itu, aniya' lubid bilu pinasangon ni korona in\u0101n pamaengkot iya ni dahuan sulban imam, buwat bay panoho'an PANGH\u016a'-Yawe ma si Musa.   "
                            },
                            {
                                "text": "  Katapusanna, aniya' tapak-tapak pangorona bay tahinang e' saga a'a magsasasal min d\u012b bulawan. Bay kaukilan isab kabtangan itu, \u2018Sussi-manussi Pamasuku' si Yawe.\u2019 Ukilanna in\u0101n sali' ukilan singsing. Pagubus itu, aniya' lubid bilu pinasangon ni korona in\u0101n pamaengkot iya ni dahuan sulban imam, buwat bay panoho'an PANGH\u016a'-Yawe ma si Musa.   "
                            },
                            {
                                "text": "    Manjari itu, atemos na saga hinang kamemon bay pangahinang Luma' Pangarapan, hatina Tolda Pagsasabuhan PANGH\u016a' maka manusiya'. Tabeya' e' saga a'a Isra'il kamemon bay panoho'an PANGH\u016a' ma si Musa."
                            },
                            {
                                "text": "Tabowa e' sig\u0101m peh\u0113' ni si Musa saga pagdayaw Luma' Pangarapan maka ai-aina kamemon. Tabowa toldana maka kapanyapanna kamemon. Tabowa saga kakansing, saga papagan dinding, saga babag, saga h\u0101g isab maka ba'anan durukan."
                            },
                            {
                                "text": "Tabowa saga kultina pangatop, ya kultina bay tahinang min kuwit bili-bili l'lla nianjibihan keyat, maka kultina kuwit duyung, maka kultina ya pangalikus Ba'ul."
                            },
                            {
                                "text": "Tabowa isab Ba'ul Pagtau'an Sulat Paljanji'an, jukup maka tanggunganna maka turungna bulawan ya pangampunan dusa,"
                            },
                            {
                                "text": "tabowa lamisahan pamat'nna'an Tinapay Hadarat, jukup isab maka kapanyapanna."
                            },
                            {
                                "text": "Tabowa palita'an bulawan maka sumbuhanna, jukup maka saga kapanyapan maka ns'llan pamakeyat ma iya."
                            },
                            {
                                "text": "Tabowa isab lamisahan panugtugan kamanyan, maka ns'llan sussi ya pangangg'llal ma imam, maka kamanyan ahamut, maka kultina ya panambol pagsos\u014dran ni Luma' Pangarapan."
                            },
                            {
                                "text": "Tabowa lapohan tumbaga maka pangayakanna, saga tanggunganna maka ba'anan kapanyapanna, tabowa isab garul pangailan maka patinggilanna."
                            },
                            {
                                "text": "Tabowa isab saga kultina ya panasak ma halaman Luma' maka ba'anan h\u0101g maka durukanna, tabowa isab kultina ya panambol halaman. Tabowa saga lubid maka bale pangengkot sasak, ai-ai ya pinagguna he' sig\u0101m pamat'ngge Luma' Pangarapan, ya Pagsasabuhan Tuhan maka manusiya'."
                            },
                            {
                                "text": "Tabowa isab ni si Musa saga s'mmek tin'nnun ya pan'mmek ma saga imam waktu paghinang sig\u0101m ma deyom Luma' Sussi, hatina saga s'mmek sussi ya pamakay imam Harun maka saga anakna l'lla ma waktu kapagimam sig\u0101m.  "
                            },
                            {
                                "text": "  Jari aubus na saga kahinangan kamemon bay tahinang e' saga bangsa Isra'il, buwat bay panoho'an PANGH\u016a' ma si Musa."
                            },
                            {
                                "text": "Manjari pagliling si Musa ma kamemon kahinangan sig\u0101m, bo' ta'nda'na in bay panoho'an PANGH\u016a' tabeya' na to'ongan e' sig\u0101m, magt\u016by iya angamu'-ngamu'an sig\u0101m kah\u0101pan ni Tuhan.    "
                            }
                        ]
                    },
                    {
                        "verses": [
                            {
                                "text": "    Ajukup pa'in kahinangan in\u0101n kamemon, angallam gi' PANGH\u016a'-Yawe ma si Musa."
                            },
                            {
                                "text": "Yukna, \u201cPat'nggehunbi na Luma' Tolda Pagsasabuhanku maka ka'am saga bangsa Isra'il. Sahali bulan ya llaw pamat'nggebi, ma bulan panagna'an tahun."
                            },
                            {
                                "text": "Tapat'ngge pa'in Luma', pat'nna'unbi Ba'ul Pagtau'an Sulat Paljanji'an ma deyomna to'ongan, bo' likusin maka kultina."
                            },
                            {
                                "text": "Pareyomunbi lamisahan ya pamat'nna'an tinapay, sinakap isab maka kapanyapanna. Pareyomunbi palita'an bulawan maka tagamahunbi saga sumbuhanna."
                            },
                            {
                                "text": "Bowahunbi lamisahan panugtugan kamanyan bo' pat'nna'unbi ma dahuwan Ba'ul. Pagubus, tambolun bowa' lawang Luma' maka kultina.  "
                            },
                            {
                                "text": "  \u201cLapohan tumbaga ya pagtunu'an kulban, pat'nna'unbi ma halaman Tolda Pagsasabuhan ilu, ma anggopan pagsos\u014dranna."
                            },
                            {
                                "text": "Pat'nna'unbi isab garul pagailan ma llotan Luma' maka lapohan pagtunu'an kulban e' ati isihin bohe'."
                            },
                            {
                                "text": "Ubus, sasakinbi katilibut halaman maka pasangonunbi isab kultina panambol pagsos\u014dranna.  "
                            },
                            {
                                "text": "  \u201cNa, ng\u0101'unbi ns'llan sussi ati busuginbi Luma' Pangarapan maka kapanyapanna kamemon supaya pinasuku' ma aku ya Tuhanbi, manjari asussi to'ongan."
                            },
                            {
                                "text": "Busuginbi isab lapohan pagtunu'an kulban maka kapanyapanna bo' pinasuku' ma aku, manjari mahasussi to'ongan."
                            },
                            {
                                "text": "Ya du garul pagailan maka patinggilanna, busuginbi isab pamasuku'bi ma aku.  "
                            },
                            {
                                "text": "  \u201cPagubus, bowahun si Harun maka saga anakna l'lla peh\u0113' ni pagsos\u014dran Tolda Pagsasabuhan bo' pinandi maka bohe'."
                            },
                            {
                                "text": "Pasulugunbi ma si Harun saga s'mmek imam alanga. Busuginbi iya maka ns'llan sussi ati pasuku'unbi iya ma aku supaya iya t\u014dp magimam ma matahanku."
                            },
                            {
                                "text": "Pabadju'inbi isab saga anakna l'lla,"
                            },
                            {
                                "text": "maka busuginbi sig\u0101m ns'llan buwat bay pamusugbi ma si Harun ya mma' sig\u0101m e', supaya sig\u0101m gin'llal imam maghinang ni aku. Manjari anatas kapagimam sig\u0101m magpangkat-mamangkat salama-lama.\u201d Buwatt\u0113' ya pagkallam Tuhan ma si Musa."
                            },
                            {
                                "text": "Na, bineya' e' si Musa kamemon bay panoho'an PANGH\u016a'-Yawe ma iya.  "
                            },
                            {
                                "text": "  Sakali itu, in Luma' Pangarapan Tuhan bay pinat'ngge e' disi Musa ma waktu sahali bulan, bulan panagna'an ma tahun karuwana min bay kaluwas sig\u0101m min lahat Misil."
                            },
                            {
                                "text": "Saga durukan h\u0101g ya pinat'nna' e' sig\u0101m dah\u016b, bo' yampa saga papagan dinding, bo' babagna, bo' ba'anan h\u0101g ya pamabatukan kamemon."
                            },
                            {
                                "text": "Bin'llat e' sig\u0101m saga kultina maglapis-lapis pangatop kaluha'an luma'. Pagubus, ya kultina akapal to'ongan. Jari bineya' e' sig\u0101m kamemon bay panoho'an PANGH\u016a' ma si Musa.  "
                            },
                            {
                                "text": "  Puwas e', ning\u0101' e' si Musa saga papagan batu bay panulatan palman Tuhan bo' ninna' e'na ma deyom ba'ul. Binatuk pa'in saga tanggungan ni ba'ul e', tinurungan e'na maka turung bulawan ya panaubatan dusa."
                            },
                            {
                                "text": "Pagubus, binowa ba'ul e' si Musa ni deyom Luma' Pangarapan, ni deyom Bilik Mahasussi, ati pinasagnat e'na kultina pamalikus Ba'ul, buwat bay panoho'an PANGH\u016a' ma iya.  "
                            },
                            {
                                "text": "  Puwas e' isab, in lamisahan pamat'nna'an tinapay wa'i pina'atag e' si Musa ma deyom Tolda Pagsasabuhan tampal ni satan, min luwasan kultina ya angalimbuhan ba'ul."
                            },
                            {
                                "text": "Jari pinat'nna' pah\u0101p saga tinapay ma diyata' lamisahan itu, ma matahan PANGH\u016a'-Yawe, buwat bay panoho'an PANGH\u016a' ma iya.  "
                            },
                            {
                                "text": "  Ya du palita'an bulawan, pina'atag e' si Musa ma deyom Tolda Pagsabuhan tampal ni uttala' bo' maganggop maka lamisahan tinapay."
                            },
                            {
                                "text": "Sakali pinat'nna' e'na palita'an maka sumbuhanna maina'an ma matahan PANGH\u016a'-Yawe, buwat bay panoho'an PANGH\u016a' ma iya.  "
                            },
                            {
                                "text": "  Aubus pa'in, in lamisahan bulawan bay pinat'nna' e' si Musa ma deyom Tolda Pagsasabuhan, min dahuan kultina ya angalimbuhan ba'ul."
                            },
                            {
                                "text": "Jari maina'an iya anugtug kamanyan ahamut, buwat bay panoho'an PANGH\u016a' ma iya."
                            },
                            {
                                "text": "Ati pinasangon e' si Musa kultina ya panambol Luma' Pangarapan.  "
                            },
                            {
                                "text": "  Pagubus in\u0101n, ya lapohan pagtunu'an kulban bay pina'atag e' si Musa ma kasekotan lawang Luma' Pangarapan (ya na Tolda Pagsasabuhan) ati maina'an iya anunu' susumbali'an pagkulban sig\u0101m ni Tuhan, pinabeya' isab ginisan tirigu, buwat bay panoho'an PANGH\u016a' ma iya.  "
                            },
                            {
                                "text": "  Ya garul aheya pagailan isab bay pinat'nna' e' si Musa ma llot Tolda Pagsasabuhan maka lapohan pagkulbanan, bo' ni'isihan e'na bohe' pagail."
                            },
                            {
                                "text": "Tapagguna bohe' itu e' si Musa maka si Harun sampay isab saga anak si Harun pangose' tape'-tangan sig\u0101m,"
                            },
                            {
                                "text": "waktu kapas\u014dd sig\u0101m ni deyom Tolda Pagsasabuhan. Ya du ma waktu kapasekot sig\u0101m ni lapohan pagkulbanan, buwat isab bay panoho'an PANGH\u016a' ma si Musa.  "
                            },
                            {
                                "text": "  Pagubus in\u0101n, sinasakan e' disi Musa halaman ma sakalibutan Luma' Pangarapan maka lapohan pagkulbanan e'. Pinasangon isab kultina ya panambol pagsos\u014dran ni halaman. Minn\u0113' atangbus e' si Musa kamemon bay panoho'an PANGH\u016a' ma iya.   "
                            },
                            {
                                "text": "    Aubus pa'in ina'an, magt\u016by katambunan Tolda Pagsasabuhan e' gabun-Tuhan, maka ap'nno' deyomna e' sahaya si Yawe."
                            },
                            {
                                "text": "Manjari mbal makas\u014dd si Musa sabab ina'an gabun patapu' ni diyata' Luma' maka ina'an sahaya si Yawe ma deyomna.  "
                            },
                            {
                                "text": "  Na, in bangsa Isra'il, ma waktu kapaglatun-latun sig\u0101m min lahat dakayu' ni dakayu', subay pa'angkat gabun min diyata' Luma' Pangarapan bo' yampa sig\u0101m pauntas."
                            },
                            {
                                "text": "Sat'ggol mbal pa'angkat, mbal isab sig\u0101m pauntas min bay paglihanan sig\u0101m."
                            },
                            {
                                "text": "Ina'an gabun si Yawe ma diyata' Luma' Pangarapan ma waktu llaw, ina'an isab api ma deyom gabun ma waktu sangom. Jari ta'nda' e' kamemon saga a'a Isra'il pi'ingga-pi'ingga paglatunan sig\u0101m.      "
                            }
                        ]
                    }
                ]
            },
            {
                "names": [
                    "Judges"
                ],
                "usfm_id": "Judges",
                "abbreviation": "Judg",
                "chapters": [
                    {
                        "verses": [
                            {
                                "text": "    Na, pagpatay pa'in si Yussa', angaru saga bangsa Isra'il ni si Yawe ya Tuhan sig\u0101m, yuk-i, \u201cSai min kami ya dah\u016b angandugpak ni bangsa Kana'an?\u201d  "
                            },
                            {
                                "text": "  Ya sambung PANGH\u016a'-Yawe, \u201cPanubu' si Yuda ya parah\u016b, sabab bay pamuwanku bahagi' lahat ilu ni komkoman sig\u0101m.\u201d  "
                            },
                            {
                                "text": "  Manjari ah'lling saga a'a bangsa Yuda ni saga kampung sig\u0101m bangsa Simiyun, yuk-i, \u201cGapi'inbi kami peh\u0113' ni paglahat ya pamasuku' kami ati magdongan kitam angandugpak ni bangsa Kana'an. Pas'lle' kami is\u0101b anganggapi' ka'am bang peh\u0113' ni paglahat ya pamasuku' ka'am.\u201d Jari tinabangan bangsa Yuda e' bangsa Simiyun.  "
                            },
                            {
                                "text": "  Na, parugpak pa'in saga a'a bangsa Yuda, pinara'ug sig\u0101m e' PANGH\u016a' min bangsa Kana'an maka bangsa Peres, ati sangp\u016b' ngibu heka a'a bay tapapatay sig\u0101m ma lahat Besek."
                            },
                            {
                                "text": "Talanggal is\u0101b maina'an si Adoni-Besek ya pagpangh\u016b'an saga a'a Besek. Binowa iya magbono' ati pinalahi saga bangsa Kana'an maka bangsa Peres."
                            },
                            {
                                "text": "Si Adoni-Besek bay makalahi isab, sag\u014d' tinurul iya e' a'a Yuda sampay tasaggaw. Pagsaggaw itu, pin\u014dngan bokol tanganna maka bokol tape'na karuwambila'.  "
                            },
                            {
                                "text": "  Jari ah'lling si Adoni-Besek, yukna, \u201cPitump\u016b' heka sultan bay kap\u014dnganku bokol tangan maka bokol tape' sig\u0101m. Ya sadja takakan e' sig\u0101m momok kinakan apakpak min lamisahanku. Angkan ma buwattina'an itiya' na aku tinungbasan e' Tuhan ma bay tahinangku ma sig\u0101m.\u201d Manjari binowa iya e' saga a'a Yuda ni da'ira Awrusalam ati mah\u0113' kamatayanna.  "
                            },
                            {
                                "text": "  Bay tarugpak asal da'ira Awrusalam e' saga a'a Yuda ati ta'agaw e' sig\u0101m. Pinapagpatay e' sig\u0101m saga a'ana, pinagtautunu' is\u0101b kaluma'anna."
                            },
                            {
                                "text": "Pagubus, pal\u016bd saga a'a Yuda bo' angandugpak ni saga a'a Kana'an ya pat'nna' ma lahat kab\u016bran, maka ma lahat Negeb, maka ma kab\u016bd-b\u016bran tampal ni s'ddopan."
                            },
                            {
                                "text": "Tat'kka is\u0101b e' sig\u0101m bangsa Kana'an ya pat'nna' ma kauman Hebron (ya bay ni\u014dnan Kiriyat-Arba ma waktu tagna') ati tara'ug e' sig\u0101m disi Sesay, si Ahiman maka si Talmay.  "
                            },
                            {
                                "text": "  Aubus pa'in min Hebron, parugpak sig\u0101m ni saga a'a pat'nna' ma kauman Deber (ya bay ni\u014dnan Kiriyat-Seper ma waktu tagna'.)"
                            },
                            {
                                "text": "Jari ah'lling si Kaleb yukna, \u201cPamakawinku anakku si Aksa ma l'lla ya makatawakkal angandugpak maka angalongkop Kiriyat-Seper.\u201d"
                            },
                            {
                                "text": "Si Otniyel ya makalongkop kauman in\u0101n, ati pamakawin ma iya e' si Kaleb anakna si Aksa. Si Otniyel itu siyali si Kaleb, si Kenas ya mma' sig\u0101.  "
                            },
                            {
                                "text": "  Manjari dakayu' llaw pinogos e' si Aksa si Otniyel, sin\u014d' angamu' tana' min mato'ana si Kaleb. Sakali peh\u0113' si Aksa ni mma'na. Makareyo' pa'in iya min kura'na, tinilaw iya e' si Kaleb, yuk-i, \u201cAi tapanabangku ma ka'a, arung?\u201d  "
                            },
                            {
                                "text": "  Yuk sambung si Aksa, \u201cD\u016blin aku ma kabaya'anku. Pagga aku bay buwanannu tana' ma Negeb, buwanin gi' isab aku saga tuburan bohe'.\u201d Jari kabuwanan iya saga tuburan bohe' ma kab\u016bd-b\u016bran maka ma kapantayan.  "
                            },
                            {
                                "text": "  Na, magbeya' saga a'a Yuda maka saga a'a K\u0113n ya panubu' mato'a si Musa. Ala'an sig\u0101m min da'ira Kapalmahan bo' papinda ni paslangan Yuda. Pasakaum sig\u0101m ma saga a'a ya asal maglahat maina'an ma Negeb, ma kasekotan kauman Arad.  "
                            },
                            {
                                "text": "  Pagubus, pasehe' saga a'a Yuda ma kaukampungan sig\u0101m bangsa Simiyun ati tarugpak e' sig\u0101m bangsa Kana'an ya pat'nna' ma da'ira Sepat. Jari alubu e' sig\u0101m da'ira in\u0101n maka kaluma'anna angkan pinag\u014dnan da'ira Horma."
                            },
                            {
                                "text": "Kalongkopan is\u0101b e' a'a Yuda saga da'ira Gasa, Askelon maka Ekron, beya' isab tana' ma sakalingkal saga da'ira in\u0101n.  "
                            },
                            {
                                "text": "  Pagapi' na pa'in PANGH\u016a'-Yawe ma bangsa Yuda ati ta'agaw e' sig\u0101m saga kaluma'an ma kab\u016bd-b\u016bran. Malaingkan halam takole' e' sig\u0101m tin'ggal saga bangsa ya maglahat ma kapantayan, sabab aniya' ma sig\u0101m kalesa pagdayaw basi'."
                            },
                            {
                                "text": "In kauman Hebron bay pamasuku' ma si Kaleb buwat bay panganjanji' si Musa, ati tin'ggal e' si Kaleb t'llungan tumpukan bangsa Annak ya bay pat'nna' maina'an."
                            },
                            {
                                "text": "Bo' arapun in bangsa Jibus ya maglahat asal ma Awrusalam halam bay tapala'an e' bangsa Benjamin. Angkan sig\u0101m duwa bangsa masi magsakaum maina'an.  "
                            },
                            {
                                "text": "  Bay is\u0101b nirugpak e' bangsa Yusup da'ira Betel, pagka sig\u0101m ginapi' e' PANGH\u016a'."
                            },
                            {
                                "text": "Waktu sig\u0101m amapeh\u0113' mata-mata ni Betel (ya bay ni\u014dnan L\u016bs waktu tagna'),"
                            },
                            {
                                "text": "aniya' l'lla ta'nda' paluwas min da'ira in\u0101n. Yuk saga mata-mata ma iya, \u201cPandu'in kami bang buwattingga pas\u014dd ni da'ira ilu ati mbal ka inay kami.\u201d"
                            },
                            {
                                "text": "Jari tinuli'an sig\u0101m pas\u014dd peh\u0113'. Pinapatay e' sig\u0101m kamemon a'a ya maglahat ma da'ira Betel. Saguw\u0101' in l'lla bay anuli'an sig\u0101m niliyus magtai'anak e' saga mata-mata."
                            },
                            {
                                "text": "Puwas pa'in he'-i, peh\u0113' a'a in\u0101n ni lahat bangsa H\u012bt ati mah\u0113' iya amaniya' da'ira. Ni\u014dnan e'na L\u016bs, jari L\u016bs ya \u014dnna sampay ni kabuwattituhan.  "
                            },
                            {
                                "text": "  Malaingkan halam bay tat'ggal e' bangsa Manasse saga a'a ya maglahat ma Bet-S\u0101n, ma Ta'anak, ma D\u014dr, ma Ebleyam, ma Megiddo, sampay is\u0101b ma ba'anan kaluma'an ya ma katilibut saga paglahat itu. Tu'ud magniyat bangsa Kana'an mbal ala'an min paglahat in\u0101n."
                            },
                            {
                                "text": "Aga'os pa'in bangsa Isra'il, niata e' sig\u0101m bangsa Kana'an, sin\u014d' maghinang abuhat, sag\u014d' halam bay tapala'an t\u016by."
                            },
                            {
                                "text": "Damikiyanna is\u0101b bangsa Epra'im, halam bay makat'ggal bangsa Kana'an ya pat'nna' ma Geser angkan masi na pa'in sig\u0101m duwa bangsa magsakaum."
                            },
                            {
                                "text": "Damikiyanna bangsa Sibulun halam du is\u0101b bay makat'ggal bangsa Kana'an ya pat'nna' ma Kitron maka ma Nahalol. Angkan masi sig\u0101m magsakaum maina'an. Sag\u014d' niata sig\u0101m e' bangsa Sibulun sin\u014d' maghinang abuhat."
                            },
                            {
                                "text": "Damikiyanna isab bangsa Aser, halam bay makat'ggal saga a'a pat'nna' ma Akko, ma Sidun, ma Alab, ma Aksib, ma Helba, ma Apek, maka ma Rehob."
                            },
                            {
                                "text": "Angkan bangsa Aser masi magsakaum maka bangsa Kana'an ya pat'nna' ma jadjahan in\u0101n."
                            },
                            {
                                "text": "Damikiyanna bangsa Naptali halam bay makat'ggal saga a'a pat'nna' ma Bet-Semes maka ma Bet-Anat, angkan ina'an sig\u0101m magsakaum maka bangsa Kana'an ya pat'nna' asal maina'an. Ya a'a Bet-Semes maka Bet-Anat tahinang ata du isab e' bangsa Naptali.  "
                            },
                            {
                                "text": "  In bangsa D\u0101n is\u0101b bay pinagh\u0101ran e' bangsa Amor ma kab\u016bd-b\u016bran, mbal tinugutan pat'nna' ma kapantayan."
                            },
                            {
                                "text": "Ahogot isab pagniyat bangsa Amor in sig\u0101m mbal ala'an min B\u016bd Heres, Ayjalon maka Sa'albim. Saguw\u0101' ta'abut pa'in pas\u014dng ga'os bangsa Yusup, ya du bangsa Amor nihinang ata."
                            },
                            {
                                "text": "Ya tobtoban tana' bangsa Amor itu anagna' min L'bbak Jalalangking sampay ni lahat Sela maka paliyu lagi' minn\u0113'.    "
                            }
                        ]
                    },
                    {
                        "verses": [
                            {
                                "text": "    Na, in mala'ikat PANGH\u016a'-Yawe bay patukad min Gilgal ni lahat Bokim bo' ah'lling ni bangsa Isra'il, yukna, \u201cBay kam bowaku paluwas min lahat Misil tudju ni lahat ya bay paljanji'anku ma saga ka'mbo'-mbo'anbi. Yukku ma waktu ina'an, \u2018Mbal balubahanku janji'ku ya pagsulutanku maka ka'am."
                            },
                            {
                                "text": "Bay kam soh\u014d'ku subay da'a angahinang pagsulutan maka saga a'a porol ma paglahat ilu. Gom pa'in lubuhunbi saga tampat ya pagpudjihan sig\u0101m.\u2019 Saguw\u0101' halam aku bay beya'bi. Angay bah\u0101'?"
                            },
                            {
                                "text": "Angkan haka'anta na kam, mbal t'ggalku saga bangsa in\u0101n, angkan sig\u0101m sapantun iting makasulaman kak\u012branbi. Tajallat is\u0101b kam e' ba'anan tuhan-tuhan ya tina'at e' sig\u0101m.\u201d  "
                            },
                            {
                                "text": "  Aubus pa'in pangallam mala'ikat PANGH\u016a' in\u0101n, magt\u016by maglemong anangis kamemon saga a'a Isra'il."
                            },
                            {
                                "text": "Angkan Bokim ya pang\u014dn sig\u0101m ma lahat in\u0101n, ati maina'an sig\u0101m angungsuran tutukbalan ni PANGH\u016a'.   "
                            },
                            {
                                "text": "    Na, bay pa'in tapatulak e' si Yussa' saga a'a Isra'il, palanjal sig\u0101m minn\u0113' bo' nirapu e' sig\u0101m saga katana'-tana'an ya pamasuku' katumpukan sig\u0101m pakaniya-pakaniya."
                            },
                            {
                                "text": "Jari sat'ggol allum si Yussa', atukid saga a'a Isra'il angisbat si Yawe ya Tuhan sig\u0101m. Angisbat na pa'in sig\u0101m sampay magpatayan na saga pagmatto'ahan sasuku bay maka'nda' saga kahinangan kawasahan ya tahinang e' PANGH\u016a'-Yawe ma pasalan bangsa Isra'il.  "
                            },
                            {
                                "text": "  Jari si Yussa' anak si N\u016bn, ya pinag\u014dnan \u2018Sosoho'an si Yawe\u2019, amatay ma umulna dahatus maka sangp\u016b'."
                            },
                            {
                                "text": "Takubul iya ma lahat palsuku'anna ma Timnat Heres ya ma kab\u016bd-b\u016bran Epra'im, tampal uttala' min B\u016bd Ga'as.  "
                            },
                            {
                                "text": "  Na, magpatayan pa'in kapanubu'an ina'an-i, aniya' tubu'an baha'u pas'lle', ya mbal makakil\u0101 PANGH\u016a'-Yawe, maka halam is\u0101b makata'u ma bay tahinang e'na ma bangsa sig\u0101m Isra'il."
                            },
                            {
                                "text": "Pagga buwatt\u0113', tahinang e' bangsa Isra'il kala'atan ya landu' asammal ma pang'nda' PANGH\u016a', ati sinumba e' sig\u0101m saga Ba'al."
                            },
                            {
                                "text": "Ang'bba sig\u0101m min si Yawe ya bay pagtuhanan saga ka'mbo'-mbo'an sig\u0101m. In iya PANGH\u016a' bay amowa saga ka'mbo'-mbo'an e' paluwas min lahat Misil, sag\u014d' bineya' maka sinumba e' sig\u0101m saga tuhan-tuhan ya tina'at e' maglalahat ma jadjahan ina'an. Akagit atay PANGH\u016a' ma sig\u0101m"
                            },
                            {
                                "text": "ma sabab kataikut sig\u0101m min iya bo' papinda anumba ni Ba'al maka saga Astoret."
                            },
                            {
                                "text": "Pagka aheya ka'astol PANGH\u016a' ma bangsa Isra'il in\u0101n, bay pasagaranna sig\u0101m nilangpasan he' saga mundu. Pinasagaran is\u0101b sig\u0101m nira'ug e' saga palbantahan ya ma katilibut paglahat sig\u0101m. Mbal sig\u0101m maka'atu,"
                            },
                            {
                                "text": "sakahaba' waktu sig\u0101m angatubang amono', mbal sig\u0101m bay pinara'ug e' PANGH\u016a'. Ya na ina'an bay panganjanji'na. Gom pa'in paheya kasukkalan sig\u0101m.  "
                            },
                            {
                                "text": "  Na, pagga buwatt\u0113' kah\u0101lan bangsa Isra'il, aniya' saga maghuhukum bay pinaniya' e' PANGH\u016a' angalappas sig\u0101m min ga'osan saga mundu he'."
                            },
                            {
                                "text": "Malaingkan mbal akale bangsa Isra'il ma saga maghuhukum ya magmak\u014dkan sig\u0101m, gom pa'in sig\u0101m ang'bba min si Yawe bo' papinda anumba ma saga tuhan-tuhan sadd\u012b. Pabidda' saga bangsa Isra'il itu min bay ka'mbo'-mbo'an sig\u0101m tagna', sabab magdai'-dai' sig\u0101m pasiha' min kal'ngnganan saga ka'mbo'-mbo'an e'. Halam bineya' kabiyaksahan sig\u0101m ameya' ma panoho'an PANGH\u016a'."
                            },
                            {
                                "text": "Bang aniya' a'a pinaniya' maghukum sumiyan-sumiyan, ginapi' iya e' Tuhan bo' supaya talappas saga a'a Isra'il min komkoman saga palbantahan sig\u0101m. Buwatt\u0113' na pa'in kah\u0101lan sat'ggol masi allum a'a maghukum e'. Ma'ase' PANGH\u016a' ma bangsa Isra'il pagka sig\u0101m magaruhuy ma sabab pinissoko' maka nijahulaka' e' banta sig\u0101m."
                            },
                            {
                                "text": "Saguw\u0101' ta'abut pa'in amatay maghuhukum e', magt\u016by sig\u0101m pabalik maghinang kala'atan akalap lagi' la'atna min bay kahinangan kamatto'ahan sig\u0101m. Tina'at maka pinudji e' sig\u0101m saga tuhan-tuhan sadd\u012b. Minsan ni'inay, mbal sig\u0101m pataikut min kahinangan ala'at, maka magmatuwas na pa'in k\u014dk sig\u0101m.  "
                            },
                            {
                                "text": "  Angkan landu' akagit atay PANGH\u016a' ma bangsa Isra'il. Yukna, \u201cIn bangsa itu hal anagga' ma pagsulutan ya bay janji'ku ma ka'mbo'-mbo'an sig\u0101m, mbal isab akale ma aku."
                            },
                            {
                                "text": "Angkan mbal pala'anku min sig\u0101m saga bangsa ya halam bay tara'ug ma waktu kallum lagi' si Yussa'."
                            },
                            {
                                "text": "Jari gunaku saga bangsa itu panulayan bangsa Isra'il bo' tata'uku bang b'nnal sig\u0101m an'ppu ka'mbo'-mbo'an sig\u0101m ameya' ma kabaya'anku.\u201d"
                            },
                            {
                                "text": "Angkanna saga bangsa kasehe'an bay pinasagaran pat'nna' ma lahat in\u0101n. Halam sig\u0101m bay pinala'an e' PANGH\u016a' saru'un-du'un. Halam is\u0101b bay d\u016blanna si Yussa' anganda'ug min sig\u0101m.   "
                            }
                        ]
                    },
                    {
                        "verses": [
                            {
                                "text": "Na, ya itu saga bangsa bay pinasagaran e' PANGH\u016a'-Yawe panulayna ma saga a'a Isra'il ya halam bay makalabay pagbono' ma lahat Kana'an."
                            },
                            {
                                "text": "(Subay sig\u0101m kapandu'an amono' sabab ya kaheka'an sig\u0101m halam bay makalabay bono' ma waktu tagna'.)"
                            },
                            {
                                "text": "Ina'an masi ma lahat Kana'an saga datu' lima hekana ya pagnakura'an bangsa Pilistin, ina'an is\u0101b saga bangsa Kana'an magtumpuk-manumpuk, maka ina'an is\u0101b bangsa Sidun maka bangsa H\u012bb ya pat'nna' ma kab\u016bd-b\u016bran Lebanon, min b\u016bd Ba'al-Hermon sampay ni Lebo-Hamat."
                            },
                            {
                                "text": "Tinugutan saga bangsa itu anulay ma saga a'a Isra'il bo' tata'u bang bineya' e' sig\u0101m saga panoho'an PANGH\u016a' ya bay pang'bbana ma ka'mbo'-mbo'an sig\u0101m labay min si Musa.  "
                            },
                            {
                                "text": "  Na, pasakaum saga a'a Isra'il ma bangsa Kana'an, bangsa H\u012bt, bangsa Amor, bangsa Pirisi, bangsa H\u012bb maka bangsa Jebus."
                            },
                            {
                                "text": "Magpikit-pikiti is\u0101b bangsa Isra'il maka bangsa sadd\u012b in\u0101n, ati tabowa anumba ni saga tuhan-tuhan sig\u0101m.   "
                            },
                            {
                                "text": "    Jari tahinang e' saga bangsa Yahudi kala'atan ya landu' asammal ma pang'nda' PANGH\u016a'-Yawe. Takalipat e' sig\u0101m si Yawe ya pagtuhanan sig\u0101m bo' anumba ni saga tuhan-tuhan Ba'al maka Astoret."
                            },
                            {
                                "text": "Aheya kakagit atay PANGH\u016a'-Yawe angkan pasagaranna bangsa Isra'il nira'ug e' si Kusan-Risataim ya sultan ma Aram Naharaim. Jari waluntahun t'ggol sig\u0101m ma komkoman sultan e'."
                            },
                            {
                                "text": "Malaingkan parahing pa'in sig\u0101m ni PANGH\u016a', aniya' a'a pinaniya' e'na angaliyusan sig\u0101m. \u014cn a'a itu si Otniyel anak si Kenas, ya siyali si Kaleb l'lla. Jari talappas saga a'a Isra'il e' si Otniyel."
                            },
                            {
                                "text": "Pah\u014dp R\u016b si Yawe ma iya ati tahinang iya maghuhukum ma bangsa Isra'il. Aesog iya ma pagbono'an maka kar\u016blan iya e' PANGH\u016a'-Yawe angkan tara'ug e'na si Kusan-Risataim ya sultan bangsa Aram."
                            },
                            {
                                "text": "Jari aniya' na kasannangan ma lahat in\u0101n ma deyom mpatp\u016b' tahun, sampay ni waktu kamatay si Otniyel anak si Kenas.   "
                            },
                            {
                                "text": "    Jari pabalik na is\u0101b saga bangsa Isra'il angahinang kala'atan ya asammal ma pang'nda' PANGH\u016a', angkan sig\u0101m taga'os e' si Eglon sultan bangsa Mowab, min kahandak PANGH\u016a'."
                            },
                            {
                                "text": "Si Eglon in\u0101n bay mikigapi' ma bangsa Ammon maka bangsa Amalek, ati tarugpak e' sig\u0101m bangsa Isra'il bo' kalongkopan e' sig\u0101m da'ira Kapalmahan."
                            },
                            {
                                "text": "Sangp\u016b' ka waluntahun ya t'ggol bangsa Isra'il ma komkoman si Eglon sultan bangsa Mowab e'.  "
                            },
                            {
                                "text": "  Manjari pabalik na isab saga bangsa Isra'il parahing ni PANGH\u016a' ati aniya' is\u0101b a'a bay pat'nna'na angaliyusan sig\u0101m min kasigpitan. \u014cnna si Ehod anak si Gera, panubu' si Benjamin, a'a sakap gibang. Jari itu, sinoho' iya e' saga pagkahina bangsa Isra'il ang'nde'an buwis ni si Eglon ya sultan bangsa Mowab."
                            },
                            {
                                "text": "Na aniya' punyal saga t'llu h'kka taha'na bay tahinang e' si Ehod itu, kaengkotan e'na ni pa'ana kowan bo' katambunan e' s'mmekna."
                            },
                            {
                                "text": "Pagubus, binowa buwis e' si Ehod ni si Eglon sultan bangsa Mowab. Al'mmok asal si Eglon."
                            },
                            {
                                "text": "Na, ka'nde'an pa'in buwis itu, pinapole' e' si Ehod saga maghahangkut pilak pamuwis."
                            },
                            {
                                "text": "Maka'abut pa'in sig\u0101m ni saga batu ukilan ya ma tongod kauman Gilgal, si Ehod bay pabalik peh\u0113' ni sultan Eglon bo' ah'lling ma iya, yuk-i, \u201cAniya' pah'llingku ma ka'a, tuwan sultan, ma halam aniya' makakale.\u201d   Yuk sultan ma saga sosoho'anna, \u201cDa'a kam asagaw!\u201d Ati paluwas sig\u0101m minn\u0113'.  "
                            },
                            {
                                "text": "  Manjari pasekot si Ehod ni sultan e', hinabuna aningk\u014d' karangan-danganan ma bilik angkap diyata' ya paghayang-hayanganna. Yuk si Ehod, \u201cAniya' lapal Tuhan pasampayku ni ka'a, tuwan.\u201d Hinabu pabuhat sultan min paningk\u014d'anna,"
                            },
                            {
                                "text": "nihublut e' si Ehod punyal bay ma pa'ana kowan. Nihublut e'na maka tanganna gibang ati pangandugsu'na ni b'ttong sultan."
                            },
                            {
                                "text": "\u0100, paloblob punyal sampay puhanna ni b'ttong sultan, palatus peh\u0113' ni bukutna. Halam tahella' e' si Ehod punyalna in\u0101n sabab katambunan e' kal'mmokan sultan."
                            },
                            {
                                "text": "Jari paluwas si Ehod ni saurung luma' bo' kinunsi' e'na saga tambol ma bilik angkap diyata' in\u0101n.  "
                            },
                            {
                                "text": "  Makala'an pa'in iya, pina'an saga sosoho'an sultan ni bilikna in\u0101n ati ta'nda' e' sig\u0101m saga tambolna bay kinunsi'. \u201c\u0100,\u201d yuk sig\u0101m, \u201ckalu wa'i gi' ajamban.\u201d"
                            },
                            {
                                "text": "Sakali angagad-ngagad na pa'in sig\u0101m sampay sig\u0101m sin\u014dd iya', sag\u014d' halam taukab tambol e' sultan. Angkan sig\u0101m bay ang\u0101' kunsi' pangukab. Pagukab itu, ta'nda' e' sig\u0101m panghulu' sig\u0101m amatay pahantal ma lantay.  "
                            },
                            {
                                "text": "  Hinabu angagad saga sosoho'an e', wa'i makalahi si Ehod. Talabay e'na saga batu ukilan bo' patudju ni lahat Se'era."
                            },
                            {
                                "text": "Pagt'kkana pa'in peh\u0113' ni kab\u016bd-b\u016bran ya paglahatan panubu' si Epra'im, amah'lling iya tiyup-tiyup. Sakali patimuk ni si Ehod saga bangsa Isra'il bay min kaburan in\u0101n, ati magbeya' sig\u0101m pal\u016bd minn\u0113'.  "
                            },
                            {
                                "text": "  \u201cPi'itu kam ameya' ma aku,\u201d yuk panoho'an si Ehod, \u201csabab saga bantabi bangsa Mowab pinara'ug e' PANGH\u016a' ma ka'am.\u201d Angkan sig\u0101m paurul ma si Ehod, ati ta'agaw e' sig\u0101m saga kababawan ma sapa' Jordan, ya palabayan ni lahat Mowab. Halam aniya' minsan sai bay tinugutan e' disi Ehod pauntas parambila' sapa' he'."
                            },
                            {
                                "text": "Jari ma llaw ina'an-i, aniya' saga sangp\u016b' ngibu a'a Mowab tapapatay he' sig\u0101m, a'a bahani maka akosog. Halam aniya' minsan dangan bay makalahi."
                            },
                            {
                                "text": "Ma llaw he'-i du taga'os bangsa Mowab e' bangsa Isra'il ati asannang paglahat in\u0101n ma deyom walump\u016b' tahun.   "
                            },
                            {
                                "text": "    Manjari ya pas'lle' ma si Ehod itu si Samgar anak si Anat. Si Samgar itu bay makapapatay nnom hatus a'a bangsa Pilistin. Luwal tungkud panganjudjal sapi' ya pakokosna. Bay is\u0101b iya angaliyusan bangsa Isra'il min kasigpitan sig\u0101m.    "
                            }
                        ]
                    },
                    {
                        "verses": [
                            {
                                "text": "    Amatay pa'in si Ehod, pabalik na isab saga bangsa Isra'il maghinang kala'atan ya landu' asammal ma pang'nda' si Yawe ya Tuhan sig\u0101m."
                            },
                            {
                                "text": "Jari sin\u014dngan sig\u0101m e' PANGH\u016a'-Yawe ni komkoman si Jabin, sultan bangsa Kana'an ya amarinta ma da'ira Hasor. Ya magnakura' ma saga sundalu si Jabin itu si Sesera, a'a pat'nna' ma Haroset Haggoyim."
                            },
                            {
                                "text": "Aniya' ma si Jabin saga kalesa basi' siyam hatus hekana. Nijahulaka' e'na bangsa Isra'il, pinissoko' ma deyom duwamp\u016b' tahun, angkan sig\u0101m parahing ni PANGH\u016a' angamu' tabang.  "
                            },
                            {
                                "text": "  Ma waktu in\u0101n, si Debora h'nda si Lapidut ya magnakura' ma bangsa Isra'il. Nabi isab iya."
                            },
                            {
                                "text": "Ya kabiyaksahan si Debora itu bang maghukum ma saga a'a Isra'il subay ma sindungan kayu ya pinag\u014dnan Palma, ina'an ma llot Rama maka Betel ya ma kab\u016bran Epra'im. Peh\u0113' ni iya saga a'a Isra'il amapasalassay ba'anan palsagga'an sig\u0101m."
                            },
                            {
                                "text": "Jari aniya' waktu kapanambuku si Debora ma si Barak, anak si Abinowam l'lla ya pat'nna' ma kauman Kedes ma lahat bangsa Naptali. Ya lapal si Debora ma si Barak, \u201cSi Yawe ya pagtuhanan bangsatam Isra'il magpanoho'an ma ka'a. Sin\u014d' ka peh\u0113' ni b\u016bd Tabor, beya' is\u0101b saga a'a sangp\u016b' ngibu hekana min bangsa Naptali maka min bangsa Sibulun."
                            },
                            {
                                "text": "Yuk Tuhan isab, \u2018Sasatku si Sesera ya pagmak\u014dkan saga sundalu si Jabin, supaya iya tabowa peh\u0113' ni sapa' Kisun, iya baranna maka saga kalesana basi' sampay ba'anan saga sundaluna. Ati s\u014dnganku sig\u0101m ni ga'osannu.\u2019 \u201d  "
                            },
                            {
                                "text": "  Sakali ah'lling si Barak ni si Debora, yukna, \u201cAho', peh\u0113' aku bang pa'in ka'a ya anehe'an aku. Sag\u014d' bang ka mbal ameya', na mbal aku.\u201d  "
                            },
                            {
                                "text": "  \u201cAh\u0101p na ko' ilu,\u201d yuk si Debora. \u201cAmeya' aku ma ka'a. Sag\u014d' pagka buwattilu paghona'-hona'nu, halam aniya' kamahaldika'an maka-ni ka'a bang tara'ug si Sesera. Subay d'nda ya binuwanan da'ugan e' PANGH\u016a'.\u201d Jari parongan si Debora ma si Barak peh\u0113' ni Kedes."
                            },
                            {
                                "text": "Ma Kedes pa'in, pinalinganan e' si Barak saga a'a panubu' si Sibulun maka si Naptali, ati sangp\u016b' ngibu ya heka sig\u0101m magbeya' maka iya. Ya du si Debora bay ameya'.  "
                            },
                            {
                                "text": "  Na, ma waktu ina'an du, aniya' a'a ni\u014dnan si Heber bay pasadd\u012b min pagkahina bangsa K\u0113n. In bangsa K\u0113n itu panubu' si Hobab, ya bay ipal si Musa l'lla. Jari si Heber itu bay amat'ngge luma'na tolda ma atag kayu Sa'anannim, dakayu' po'on kayu aheya asekot ni Kedes.  "
                            },
                            {
                                "text": "  Kahaka'an si Sesera pasal si Barak anak si Abinowam wa'i patukad ni b\u016bd Tabor."
                            },
                            {
                                "text": "Angkan tinimuk e' si Sesera saga kalesana basi' siyam hatus hekana maka kamemon kal'llahan ya tendogna, ati soho'na sig\u0101m peh\u0113' min Haroset Haggoyim ni sapa' Kisun.  "
                            },
                            {
                                "text": "  Pagka buwatt\u0113', ah'lling si Debora ni si Barak, yukna, \u201cS\u016bng! Ya na itu llaw panukbal si Sesera ni ka'a e' PANGH\u016a'! Tuhan ya magmunda' ma ka'am!\u201d Angkan pal\u016bd si Barak min b\u016bd Tabor maka saga a'a sangp\u016b' ngibu hekana."
                            },
                            {
                                "text": "Manjari itu, makarugpak pa'in disi Barak, pinalengog si Sesera e' PANGH\u016a', talapay is\u0101b kamemon saga a'ana magkalesa maka sundaluna. Si Sesera baranna bay pakuppa min kalesana bo' alahi."
                            },
                            {
                                "text": "Saguw\u0101' niapas e' si Barak saga kalesa maka katumpukan sundalu in\u0101n sampay ni Haroset Haggoyim. Talagut saga sundalu si Sesera kamemon, halam aniya' minsan dangan takapin allum."
                            },
                            {
                                "text": "Malaingkan si Sesera itu bay makalahi ni luma' tolda ya pat'nna'an si Ja'el h'nda si Heber bangsa K\u0113n. Magbagay asal si Jabin sultan Hasor maka kakampungan si Heber.  "
                            },
                            {
                                "text": "  Na, paluwas si Ja'el min luma'na anagina si Sesera. Yukna, \u201cPalanjal ka, tuwanku. Pas\u014dd ka pi'itu, da'a ka tin\u0101w.\u201d Jari pas\u014dd iya ni luma' tolda bo' minantahan e' si Ja'el.  "
                            },
                            {
                                "text": "  Yuk si Sesera ma iya, \u201cAtoho' k'llongku. Bang manjari, buwanin aku bohe'.\u201d Ati niukab e' si Ja'el dakayu' pangisihan gatas pamainum iya. Pagubus tinambunan iya pabalik.  "
                            },
                            {
                                "text": "  Ah'lling gi' si Sesera ma si Ja'el, yukna, \u201cAn'ngge ka ma bowa' lawang ilu. Bang aniya' pi'itu atilaw bang aniya' gi' a'a sadd\u012b maitu, sambungin \u2018halam\u2019.\u201d  "
                            },
                            {
                                "text": "  Saguw\u0101' addok pa'in tuli si Sesera ma sabab kamale'na, ni\u0101' tuku tolda maka tukul e' si Ja'el h'nda si Heber in\u0101n. Pa'agak-agak iya ni bihing si Sesera. Tinukul e'na tuku in\u0101n ni k\u012bd tuktukna, tinukul pah\u0101p bo' palatus parambila' pa'abut ni tana'. Minn\u0113' amatay si Sesera.  "
                            },
                            {
                                "text": "  Na, pina'an is\u0101b si Barak amiha si Sesera ati paluwas si Ja'el am\u0101k iya. \u201cPi'itu ka,\u201d yukna, \u201cpa'nda'anku ka'a ya a'a pihanu.\u201d Angkan ameya' si Barak ma si Ja'el pas\u014dd. Ta'nda' e'na si Sesera amatay pahantal, maka masi tuku tolda ma k\u014dkna.  "
                            },
                            {
                                "text": "  Manjari ma llaw he'-i du, in si Jabin sultan bangsa Kana'an in\u0101n bay nilongkopan e' Tuhan ma pang'nda' saga a'a Isra'il."
                            },
                            {
                                "text": "Ati bangsa Isra'il itu gom pa'in magsos\u014dng ga'os sig\u0101m min sultan Jabin, sampay iya ta'abut magka'at e' sig\u0101m.    "
                            }
                        ]
                    },
                    {
                        "verses": [
                            {
                                "text": "    Ma llaw ina'an du, magkalang si Debora maka si Barak ya anak si Abinowam. Yuk pagkalang sig\u0101:  "
                            },
                            {
                                "text": "\u201cPudji ni si Yawe! Saga a'a bangsahan angatas na magmunda' ma pagkahi sig\u0101m bangsa Isra'il, lilla' is\u0101b saga a'a anukbalan baran sig\u0101m. "
                            },
                            {
                                "text": "Pakale kam, saga sultan! Pakale kam saga a'a bangsahan. Angalang aku ni si Yawe, angalang aku. Anukbal aku kalangan pamudji si Yawe ya pagtuhanan bangsa Isra'il. "
                            },
                            {
                                "text": "O Yawe, pagla'annu pa'in min lahat Se'er, paglanjalnu min lahat Edom, ajogjog dunya, alandos makalandu' ulan, patumbuk ulan min kagabunan. "
                            },
                            {
                                "text": "Ajogjog saga kab\u016bran ma kapi'itu si Yawe, ya Tuhan tag-suku'an b\u016bd Turusina. Aho', ajogjog ma baihu'an si Yawe, ya pagtuhanan bangsa Isra'il. "
                            },
                            {
                                "text": "Ma waktu kapaghukum si Samgar anak si Anat, maka ma waktu si Ja'el, halam aniya' bay makalabay min l\u0101n aheya. Sasuku magtulakan subay palabay min saga l\u0101n kabiklu'-biklu'an. "
                            },
                            {
                                "text": "Akulang du bay makapaglahat ma kahuma-huma'an tana' Isra'il, sat'ggol halam bay patuwa' si Debora, ya kinil\u0101 pagina'an bangsa Isra'il. "
                            },
                            {
                                "text": "Ma waktu kapapinda bangsa Isra'il ni saga tuhan-tuhan sadd\u012b, waktu is\u0101b kat'kka bono' ma pags\u014dran da'ira, halam aniya' tampan atawa budjak ma saga l'lla bangsa Isra'il mpat ngibu hekana. "
                            },
                            {
                                "text": "Ak\u014dg pangatayanku ma saga a'a Isra'il bangsahan, maka ma saga a'a ya magmalilla' palamud ma pagbono'. Pudji ni si Yawe! "
                            },
                            {
                                "text": "Pakale kam, sasuku kam pakura' ma kura' pote', ya aningk\u014d' ma lampik pakol alingkat, beya' is\u0101b ka'am magbabaklay ma l\u0101n, kalehunbi "
                            },
                            {
                                "text": "lapal saga magkakalang  ya patimuk ma atag kak'ppongan. Niusul e' sig\u0101m pasal kahinangan PANGH\u016a'-Yawe, kahinangan a'adil lullun, niusul kahinangan saga a'a Isra'il ya aesog amono'. Magl\u016bran na saga ummat PANGH\u016a' peh\u0113' ni tongod lawang ya pags\u014dran da'ira. "
                            },
                            {
                                "text": "\u2018O Debora, pakosog ka bo' pakosog! Pakosog ka magkalang! O Barak, pakuyas ka! O Barak, ka'a anak si Abinowam, saggawun saga a'a bay anaggaw ka'a.\u2019 "
                            },
                            {
                                "text": "Sasuku takapin allum ma bangsa Isra'il bay patipun ni saga pagnakura'an sig\u0101m. Bay patimuk ma aku saga ummat si Yawe, beya' is\u0101b saga a'a ya aesog amono'. "
                            },
                            {
                                "text": "Aniya' sig\u0101m kasehe'an bay min lahat Epra'im, ya bay paglahatan bangsa Amalek ma waktu tagna'. Ina'an is\u0101b saga panubu' si Benjamin bay palamud ma saga a'a ya anehe'an ka'a. Aniya' saga kapitan pal\u016bd pina'an bay min Makir. Aniya' is\u0101b saga a'a Sibulun amowa tungkud kapitan. "
                            },
                            {
                                "text": "Saga a'a bangsahan min bangsa Issakar bay parongan ma si Debora. Aho', ina'an saga panubu' si Issakar parongan ma si Barak, magdaganan maka iya ni kapantayan. Saguw\u0101' magduwa-ruwa pikilan bangsa Rubin, mbal agon makapagdakayu' gara'. "
                            },
                            {
                                "text": "Ka'am bangsa Rubin, angay kam bay pat'ddas ma koralanbi, anaenghog tiyup-tiyup ya pangalingan a'a ma bili-bili sig\u0101m? B'nnal, aheya pagduwa-ruwabi ameya' maka mbal. "
                            },
                            {
                                "text": "Saga a'a Giliyad bay magpa'bba ma dambila' sapa' Jordan, maka bangsa D\u0101n bay angagad sadja ma saga kumpit. Bangsa Aser is\u0101b bay pat'ddas ma bihing tahik, halam sig\u0101m bay magla'anan min deyom kalo'okan. "
                            },
                            {
                                "text": "Malaingkan in bangsa Sibulun bay anawakkalan kallum sig\u0101m ni pagbono'an, damikiyanna isab bangsa Naptali ma kab\u016bd-b\u016bran. "
                            },
                            {
                                "text": "Sakali magt'kkahan saga sultan bangsa Kana'an. Pakuyas sig\u0101m magbono', apaslod pagdugpak sig\u0101m ma kuta' Ta'anak ya ma bihing bohe' Megiddo, saguw\u0101' halam aniya' pangalta' bay talangpas sig\u0101m. "
                            },
                            {
                                "text": "Palamud is\u0101b saga bitu'un amono' ma si Sesera. Anabang saga mamahi sabu pa'in maguntasan min sobangan ni s'ddopan. "
                            },
                            {
                                "text": "Talaran si Sesera maka saga tendogna e' s'llog, talaran sig\u0101m e' sapa' Kisun, ya sapa' bay awal gi'. Ah'llingan aku di-ku. Paesog ka, yukku, palanjal ka. "
                            },
                            {
                                "text": "Jari takale to'ongan tagandak saga kura' si Sesera. Ina'an saga kura'na aesog magdaganan na pa'in, magdaganan. "
                            },
                            {
                                "text": "\u2018Sapdahin saga a'a ma kauman Meros,\u2019 yuk mala'ikat si Yawe. \u2018Sapdahin sig\u0101m to'ongan, sabab halam sig\u0101m bay palamud anganggapi' ma si Yawe, halam sig\u0101m bay pagapi' ma iya angatu ma saga a'a ga'osan.\u2019 "
                            },
                            {
                                "text": "Bang pa'in binarakatan si Ja'el, h'nda si Heber bangsa K\u0113n. Bang pa'in iya binarakatan labi min kamemon kar'ndahan ya pat'nna' ma luma' tolda. "
                            },
                            {
                                "text": "Angamu' pa'in bohe' si Sesera, gatas ya pamuwan e' si Ja'el, gatas pinap\u012bt ni'isi ma pinggan, pinggan t\u014dp pagi'inuman a'a bangsahan. "
                            },
                            {
                                "text": "Pagubus, pina'abut tanganna dambila' ni tuku tolda, tanganna kowan ya pang'ntanna tukul. Jari binono' e'na si Sesera, ap'ssa' k\u014dkna, nirugsu' iya ma k\u012bd tuktukna bo' alopot k\u014dkna. "
                            },
                            {
                                "text": "Ati palukbu' iya ma dah\u016ban tape' si Ja'el. Pahantal iya maina'an, jari maina'an kamatayanna. "
                            },
                            {
                                "text": "Ina'an ina' si Sesera pat\u012bk min tandawan, ina'an iya ma bilikna maglemong na pa'in. Magtilaw-tilawan di-na, \u2018Ai bah\u0101' makat'ggolan kalesana? Angay halam gi' takaleku tagandak saga kura'na?\u2019 "
                            },
                            {
                                "text": "Manjari sinambungan iya e' dakayu' tendogna ya aladju pikilanna min kaheka'an d'nda. "
                            },
                            {
                                "text": "Ya du is\u0101b ina' si Sesera ah'llingan di-na, yukna, \u2018Tantu sig\u0101m t'ggolan magbahagi'an pangalta' ya talangpas sig\u0101m, dakayu' atawa duwangan d'nda ma dakayu' l'lla, saga s'mmek ahalga' pamahampit si Sesera, saga s'mmek buldahan, s'mmek alutu' durukanna, pamasalay ma k'llongku. Tantu aheka tataban e' sig\u0101m.\u2019 "
                            },
                            {
                                "text": "Ya PANGH\u016a', bang pa'in alaglag kamemon palbantahannu! Malaingkan sasuku alasahan ka'a, bang pa'in sig\u0101m asahaya sapantun mata llaw bang pasinag to'ongan.\u201d    Sakali aniya' kasannangan ma paglahat in\u0101n ma deyom mpatp\u016b' tahun.    "
                            }
                        ]
                    },
                    {
                        "verses": [
                            {
                                "text": "    Pabalik na isab saga bangsa Isra'il maghinang kala'atan ya landu' asammal ma pang'nda' PANGH\u016a'-Yawe, angkan sig\u0101m pinasagaran e'na gina'os e' bangsa Midiyan ma deyom pituntahun."
                            },
                            {
                                "text": "Ma sabab kabisa pamissoko' bangsa Midiyan, makalahi saga bangsa Isra'il ni kab\u016bd-b\u016bran bo' angahinangan di-sig\u0101m kubu'-kubu' ma saga songab batu maka ma saga tapukan ya ahunit sin\u014dd."
                            },
                            {
                                "text": "Tiyap-tiyap sig\u0101m ananom, magt\u016by sin\u014dd paglahat sig\u0101m e' saga bangsa Midiyan, bangsa Amalek maka saga bangsa kasehe'an bay min sobangan."
                            },
                            {
                                "text": "Kapagpustuhan e' bangsa liyu in\u0101n saga tana' ya pananoman bangsa Isra'il ta'abut sampay ni lahat Gasa. Jari pinaka'at ai-ai bay tinanom e' bangsa Isra'il ati halam aniya' kinapinan pagkakan sig\u0101m. Pinag\u0101' is\u0101b kamemon saga bili-bili, sapi' maka saga kura' ya suku' bangsa Isra'il."
                            },
                            {
                                "text": "Angulatap saga bangsa liyu in\u0101n peh\u0113' ni tana' Isra'il, sapantun heka ampan dulu. Tabowa saga kahayopan sig\u0101m maka ba'anan luma' sig\u0101m tolda. Mbal agon taitung heka puhu' maka unta' ya bay pat'kka ni lahat e' bo' supaya ta'agaw ka'lluman a'a Isra'il."
                            },
                            {
                                "text": "Jari magkamiskinan bangsa Isra'il e' bangsa Midiyan angkan sig\u0101m parahing angamu' tabang ni PANGH\u016a'-Yawe.  "
                            },
                            {
                                "text": "  Pagga sig\u0101m bay parahing ni PANGH\u016a' ma pasalan bangsa Midiyan,"
                            },
                            {
                                "text": "bay sig\u0101m pinabeya'an dakayu' nabi. Ah'lling nabi in\u0101n, yukna, \u201cYa itu pangallam si Yawe ya pagtuhananbi, yukna, \u2018Bay kam bowaku paluwas min lahat Misil, ya lahat bay pamanyaga'an ka'am."
                            },
                            {
                                "text": "Bay kam paluwasku min pang'ntan bangsa Misil maka min komkoman saga a'a amissoko' ka'am. Bay t'ggalku saga bantabi maka bay pamuwanku ni ka'am lahat sig\u0101m."
                            },
                            {
                                "text": "Bay sa kam haka'anku, yukku, \u201cAku si Yawe ya pagtuhananbi. Da'a kam anumba ni saga tuhan-tuhan bangsa Amor, ya bay tag-suku'an lahat pat'nna'anbi ilu.\u201d Saguw\u0101' halam aku bay ikutbi.\u2019 \u201d  "
                            },
                            {
                                "text": "  Manjari at'kka mala'ikat si Yawe ni lahat Opra bo' aningk\u014d' ma sindungan po'on kayu aheya, ya suku' si Jowas a'a min bangsa Abe'eser. Ina'an is\u0101b anakna l'lla ya ni\u014dnan si Gidiyun anganggi'ikan pai-tirigu ma deyom pagp'gga'an buwa' anggul. Mah\u0113' iya maggi'ik bo' mbal ta'nda' e' bangsa Midiyan."
                            },
                            {
                                "text": "Magpa'nda' pa'in mala'ikat ma si Gidiyun, yukna, \u201cKa'a ya bobono'un aesog maka akosog, pataptap si Yawe ma ka'a.\u201d  "
                            },
                            {
                                "text": "  Ya sambung si Gidiyun, \u201cTuwan, bang si Yawe b'nnal pataptap ma kami, angay kami pinat'kkahan ba'anan saga pakaradja'an itu? Angay kami halam pina'nda'an saga hinang kainu-inuhan ya pinagsuli-suli e' kamatto'ahan kami? Bay kono' sig\u0101m binowa e' si Yawe paluwas min lahat Misil. Saguw\u0101' ma buwattina'an, siniya-siya kami e' PANGH\u016a' bo' tinugutan ni komkoman bangsa Midiyan.\u201d  "
                            },
                            {
                                "text": "  Palingi' PANGH\u016a' bo' ah'lling ni si Gidiyun, yuk-i, \u201cPeh\u0113' na ka, gunahun kosognu ati lappasun bangsa Isra'il min ga'osan bangsa Midiyan. Aku ya anoho' ka'a.\u201d  "
                            },
                            {
                                "text": "  Atilaw si Gidiyun, yukna, \u201cAho' pangh\u016b', sag\u014d' buwattingga e'ku angalappas bangsa kami Isra'il? Sabab ma panubu' Manasse, in pangkatan kami ya halam to'ongan aniya' ga'osna. Maka aku itu areyo' to'ongan ma kakampungan kami.\u201d  "
                            },
                            {
                                "text": "  Ya sambung PANGH\u016a', \u201cPabeya' du aku ma ka'a ati talaglagnu kamemon saga bangsa Midiyan buwat e'nu amono' a'a dangan.\u201d  "
                            },
                            {
                                "text": "  Anambung si Gidiyun, \u201cNa, bang hati ka kasulutan ma aku, buwanin aku paltanda'an in ka'a to'ongan amissala ni aku."
                            },
                            {
                                "text": "Da'a busung, da'a lagi' ka ala'an sampay aku makabalik pi'itu amowa tutukbalan pangahulmatku ka'a.\u201d   Yuk PANGH\u016a'-Yawe, \u201cNa, lagaranta pa'in ka sampay ka makabalik pi'itu.\u201d  "
                            },
                            {
                                "text": "  Sakali peh\u0113' na si Gidiyun ni luma' bo' angadjal kambing abata'. Angaddun is\u0101b iya saga nnom gantang tirigu nihinang tinapay halam pasuligna. Atahak pa'in, ni'isi e'na isi sumbali'an ma ambung, maka loho'na ni'isi ma kaldero bo' yampa bowana panghulmat mala'ikat Tuhan ya ma sindungan kayu.  "
                            },
                            {
                                "text": "  Jari yuk mala'ikat ni iya, \u201cNg\u0101'un isi sumbali'an maka tinapay halam pasuligna bo' pat'nna'un ma batu itu, ati bu'usin loho'.\u201d Bineya' magt\u016by e' si Gidiyun."
                            },
                            {
                                "text": "Jari niabut sumbali'an maka tinapay in\u0101n maka t\u014dng tungkud ya ma tangan mala'ikat si Yawe. Saru'un-du'un pasuleyab api luwas min batu in\u0101n, ati atunu' kamemon bay tabowa e' si Gidiyun. Alanyap is\u0101b mala'ikat si Yawe.  "
                            },
                            {
                                "text": "  Tata'u pa'in e' si Gidiyun mala'ikat PANGH\u016a' ya bay papa'nda' ni iya, magt\u016by iya amanyabut, \u201cAr\u014dy, PANGH\u016a' Sangat Kawasa! Bay aku makapagbaihu' maka mala'ikatnu!\u201d  "
                            },
                            {
                                "text": "  Saguw\u0101' amissala PANGH\u016a' ni iya, yuk-i, \u201cPahantap ka! Da'a ka tin\u0101w, mbal du ka amatay.\u201d"
                            },
                            {
                                "text": "Jari aniya' batu tinambak e' si Gidiyun maina'an pagtutukbalan ni PANGH\u016a', ni\u014dnan e'na \u2018Si Yawe ya Kasannangan.\u2019 Ina'an masi sampay ni buwattina'an ma Opra ya ma tana' bangsa Ebe'eser.  "
                            },
                            {
                                "text": "  Na, ma sangom he'-i du, amissala PANGH\u016a'-Yawe ni si Gidiyun, \u201cAng\u0101' ka dakayu' sapi' pituntahun umulna min saga sapi' mma'nu ya pasunu' kah\u0101pna min kasehe'an. Pag\u0101'nu, langkatun pagtutukbalan ya pasumbahan mma'nu ni tuhan-tuhan Ba'al, maka p\u014dngun is\u0101b h\u0101g si Asera ya ma bihing ina'an-i."
                            },
                            {
                                "text": "Talangkat pa'in, angahinang ka pagtutukbalan ya t\u014dp panumbahan si Yawe ya pagtuhanannu. Hinangun mailu ma diyata' b\u016bd-b\u016bd itu. Ng\u0101'un h\u0101g tuhan-tuhan Asera ya bay pinagp\u014dng-p\u014dng, panunu' sapi' ya pasunu' kah\u0101pna ilu pagkulbannu ni Tuhan.\u201d  "
                            },
                            {
                                "text": "  Angkan si Gidiyun bay amowa sangp\u016b' puhu' ya sosoho'anna bo' bineya' e'na bay pangallam PANGH\u016a' ma iya. Bo' arapun nihinang e'na ma waktu sangom sabab tin\u0101w iya ma saga kampungna maka saga a'a maglahat ma kauman in\u0101n.  "
                            },
                            {
                                "text": "  Pagsubu, magbati'an pa'in saga a'a maglahat maina'an, takuddat sig\u0101m pagga alubu na pagtutukbalan ni si Ba'al, maka h\u0101g si Asera ya ma bihingna bay pinuwad, maka in sapi' karuwana bay na pangungsud ma pagtutukbalan ya baha'u nihinang."
                            },
                            {
                                "text": "Jari magtilaw-tilawan sig\u0101m di-sig\u0101m, \u201cSai bay magkahinangan itu?\u201d Tapariksa' pa'in saga a'a pasal palkala' itu, tata'u na in si Gidiyun anak si Jowas ya bay magkahinangan.  "
                            },
                            {
                                "text": "  Magt\u016by pinalinganan si Jowas, sin\u014d' pinaluwas anakna, sabab yuk sig\u0101m, \u201cPatut iya pinapatay sabab talangkat e'na pagtutukbalan ni si Ba'al, maka tapuwad e'na h\u0101g si Asera ya bay ma bihing pagtutukbalan e'.\u201d  "
                            },
                            {
                                "text": "  Saguw\u0101' sinambungan pakosog e' si Jowas saga a'a bilahi amapatay si Gidiyun, \u201cAngay dapitanbi si Ba'al? Bilahi kam angalappas iya? Sasuku anganggapi' iya subay pinapatay salung subu! Bang b'nnal tuhan si Ba'al, makarapitan iya di-na bang aniya' ganta' amaka'at lugal pagtutukbalan ma iya.\u201d"
                            },
                            {
                                "text": "Angkan ma llaw he'-i du in si Gidiyun ni\u014dnan e' sig\u0101m Jerub-Ba'al ma sabab pangalangkatna ma lugal pagtutukbalan si Ba'al. Ya sambatan sig\u0101m, \u201cPasagaranta si Ba'al angandapitan di-na.\u201d  "
                            },
                            {
                                "text": "  Na ma waktu ina'an, magsakaum bangsa Midiyan maka bangsa Amalek maka saga bangsa kasehe'an ya min lahat sobangan ati pauntas sig\u0101m kamemon min dambila' sapa' Jordan bo' magpustu ma kapantayan Jesde'el."
                            },
                            {
                                "text": "Jari pah\u014dp R\u016b Yawe ma si Gidiyun, angkan iya bay amah'lling tiyup-tiyup pangalinganna ma saga panubu' Abe'eser sin\u014d' ameya' ma iya."
                            },
                            {
                                "text": "Aniya' is\u0101b saga sosoho'an bay pinapeh\u0113' e' si Gidiyun amasaplag bissala ma bangsa Manasse, sin\u014d' magtakos. Pinasaplagan is\u0101b bangsa Aser, Sibulun maka Naptali, jari ya du sig\u0101m bay pasakaum ma disi Gidiyun.  "
                            },
                            {
                                "text": "  Yuk si Gidiyun ni Tuhan, \u201cBang b'nnal in aku gunanu angalappas bangsa Isra'il ma buwat bay janji'nu,"
                            },
                            {
                                "text": "na, amat'nna' aku bulbul bili-bili ma lugal paggi'ikan pai-tirigu. Bang hal bulbul ya abase' e' alu', ati atoho' tana' ya ma sakalibutna, minn\u0113' kata'uwanku aku ya gunanu angalappas bangsa Isra'il buwat bay pangallamnu.\u201d"
                            },
                            {
                                "text": "Jari buwatt\u0113' ya kapaniya'na. Pagk'llat subu, dai'-dai' llaw gi', abati' na si Gidiyun. Piniyutan e'na bulbul bili-bili ati ap'nno' dapinggan e' bohe' alu'.  "
                            },
                            {
                                "text": "  Aniya' gi' pah'lling si Gidiyun ma Tuhan, yukna, \u201cDa'a busung. Da'a pa'in ap'ddi' ataynu ma aku pagka aniya' gi' amu'ku ni ka'a. Tugutin lagi' aku amiha dakayu' paltanda'an ma bulbul bili-bili itu. Ma waktu itu, kabaya'anku subay tana' ya abase' e' alu' ati bulbul bili-bili ya atoho'.\u201d"
                            },
                            {
                                "text": "Jari ma sangom du he', tahinang e' Tuhan buwat bay pangamu' e' si Gidiyun. Hal bulbul bili-bili ya atoho'. Ya tana' ma sakalibutna in\u0101n abase' kamemon e' alu'.    "
                            }
                        ]
                    },
                    {
                        "verses": [
                            {
                                "text": "    Jari dai' llaw pa'in, magpustu si Jerub-Ba'al (ya na si Gidiyun) maka kamemon saga a'ana ma atag dakayu' tigbaw ya ni\u014dnan Harod. Ina'an is\u0101b bangsa Midiyan magpustu tampal ni uttala', ma kapantayan ya asekot ni b\u016bd More."
                            },
                            {
                                "text": "Yuk PANGH\u016a'-Yawe ni si Gidiyun, \u201cMbal ka tapara'ugku min bangsa Midiyan sabab aheka makalandu' saga a'anu. Bang kam ganta' anganda'ug ma buwattilu hekabi, ya aniya' magmalangkahi kam in kosogbi ya sababan angkan kam anganda'ug."
                            },
                            {
                                "text": "Angkanna ka soho'ku amatanyagan saga a'anu buwattina'an. Ya yuknu ma sig\u0101m, \u2018Sasuku kam tin\u0101w maka nileya'-leya' makajari ala'an min b\u016bd Giliyad itu bo' amole'.\u2019 \u201d Jari aniya' duwamp\u016b' karuwa ngibu saga a'a bay ala'an, ati sangp\u016b' ngibu la'a ya takapin.  "
                            },
                            {
                                "text": "  Saguw\u0101' yuk PANGH\u016a' ni si Gidiyun, \u201cMasi gi' kam aheka makalandu'. Bowahun saga a'anu ilu pal\u016bd ni tigbaw, ati mah\u0113' aku amene' bang sai ya ameya' maka mbal. Bang yukku, \u2018A'a itu subay ameya' ma ka'a\u2019, na ameya' iya. Saguw\u0101' bang yukku, \u2018A'a itu subay mbal ameya'\u2019, na, da'a pabeya'un.\u201d  "
                            },
                            {
                                "text": "  Jari binowa e' si Gidiyun saga a'ana pal\u016bd ni tigbaw, ati maina'an iya kinallaman e' PANGH\u016a', yuk-i, \u201cHinangun sig\u0101m duwa tumpuk. Ma tumpuk dakayu' saga a'a ya anginum min tangan sig\u0101m, hatina d'lla' sig\u0101m ni bohe' buwat ero'. Ma tumpuk dakayu' is\u0101b saga a'a ya ang\u014dk-tu'ut bo' anginum.\u201d"
                            },
                            {
                                "text": "Jari t'llu hatus a'a ya angakup bohe' bo' anginum. Ya kasehe'an wa'i ang\u014dk-tu'ut anginum.  "
                            },
                            {
                                "text": "  Pagubus, yuk PANGH\u016a' ni si Gidiyun, \u201cGunaku saga t'llu hatus a'a ya bay anginum min tangan sig\u0101m ilu, ati lappasta kam maka buwananta kam da'ugan min saga a'a Midiyan. Soho'un saga a'a kasehe'an ilu amole' ni kalahatan sig\u0101m pakaniya-pakaniya.\u201d"
                            },
                            {
                                "text": "Jari tinimuk e' si Gidiyun ba'anan balanja' maka tiyup-tiyup ya bay ma saga bangsa Isra'il kasehe'an bo' yampa sig\u0101m papole'na. Sag\u014d', in t'llu hatus a'a bay magpa'bba ma iya sampay ya bay tatimuk e'.   Jari ya pustu bangsa Midiyan ina'an ma l'bbak b\u016bd ma kapantayan."
                            },
                            {
                                "text": "Ma sangom du in\u0101n, yuk PANGH\u016a' ma si Gidiyun, \u201cPunduk ka bo' ka peh\u0113' parugpak ni pustu in\u0101n sabab para'ugku ka min sig\u0101m."
                            },
                            {
                                "text": "Saguw\u0101' bang ka tin\u0101w amono', bowahun tendognu si Pura panehe'."
                            },
                            {
                                "text": "Taenghogin bang ai pagsuli-sulihan sig\u0101m. Minn\u0113' ka anawakkal parugpak ni pustu.\u201d Angkanna pal\u016bd si Gidiyun maka tendogna si Pura peh\u0113' ni pagjajagahan ma t\u014dng pustu."
                            },
                            {
                                "text": "Na, angulatap saga bangsa Midiyan maka bangsa Amalek maka ba'anan bangsa kasehe' ya bay min lahat sobangan. Ina'an sig\u0101m ma kapantayan, sali' sapantun ampan dulu ya heka sig\u0101m. Ya unta' sig\u0101m is\u0101b mbal ta'ambat ni'itung, buwat sapantun gusung ma bihing tampe.  "
                            },
                            {
                                "text": "  Pagt'kka pa'in si Gidiyun, magsalta' takalena dangan a'a magsuli-suli maka bagayna pasal uppina. Yuk dangan itu, \u201cAniya' dansolag tinapay atibulung bay tauppiku. In tinapay itu bay pagulung ni t'ngnga' pustu Midiyan bo' parugtul ni luma' tolda. Landu' akosog hamiyuna angkan abulangkayat tolda in\u0101n sampay ah'bba'.\u201d  "
                            },
                            {
                                "text": "  Anambung bagayna, \u201c\u0100, tantu halam aniya' ma'anana sadd\u012b. Kalis si Gidiyun ko' ilu, ya anak si Jowas a'a bangsa Isra'il. Pinara'ug iya e' Tuhan min bangsa Midiyan ati ma iya na pustu itu maka saga a'ana.\u201d  "
                            },
                            {
                                "text": "  Takale pa'in e' si Gidiyun suli-suli itu pasal uppi maka ma'anana, pinudji e'na Tuhan, ati pabalik iya ni pustu Isra'il maka e'na angalingan, yuk-i, \u201cMagsakap kam! Ma waktu itu pinara'ug kitam e' PANGH\u016a' min bangsa Midiyan ati makani-kitam in pustu sig\u0101m.\u201d"
                            },
                            {
                                "text": "Jari binahagi' t'llu e' si Gidiyun saga a'ana, dahatus hekana ma datumpuk. Aniya' is\u0101b tiyup-tiyup tanduk kambing bay pat'nna'na ma saga a'a in\u0101n dangan-parangan, maka kibut halam isihan maka is\u0101b suwariyan."
                            },
                            {
                                "text": "Pagubus, yukna ma sig\u0101m, \u201cNda'unbi aku maka beya'unbi bang ai hinangku. Pagt'kkaku ni bihing pustu, sengorinbi aku."
                            },
                            {
                                "text": "Libutunbi pustu in\u0101n, jari bang takalebi aku maka saga sehe'ku amah'lling tiyup-tiyup kami, ameya'-meya' kam amah'lling saga tiyup-tiyupbi. Angolang kam pakosog is\u0101b, yukbi, \u2018Ma si Yawe maka si Gidiyun.\u2019 \u201d  "
                            },
                            {
                                "text": "  Jari atonga' pa'in bahangi, at'kka na si Gidiyun maka saga a'a karahatus hekana peh\u0113' ni tobtoban pustu, hinabu baha'u bay magganti' saga jaga. Magt\u016by tiniyup e' disi Gidiyun saga tiyup-tiyup, maka nilopot is\u0101b saga kibut ya bay bowa sig\u0101m."
                            },
                            {
                                "text": "Magsabu in t'llu tumpukan bangsa Isra'il amah'lling tiyup-tiyup maka angalopot saga kibut. Tangan sig\u0101m gibang ya pang'ntan suwariyan, maka tangan kowan ya pang'ntan sig\u0101m tiyup-tiyup. Jari angolang sig\u0101m patanog, \u201cKalis si Yawe! Kalis si Gidiyun!\u201d"
                            },
                            {
                                "text": "Sakali itu, hinabu patanam saga a'a Isra'il ma katilibut pustu, maglahian kamemon a'a Midiyan maka e' sig\u0101m magpangolang.  "
                            },
                            {
                                "text": "  Pagh'lling pa'in saga tiyup-tiyup t'llu hatus hekana, pinapagatu e' PANGH\u016a'-Yawe saga a'a Midiyan ma kaluha'an pustu ati magbono'-biyono'i sig\u0101m dampagkahian. Maglahian sig\u0101m sampay ni kauman Bet-Sita tampal ni Serera, sampay ta'abut is\u0101b tobtoban lahat Abel Mehola ya asekot ni Tabat."
                            },
                            {
                                "text": "Jari pinalinganan saga a'a Isra'il ya min bangsa Naptali maka Aser, maka min kamemon bangsa Manasse, sin\u014d' angapas bangsa Midiyan."
                            },
                            {
                                "text": "Pagubus, aniya' saga sosoho'an pinapeh\u0113' e' si Gidiyun ni kab\u016bd-b\u016bran lahat Epra'im bo' ah'lling ni saga a'a maina'an, yuk-i, \u201cPal\u016bd kam ni sapa' Jordan ma atag kaluma'an Bet-Bara ati hapa'inbi saga a'a Midiyan bo' mbal makauntas.\u201d Magt\u016by bineya' panoho'an si Gidiyun ati magl\u016bran bangsa Epra'im ni sapa' Jordan anunggu'an labayan sampay ni Bet-Bara."
                            },
                            {
                                "text": "Tasaggaw is\u0101b e' sig\u0101m duwa a'a pagnakura'an bangsa Midiyan ya ni\u014dnan si Oreb maka si Se'eb. Si Oreb bay pinapatay e' sig\u0101m ma dakayu' batu, ya ni\u014dnan Batu si Oreb, maka si Se'eb bay pinapatay ma pagp'gga'an buwa' anggul, ya ni\u014dnan Pagp'gga'an si Se'eb. Pagubus, tinurul na pa'in saga bangsa Midiyan e' bangsa Epra'im. Pinonggolan e' sig\u0101m k\u014dk si Oreb maka si Se'eb bo' binowa ni si Gidiyun, ya ina'an lagi' ma bihing sapa' Jordan.    "
                            }
                        ]
                    },
                    {
                        "verses": [
                            {
                                "text": "    Na, atilaw saga a'a Epra'im ni si Gidiyun, yuk-i, \u201cAngay kami mbal pagaddatannu? Angay kami halam bay palinganannu ma waktu kapeh\u0113'bi magbono' maka bangsa Midiyan?\u201d Ati sinoway e' sig\u0101m si Gidiyun.  "
                            },
                            {
                                "text": "  Saguw\u0101' ya sambungna ni sig\u0101m, \u201cMbal makasali' ai-ai bay tahinangku ni bay tahinangbi. Aheya lagi' kah\u0101pan ya kapin buwa' anggul tapuwa' ma lahat Epra'im min kamemon pungutan buwa' anggul ya tak'ttu' e' bangsa Abise'er."
                            },
                            {
                                "text": "Bay kam pinara'ug e' Tuhan ati tasaggawbi si Oreb maka si Se'eb, duwangan nakura' bangsa Midiyan. Mbal makasali' ya tahinangku ni bay tahinangbi.\u201d Minn\u0113' ala'an kagit atay sig\u0101m ma si Gidiyun.  "
                            },
                            {
                                "text": "  Na, apaya si Gidiyun maka saga a'ana t'llu hatus hekana, sag\u014d' sinandalan na pa'in e' sig\u0101m bang pa'in ta'apas saga banta sig\u0101m. Maka'abut pa'in sig\u0101m ni sapa' Jordan, magt\u016by sig\u0101m pauntas parambila'."
                            },
                            {
                                "text": "Ma dambila' pa'in, yuk si Gidiyun ni saga a'a Sokkot, \u201cBuwaninbi tinapay saga sundaluku itu. Apaya sig\u0101m sabab masi kami angapas si Seba maka si Salmunna, ya sultan bangsa Midiyan.\u201d  "
                            },
                            {
                                "text": "  Saguw\u0101' ah'lling saga pagnakura'an ma Sokkot, yuk-i, \u201cHalam gi' tasaggawbi si Seba maka si Salmunna angkan kami mbal amuwan tinapay ma saga sundalunu.\u201d  "
                            },
                            {
                                "text": "  Angkan anambung si Gidiyun, yukna, \u201cPagga buwatt\u0113', bang aku kar\u016blan na e' PANGH\u016a' anaggaw si Seba maka si Salmunna, gilay-gilayku baranbi maka saga kayu itingan ya tapuwa' ma paslangan.\u201d  "
                            },
                            {
                                "text": "  Pagla'an minn\u0113', palanjal sig\u0101m ni Peniy\u0113l ati binalikan e' si Gidiyun bay pangamu'na dah\u016b ma a'a Sokkot. Saguw\u0101' ya lling a'a Peniy\u0113l ma si Gidiyun sali' du maka buwat bay lling a'a Sokkot."
                            },
                            {
                                "text": "Angkan sinambungan saga a'a Peniy\u0113l in\u0101n e' si Gidiyun, yukna, \u201cBang kami makara'ug, pabalik du kami pi'itu angalubu pamantawanbi itu.\u201d  "
                            },
                            {
                                "text": "  Na, si Seba maka si Salmunna wa'i ma lahat Karkor maka sundalu sig\u0101m saga sangp\u016b' kalima ngibu hekana. Luwal sig\u0101m ya takapin ma kamemon saga a'a sobangan. Aniya' saga dahatus maka duwamp\u016b' ngibu a'a sig\u0101m magtakos kalis bay tapapatay e' disi Gidiyun."
                            },
                            {
                                "text": "Jari magtukaran disi Gidiyun labay min l\u0101n palabayan saga a'a maglilitu. In l\u0101n in\u0101n asal ma jadjahan lahat Noba maka Jogbeya, tampal ni sobangan. Pataggaha', tarugpak bangsa Midiyan e' disi Gidiyun."
                            },
                            {
                                "text": "Makalahi si Seba maka si Salmunna, ya duwangan sultan bangsa Midiyan, saguw\u0101' niapas na pa'in e' disi Gidiyun sampay tasaggaw na. Arimpulag is\u0101b ba'anan saga sundalu sig\u0101m.  "
                            },
                            {
                                "text": "  Pagubus, si Gidiyun anak si Jowas pabalik na min pagbono'an labay min l\u0101n ma llot b\u016bd, ya ni\u014dnan L\u0101n Heres."
                            },
                            {
                                "text": "Aniya' a'a Sokkot, onde' baha'u, tasaggaw e' si Gidiyun maina'an. Sinoho' iya anulat \u014dn a'a ya pagnakura'an ma kauman Sokkot. Jari pitump\u016b' ka pitu' \u014dn saga pagmatto'ahan ya tasulat."
                            },
                            {
                                "text": "Pagubus, peh\u0113' si Gidiyun ah'lling ni saga a'a Sokkot, \u201cItiya' na si Seba maka si Salmunna ya bay pagtungg\u012bnganbi aku ma bay yukbi, \u2018Halam gi' tasaggawbi si Seba maka si Salmunna, angkan kami mbal amuwan tinapay ni saga sundalunu magpayahan.\u2019 \u201d"
                            },
                            {
                                "text": "Sakali saga pagmatto'ahan ma kauman Sokkot in\u0101n bay niraplosan e' si Gidiyun maka kayu itingan ya patomo' ma paslangan. Minn\u0113' amint\u0101ng saga kal'llahan ma lahat Sokkot."
                            },
                            {
                                "text": "Nilubu is\u0101b e' si Gidiyun ya pamantawan ma kauman Peniy\u0113l, maka pinapatay is\u0101b saga kal'llahanna ma kauman in\u0101n.  "
                            },
                            {
                                "text": "  Pagubus, tinilaw e'na si Seba maka si Salmunna, \u201cBuwattingga luwa saga kal'llahan bay tapapataybi ma Tabor?\u201d   Ya sambung sig\u0101m, \u201cKal'llahan buwat ka'a, pangluwahan balbangsa.\u201d  "
                            },
                            {
                                "text": "  Yuk sambung si Gidiyun, \u201cSaga danakanku lissi ko' he', da-ina' kami. Sapahanku ma \u014dn si Yawe ya Tuhan kakkal salama-lama, bang sig\u0101m halam bay tapataybi, mbal du kam papatayku.\u201d"
                            },
                            {
                                "text": "Magt\u016by lingi'na si Jeter ya anakna kasiyakahan, \u201cPapatayun sig\u0101m itu!\u201d yukna. Saguw\u0101' halam bay nihublut e' si Jeter kalisna, tu'ud iya tin\u0101w sabab masi gi' iya abata'.  "
                            },
                            {
                                "text": "  Yuk si Seba maka si Salmunna ni si Gidiyun, \u201cDai' ka, ka'a ya amapatay. Kalu takole'nu bang aniya' is\u0101b kosognu.\u201d Angkan pas\u014dng si Gidiyun ni dah\u016ban amapatay sig\u0101m. Ning\u0101' is\u0101b e'na saga pamulawan ya pama'alti k'llong unta' sig\u0101m.   "
                            },
                            {
                                "text": "    Yuk saga bangsa Isra'il ni si Gidiyun, \u201cKa'a na pagnakura'an kami, ka'a maka anak-mpunu, sabab bay kami lappasnu min komkoman saga a'a Midiyan.\u201d  "
                            },
                            {
                                "text": "  Saguw\u0101' mbal si Gidiyun. Ya sambungna ma sig\u0101m, \u201cMbal kam pagnakura'anku, damikiyanna isab anakku. PANGH\u016a'-Yawe ya magnakura'an ka'am.\u201d"
                            },
                            {
                                "text": "Maka yukna gi', \u201cAniya' dakayu' amu'ku ni ka'am dangan-parangan. Buwaninbi aku aretes min lalangpasan bay tahampitbi.\u201d (Ya addat saga a'a Isma'il magaretes bulawan.)  "
                            },
                            {
                                "text": "  Ya sambung sig\u0101m, \u201cAho'. Amuwan kami.\u201d Angkan bin'llat e' sig\u0101m dakayu' juba, ati dangan-parangan angalarukan aretes min bay pamahagi' ma iya."
                            },
                            {
                                "text": "Ya buhat saga aretes bulawan bay ta'amu'na, sangp\u016b' ka pitu' hatus sekel, halam gi' beya' saga pamulawan pangalti maka saga tonton engkot k'llong. Sadd\u012b isab saga kakana' taluk ya pinagpakay e' kasultanan Midiyan, maka saga kili-kili bulawan ya ma k'llong saga unta' sig\u0101m."
                            },
                            {
                                "text": "In kamemon bulawan bay pinahinang epod e' si Gidiyun pinat'nna' e'na ma Opra, ya kauman palahatanna. Sakali kamemon saga bangsa Isra'il pataikut min Tuhan bo' anumba pina'an ni epod, ati tahinang itu sasat ma pagtali'anak si Gidiyun.   "
                            },
                            {
                                "text": "    Buwatt\u0113' kah\u0101lan bay paniya' ma bangsa Midiyan, tara'ug sig\u0101m e' bangsa Isra'il ati halam na sig\u0101m maka'atu pabalik. Ma waktu bay kallum si Gidiyun, aniya' mpatp\u016b' tahun ya t'ggol kasannangan ma paglahat.  "
                            },
                            {
                                "text": "  Ya katapusanna, si Jerub-Ba'al ya anak si Jowas amole' na ni lahatna."
                            },
                            {
                                "text": "Aheka kah'nda'anna ati aniya' pitump\u016b' anakna l'lla."
                            },
                            {
                                "text": "Ya h'nda-h'ndana pat'nna' ma Sekem, bay anganak l'lla ati ni\u014dnan e'na si Abimelek."
                            },
                            {
                                "text": "Sakali si Gidiyun anak si Jowas, amatay ma kato'ana maka kinubul ma bay pangubulan mma'na ma kauman Opra ya suku' bangsa Abe'eser.  "
                            },
                            {
                                "text": "  Halam lagi' at'ggol kapatay si Gidiyun, pabalik na isab saga bangsa Isra'il pataikut min Tuhan bo' pasumba ni saga tuhan-tuhan Ba'al. Ba'al-Berit ya tahinang pagtuhanan sig\u0101m,"
                            },
                            {
                                "text": "ati takalipat e' sig\u0101m si Yawe ya pagtuhanan sig\u0101m luggiya', ya bay angalappas sig\u0101m min pang'ntanan saga palbantahan sig\u0101m paruruwambila'."
                            },
                            {
                                "text": "Halam is\u0101b ama'nda' kah\u0101pan ni tautai'-anak si Jerub-Ba'al (ya na si Gidiyun) ma pasal kamemon kah\u0101pan ya bay tahinangna ma sig\u0101m.    "
                            }
                        ]
                    },
                    {
                        "verses": [
                            {
                                "text": "    Manjari itu, si Abimelek, dakayu' anak si Gidiyun l'lla, bay peh\u0113' ni da'ira Sekem anibaw saga si'itna ya danakan ina'na l'lla. Amissala iya ni saga si'itna maka ni kaukampungan ina'na, yuk-i,"
                            },
                            {
                                "text": "\u201cTilawunbi saga a'a lahat Sekem itu bang sai ya kabaya'an sig\u0101m magnakura'. Ingga ah\u0101p magnakura' ma ka'am, saga kapitump\u016b' anak si Jerub-Ba'al atawa dakayu' a'a sadja? Entomunbi, in aku itu lissi lahasiya'bi.\u201d  "
                            },
                            {
                                "text": "  Na, bay pa'in bissala itu tapangahaka e' saga si'itna ni kamemon saga maglalahat ma Sekem, si Abimelek ya tapene' pagnakura'an sig\u0101m sabab in iya lahasiya' sig\u0101m lissi."
                            },
                            {
                                "text": "Jari pamuwan e' sig\u0101m ma si Abimelek pitump\u016b' sekel d\u012b pilak luwas bay min langgal Ba'al-Beret, ati ginuna itu e'na panamba saga a'a bula'ug tahinang tendogna."
                            },
                            {
                                "text": "Pagubus, peh\u0113' iya ni luma' mma'na ma Opra ati maina'an, ma dakayu' batu, pinapatay e'na saga danakanna kapitump\u016b'. Si Jerub-Ba'al ya mma' sig\u0101m kamemon. Malaingkan si Jotam, ya kasiyalihan, bay makalahi patapuk."
                            },
                            {
                                "text": "Sakali magsakaum kamemon saga a'a Sekem maka Bet-Milo ma atag po'on kayu aheya ma da'ira Sekem in\u0101n bo' amat'nna' si Abimelek magsultan ma sig\u0101m.  "
                            },
                            {
                                "text": "  Kahaka'an pa'in si Jotam ma pasalan itu-i, patukad iya ni puttuk b\u016bd Gerisim ati angolang ni saga a'a Sekem, yukna, \u201cOwa', ka'am maglalahat ma Sekem ilu, kalehunbi paralilanku itu bo' supaya kam kinale e' Tuhan."
                            },
                            {
                                "text": "Dakayu' llaw, saga po'on kayu bay maggara' amiha kayu pagsultanan sig\u0101m. Yuk sig\u0101m ni po'on kayu jaitun, \u2018Dai' ka magsultanan kami.\u2019  "
                            },
                            {
                                "text": "  \u201cSaguw\u0101' yuk sambung kayu jaitun, \u2018Angay? Bbahanku bah\u0101' hinangku maghinang ns'llanku, ya ginuna pamaheya ma saga tuhan maka ma manusiya', bo' supaya aku tahinang alanga min ka'am saga kakayu-kayuhan?\u2019  "
                            },
                            {
                                "text": "  \u201cPasunu', ah'lling saga po'on kayu itu ni dampo'on kayu igira, yuk-i, \u2018Dai' ka magsultanan kami.\u2019  "
                            },
                            {
                                "text": "  \u201cSaguw\u0101' yuk sambung kayu igira, \u2018Angay? Bbahanku bah\u0101' buwa'ku ah\u0101p maka amamis itu, bo' supaya aku tahinang alanga min ka'am saga kakayu-kayuhan?\u2019  "
                            },
                            {
                                "text": "  \u201cAh'lling is\u0101b saga po'on kayu itu ni tinanom anggul, yuk-i, \u2018Dai' ka magsultanan kami.\u2019  "
                            },
                            {
                                "text": "  \u201cYa sambung tinanom anggul, \u2018Angay? Bbahanku bah\u0101' binu-anggulku, ya makapalasig atay katuhanan maka manusiya', supaya aku palanga min kakayu-kayuhan kasehe'?\u2019  "
                            },
                            {
                                "text": "  \u201cMa kahinapusanna, ah'lling saga po'on kayu ni dampo'on kayu itingan, \u2018Na, ka'a na ya magsultanan kami.\u2019  "
                            },
                            {
                                "text": "  \u201cAnambung kayu itingan itu, yukna, \u2018Bang aku to'ongan ya pene'bi magsultanan ka'am, pi'itu kam pasindung ma lambungku. Sag\u014d' bang ngga'i ka aku, na, bang pa'in pasuleyab api min saga sangaku bo' magtautunu' saga po'on kayu sidro ya ma kab\u016bran Lebanon.\u2019 \u201d  "
                            },
                            {
                                "text": "  Amissala gi' si Jotam, yukna, \u201cKira-kirahunbi. Abontol bah\u0101' itikadbi ma kapangahinangbi si Abimelek magsultanan ka'am? Ah\u0101p ka niyatbi? Taluwa' bah\u0101' ya bay hinangbi ma mma'ku si Jerub-Ba'al maka saga panganakna? Ah\u0101p bah\u0101' panungbasbi ma iya ma bay kahinanganna ma ka'am?"
                            },
                            {
                                "text": "Marai' halam taentombi bay hinang mma'ku ma pasalanbi, waktu kapangatuna ma bangsa Midiyan. Bay pan\u016bk kallumna supaya kam kaliyusan min komkoman sig\u0101m."
                            },
                            {
                                "text": "Saguw\u0101' buwattina'an, bantahanbi panubu' mma'ku pagka papataybi saga anakna l'lla pitump\u016b' hekana. Bay papataybi ma dakayu' batu ma saukat si Abimelek ya kampungbi, ati tahinangbi iya magsultanan saga a'a Sekem. Bo' arapun in si Abimelek ilu hal anak ata ya bay h'nda-h'nda mma'ku."
                            },
                            {
                                "text": "Na, bang b'nnal to'ongan abontol itikadbi maka asaltun niyatbi tudju ni si Jerub-Ba'al magtautai'-anak, mura-murahan bang pa'in pagk\u014dg-koyaganbi si Abimelek. Damikiyanna is\u0101b ka'am ya pagk\u014dganna."
                            },
                            {
                                "text": "Malaingkan bang ala'at maksudbi angkan iya hinangbi sultan, na, bang pa'in aniya' api paluwas min si Abimelek ilu angalapnas ka'am saga maglalahat ma Sekem maka ma Bet-Milo! Bang pa'in is\u0101b aniya' api paluwas min ka'am papelleng ni si Abimelek!\u201d  "
                            },
                            {
                                "text": "  Pagubus, alahi si Jotam patapuk ni lahat Be'er ati mah\u0113' iya pat'nna' sabab tin\u0101w iya ma danakanna si Abimelek.  "
                            },
                            {
                                "text": "  Manjari itu, palabay pa'in t'lluntahun kapamarinta si Abimelek ma bangsa Isra'il,"
                            },
                            {
                                "text": "aniya' pagsababan pinat'kka e' Tuhan ma si Abimelek maka saga a'a Sekem, ya po'on sig\u0101m magsagga'. Jari mbal na angaku pinagbaya'an e' si Abimelek saga maglalahat ma da'ira in\u0101n."
                            },
                            {
                                "text": "Pinat'kka e' Tuhan palkala' itu supaya kabalosan kamatay saga anak si Jerub-Ba'al pitump\u016b' hekana, ya bay pinapatay e' danakan sig\u0101m si Abimelek. Jari katungbasan si Abimelek maka saga a'a Sekem ya bay anabangan iya amono' saga dauranakanna."
                            },
                            {
                                "text": "Pagka in a'a Sekem mbal na angaku pinagbaya'an e' si Abimelek, aniya' min sig\u0101m peh\u0113' ni kab\u016bd-b\u016bran angahapa' maka angalangpasan sasuku palabay minna'an. Sag\u014d' tapata'u si Abimelek ma pasalan itu-i.  "
                            },
                            {
                                "text": "  Na, aniya' a'a ni\u014dnan si Ga'al, anak si Ebed, wa'i papinda ni Sekem, beya' isab maka saga danakanna l'lla, ati pangandolan iya e' saga a'a maina'an."
                            },
                            {
                                "text": "Ta'abut pa'in musim pagk'ttu' buwa' anggul, peh\u0113' na saga a'a Sekem ni kabbun sig\u0101m, ati pin'gga' buwa' anggul nihinang binu. Pagubus, bay sig\u0101m amaniya' paglami-lami ma langgal tuhan-tuhan sig\u0101m. Sabu sig\u0101m magkakan maka maginum, sinapdahan e' sig\u0101m si Abimelek."
                            },
                            {
                                "text": "Yuk si Ga'al anak si Ebed, \u201cSai sa si Abimelek, ya angkan kitam a'a Sekem itu subay magpatireyo' ma iya? Bang aku mbal as\u0101', in iya hal anak si Jerub-Ba'al, maka si Sebol ya pangandolanna. Ya patut subay paghinanganbi si Hamor, ya pangkatanbi saga a'a Sekem."
                            },
                            {
                                "text": "Bang sadja saga a'a itu bay kapagbaya'anku, tantu pala'anku si Abimelek. Ya pah'llingku ma iya, \u2018Pasakapun saga a'anu magbobono' bo' kitam makapagatu!\u2019 \u201d  "
                            },
                            {
                                "text": "  Na, kahaka'an pa'in si Sebol ya gubnul ma da'ira in\u0101n pasal bay pah'lling si Ga'al anak si Ebed he', akagit sidda atayna."
                            },
                            {
                                "text": "Jari aniya' sosoho'an pinapeh\u0113' e'na ni si Abimelek ma halam aniya' makata'u. Yuk lapalna, \u201cSi Ga'al maka saga danakanna l'lla bay papinda pi'itu ni Sekem ati sin\u016bg-s\u016bgan saga a'a angatuhan ka'a."
                            },
                            {
                                "text": "Angkan ma sangom itu, ka'a maka saga a'anu subay pi'itu patapuk ma kaparangan,"
                            },
                            {
                                "text": "ati pagk'llat mata llaw, palanjal kam angandugpak ni da'ira. Makaluwas pa'in si Ga'al maka saga a'ana magbobono' angatuhan ka'am, hinangun na bang ai kabaya'annu.\u201d  "
                            },
                            {
                                "text": "  Angkanna, pagsangom pa'in, palanjal na si Abimelek maka kamemon saga sundaluna patapuk ma kasekotan da'ira Sekem. Mpat heka tumpukan sig\u0101m."
                            },
                            {
                                "text": "Na, wa'i si Ga'al itu an'ngge ma luwasan lawang ya pags\u014dran ni da'ira, salta' si Abimelek maka saga sundaluna paluwas min patapukan sig\u0101m."
                            },
                            {
                                "text": "Ta'nda' pa'in sig\u0101m e' si Ga'al, jari yukna ni si Sebol, \u201cNda'un ba, aniya' saga a'a pal\u016bd min saga puttuk b\u016bd in\u0101n.\u201d   Yuk sambung si Sebol, \u201cAs\u0101' ka, tuwan, lambung b\u016bd ko' ilu, ngga'i ka a'a.\u201d  "
                            },
                            {
                                "text": "  Saguw\u0101' ah'lling pabalik si Ga'al, \u201cNda'un ba, aniya' to'ongan saga a'a pal\u016bd min kab\u016bd-b\u016bran. Maka aniya' tumpukan dakayu' lum'ngngan tudju pi'itu min po'on kayu ya ni\u014dnan kayu saga magpuputika'.\u201d  "
                            },
                            {
                                "text": "  Ah'lling si Sebol ma si Ga'al, yuk-i, \u201cAbowa' pah\u0101p ka'a ilu! Bay pagtungg\u012bngannu si Abimelek pagga yuknu, \u2018Sai sa si Abimelek ya angkan kitam subay magpatireyo' ma iya?\u2019 Ilu na saga a'a ya bay pareyo'-deyo'nu. Na, paluwas na ka peh\u0113' angatuhan sig\u0101m!\u201d  "
                            },
                            {
                                "text": "  Jari palanjal si Ga'al amowa saga a'a Sekem magbono' maka disi Abimelek."
                            },
                            {
                                "text": "Niapas sig\u0101m e' si Abimelek sampay ni lawang da'ira ati aheka sig\u0101m abugtang."
                            },
                            {
                                "text": "Manjari pahanti' si Abimelek ma lahat Aruma, bo' arapun si Ga'al maka saga danakanna l'lla bay tin'ggal e' si Sebol min da'ira Sekem.  "
                            },
                            {
                                "text": "  Pag'llaw dakayu' pa'in, kahaka'an si Abimelek in saga a'a Sekem magluwasan na ni kahuma-huma'an."
                            },
                            {
                                "text": "Angkan iya bay amowa saga a'ana magbahagi' t'llu tumpukan. Sin\u014d' sig\u0101m patapuk ma t'ngnga' huma bo' nihapa'an saga a'a Sekem. Sakali pag'nda' si Abimelek aniya' a'a paluwas min da'ira, magt\u016by iya patanam amono'."
                            },
                            {
                                "text": "Magdai'-dai' iya maka dakayu' tumpukan sundaluna ni lawang da'ira bo' kajagahan labayan pags\u014dd-luwasan. In duwa tumpukan kasehe' wa'i angandugpak ni saga a'a Sekem ya ma kahuma-huma'an, ati nilaglag kamemon."
                            },
                            {
                                "text": "Magbono' na pa'in sig\u0101m sampay ni kakohapan, jari kalongkopan da'ira Sekem e' disi Abimelek. Pinapatay saga a'ana kamemon, nilubu kaluma'anna, maka sinabulakan asin.  "
                            },
                            {
                                "text": "  Makata'u pa'in saga pagnakura'an ya ma pamantawan ma Sekem pasal pakaradja'an itu, magt\u016by sig\u0101m peh\u0113' ni langgal Ba'al-Berit bo' patapuk ma kuta'na ahogot."
                            },
                            {
                                "text": "Kahaka'an pa'in si Abimelek pasal kapeh\u0113' saga nakura',"
                            },
                            {
                                "text": "magtukaran iya maka saga a'ana ni b\u016bd Salmon. Pagmaina'an pa'in, ang\u0101' iya kapa pam\u014dngna saga sanga kayu bo' tinanggung e'na. Bay soho'na is\u0101b saga a'ana anengoran iya, yuk-i, \u201cPakasay kam! Beya'inbi hinangku!\u201d"
                            },
                            {
                                "text": "Manjari aniya' sanga kayu pin\u014dng e' kamemon saga sundalu in\u0101n. Magpameya' sig\u0101m ma si Abimelek ati pinabangkat ba'anan sanga kayu in\u0101n ma sakalibut lugal ya patapukan saga a'a Sekem. Tabangkat pa'in, pinarokot na ati magpatayan saga a'a ma deyom pamantawan he'. Dangibu heka a'a d'nda-l'lla bay amatay.  "
                            },
                            {
                                "text": "  Pagubus ina'an, palanjal disi Abimelek ni kauman Tebe bo' nilibut e' sig\u0101m. Jari taga'os lahat in\u0101n."
                            },
                            {
                                "text": "Saguw\u0101' aniya' pamantawan apagon ma deyom da'ira in\u0101n, ati maglahian peh\u0113' kamemon saga a'a Tebe, kal'llahan maka kar'ndahan. Tinambol e' sig\u0101m pahogot bo' yampa pariyata' ni karatagan atop."
                            },
                            {
                                "text": "Jari peh\u0113' si Abimelek ni pamantawan bang kalu tarugpak e'na. Sag\u014d' makasekot pa'in iya ni pas\u014dran pamantawan bo' angandokot api panunu' saga a'a ma deyom,"
                            },
                            {
                                "text": "aniya' d'nda bay angah\u016bg batu gilingan, landu' abuhat. Taluwa' k\u014dk si Abimelek ati am'kka' peya'-peya' k\u014dkna.  "
                            },
                            {
                                "text": "  Magt\u016by lingananna sehe'na ya magbobowa pakokosna, yuk-i, \u201cPakasay ka angahublut kalisnu angandugsu'an aku, bo' mbal tapagsuli-suli e' a'a, \u2018In si Abimelek bay pinapatay e' d'nda.\u2019 \u201d Jari nirugsu'an iya e' sosoho'anna, pinalatus parambila', angkan iya amatay."
                            },
                            {
                                "text": "Tanda' pa'in e' saga a'a Isra'il in si Abimelek amatay na, magpole'an na sig\u0101m.  "
                            },
                            {
                                "text": "  Minn\u0113' katungbasan e' Tuhan si Abimelek ma kala'atan ya bay hinangna ma mma'na, pagka tapapatay e'na dauranakanna l'lla pitump\u016b' puhu'."
                            },
                            {
                                "text": "Katungbasan is\u0101b saga a'a Sekem ma pasal kala'atan ya bay tahinang sig\u0101m. Hatina papelleng ni sig\u0101m ya bay sapda si Jotam anak si Jerub-Ba'al.    "
                            }
                        ]
                    },
                    {
                        "verses": [
                            {
                                "text": "    Na, awapat pa'in si Abimelek, aniya' l'lla ni\u014dnan si Tola pas'lle' angalappas bangsa Isra'il. Si Tola itu anak si Puwa, ya Puwa bay anak si Dodo, min panubu' si Issakar. Pat'nna' iya ma kaluma'an Samir ma kab\u016bd-b\u016bran Epra'im."
                            },
                            {
                                "text": "Saga duwamp\u016b' ka t'lluntahun t'ggol si Tola magmak\u014dk ma bangsa Isra'il. Pagpatayna pa'in, kinubul iya ma Samir.   "
                            },
                            {
                                "text": "    Ya pasunu' ni si Tola si Ja'ir a'a Giliyad. Duwamp\u016b' ka duwantahun kapagmak\u014dkna ma bangsa Isra'il."
                            },
                            {
                                "text": "Taga-anak iya l'lla t'llump\u016b' puhu', ya pakura' ma t'llump\u016b' kura'. Kapagagihan e' sig\u0101m t'llump\u016b' heka da'ira ma lahat Giliyad, ya pinag\u014dnan Kakauman si Ja'ir sampay ni kabuwattina'anan."
                            },
                            {
                                "text": "Amatay pa'in si Ja'ir, kinubul iya ma Kamun.   "
                            },
                            {
                                "text": "    Pabalik na is\u0101b saga bangsa Isra'il maghinang kala'atan ya landu' asammal ma pang'nda' si Yawe. Sinumba e' sig\u0101m saga tuhan-tuhan Ba'al maka Astoret, maka ba'anan tuhan-tuhan ya tina'at e' bangsa Aram, bangsa Sidun, bangsa Mowab, maka bangsa Pilistin. Kataikutan e' sig\u0101m si Yawe ya Tuhan sig\u0101m, mbal na magta'at ma iya,"
                            },
                            {
                                "text": "angkan akagit atayna ma sig\u0101m. Sin\u014dngan sig\u0101m e'na ni ga'osan bangsa Pilistin maka bangsa Ammon,"
                            },
                            {
                                "text": "ya angala'ug maka amissoko' ma tahun ina'an. Sangp\u016b' ka waluntahun ya pamissoko' saga bangsa in\u0101n ma bangsa Isra'il ya pat'nna' ma lahat Giliyad. Ina'an sig\u0101m ma dambila' sapa' Jordan tampal ni sobangan, ma paglahat bangsa Ammon."
                            },
                            {
                                "text": "Na, pauntas is\u0101b saga sundalu bangsa Ammon ni dambila' sapa' Jordan tampal ni s'ddopan bo' magbono' maka bangsa Yuda, bangsa Benjamin maka bangsa Epra'im. Jari katiksa'an makalandu' in kamemon bangsa Isra'il."
                            },
                            {
                                "text": "Pagka buwatt\u0113', parahing sig\u0101m ni PANGH\u016a'-Yawe, yuk-i, \u201cBay kami makarusa ni ka'a. Bay kami pataikut min ka'a ya pagtuhanan kami bo' maghinang ni saga tuhan-tuhan Ba'al.\u201d  "
                            },
                            {
                                "text": "  Anambung PANGH\u016a', yukna, \u201cBay sa kam liyusanku min komkoman saga bangsa Misil, Amor, Ammon, Pilistin,"
                            },
                            {
                                "text": "Sidun, Amalek maka Ma'on. Bay kam parahing ni aku mikitabang waktu kapamissoko' saga bangsa in\u0101n ma ka'am, ati talappas kam e'ku."
                            },
                            {
                                "text": "Saguw\u0101' minsan na, ilu na is\u0101b kam pataikut min aku bo' maghinang ni saga tuhan-tuhan sadd\u012b, angkan mbal na aku bilahi angalappas ka'am pab\u012bng."
                            },
                            {
                                "text": "Peh\u0113' kam parahing ni saga tuhan-tuhan ya tapene'bi. Mikilappas kam ma sig\u0101m bang kam ma deyom kasigpitan!\u201d  "
                            },
                            {
                                "text": "  Saguw\u0101' anganjunjung na pa'in saga bangsa Isra'il ni PANGH\u016a', yuk-i, \u201cBay kami makarusa. Hinangun ai-ai ya patut kat'kkahan kami, saguw\u0101', nd\u016b', ma waktu itu lappasun kami.\u201d"
                            },
                            {
                                "text": "Magt\u016by ni'bbahan e' bangsa Isra'il saga tuhan-tuhan bangsa liyu bo' angisbat si Yawe, ati mbal kasandalanna kasukkalan sig\u0101m.  "
                            },
                            {
                                "text": "  Na ma waktu in\u0101n, bay na pasakap ba'anan sundalu bangsa Ammon bo' magpustu ma Giliyad. Jari ina'an is\u0101b bangsa Isra'il magtipun maka magpustu ma lahat Mispa."
                            },
                            {
                                "text": "Sakali makapah'lling saga pagnakura'an a'a Giliyad, yuk-i, \u201cSai-sai makarah\u016b amono' saga a'a Ammon, iya na ya magmak\u014dk ma kamemon maglalahat ma Giliyad itu.\u201d   "
                            }
                        ]
                    },
                    {
                        "verses": [
                            {
                                "text": "Na aniya' a'a Giliyad, \u014dnna si Jepta, dakayu' magbobono' landu' aesog. Mma'na si Giliyad, ina'na d'nda pinagtatambahan."
                            },
                            {
                                "text": "Aniya' isab saga anak si Giliyad l'lla min h'ndana po'on. Jari asangpot pa'in saga kasehe'an anakna, tin'ggal e' sig\u0101m si Jepta. Yuk sig\u0101m ma iya, \u201cMbal ka makahampit pusaka' min matto'a kami, sabab anak ka min sadd\u012b ina'.\u201d"
                            },
                            {
                                "text": "Angkan alahi si Jepta min saga danakanna bo' pat'nna' ma lahat T\u014db, ati aniya' ba'anan a'a bula'ug-bula'ug bay pabeya' ma iya.  "
                            },
                            {
                                "text": "  Palabay pa'in waktu, pagka angandugpak na bangsa Ammon ni bangsa Isra'il,"
                            },
                            {
                                "text": "peh\u0113' saga pagmatto'ahan Giliyad ni lahat T\u014db bo' ang\u0101' si Jepta."
                            },
                            {
                                "text": "Yuk sig\u0101m ma iya, \u201cDai' ka, ka'a ya magnakura'an kami bo' ka'atuhan bangsa Ammon.\u201d  "
                            },
                            {
                                "text": "  Anambung si Jepta ni sig\u0101m, yukna, \u201cNgga'i bah\u0101' ka'am ya bay ab'nsihan aku maka an'ggal aku min okoman mma'ku? Angay aku pangamu'anbi tabang buwattina'an pagka kam ma deyom kasigpitan na?\u201d  "
                            },
                            {
                                "text": "  Jari makapah'lling ma iya saga pagmatto'ahan Giliyad, yuk-i, \u201cAho' b'nnal, sag\u014d' itiya' kami angamu' tabang ni ka'a ma buwattina'an. Gapi'in kami bo' kitam maka'atu ma bangsa Ammon. Jari ka'a na ya magnakura'an kamemon saga maglalahat ma Giliyad.\u201d  "
                            },
                            {
                                "text": "  Yuk sambung si Jepta, \u201cBang aku saupama bowabi angatuhan bangsa Ammon, bo' aku pinara'ug e' PANGH\u016a'-Yawe, pagnakura'anbi to'ongan bah\u0101' aku?\u201d  "
                            },
                            {
                                "text": "  Yuk sambung saga pagmatto'ahan in\u0101n, \u201cSi Yawe ya saksi'tam, beya' kami to'ongan bang ai panoho'annu.\u201d"
                            },
                            {
                                "text": "Angkanna ameya' na si Jepta ma saga pagmatto'ahan Giliyad in\u0101n bo' tahinang pagmak\u014dkan maka pagnakura'an sig\u0101m. Ma Mispa pa'in sig\u0101m, binalikan e' si Jepta ma matahan PANGH\u016a'-Yawe kamemon bay pah'llingna ma saga a'a Giliyad.  "
                            },
                            {
                                "text": "  Pagubus, aniya' saga a'a sinoho' e' si Jepta amowa lapal ni sultan bangsa Ammon, yuk-i, \u201cAi po'on-sababna ya angkan dugpakbi lahat kami?\u201d  "
                            },
                            {
                                "text": "  Yuk sambung sultan in\u0101n ni saga sosoho'an si Jepta, \u201cMa waktu bay kala'an bangsa Isra'il min lahat Misil, ta'agaw e' sig\u0101m tana'ku tinagna'an min sapa' Arnon ni sapa' Jabbok, sampay is\u0101b ni bihing sapa' Jordan. Angkan yukku ma ka'am, pabalikunbi tana' in\u0101n ni aku ma halam palsagga'an.\u201d  "
                            },
                            {
                                "text": "  Jari pinab\u012bng peh\u0113' saga sosoho'an si Jepta, sin\u014d' amowa lapalna dakayu' itu ni sultan bangsa Ammon."
                            },
                            {
                                "text": "Yuk-i, \u201cYa itu pangallam si Jepta: In bangsa Isra'il halam bay angagaw tana' bangsa Mowab atawa bangsa Ammon."
                            },
                            {
                                "text": "Ma waktu kala'an sig\u0101m min lahat Misil, in bangsa Isra'il bay at'kka ni Tahik Keyat labay min lahat paslangan, bo' pasampay is\u0101b ni lahat Kades."
                            },
                            {
                                "text": "Ma Kades pa'in, aniya' sosoho'an bay pinapeh\u0113' e' bangsa Isra'il ni sultan bangsa Edom ama'id min iya bang pa'in d\u016blanna sig\u0101m palabay min lahatna. Saguw\u0101' halam sig\u0101m bay kinale e' sultan Edom e'. Damikiyanna is\u0101b in sultan bangsa Mowab, mbal amar\u016bl. Angkan bay pat'ttog saga a'a Isra'il ma Kades.  "
                            },
                            {
                                "text": "  \u201cPagubus, pauntas na sig\u0101m minn\u0113' labay min paslangan. Nilibut e' sig\u0101m lahat Edom maka bihing Mowab tampal ni sobangan. Ta'abut pa'in sapa' Arnon, magpustu sig\u0101m ma dambila'na. Halam sig\u0101m bay palintas pabalik ni dambila' sapa' bo' pas\u014dd ni lahat Mowab."
                            },
                            {
                                "text": "Na, maina'an pa'in saga a'a Isra'il ma sapa' Arnon, aniya' saga sosoho'an pinapeh\u0113' e' sig\u0101m ni si Sihon ya sultan bangsa Amor. Hesbon ya lahat pagsultananna. Jari ama'id min iya saga sosoho'an bangsa Isra'il e', yuk-i, \u2018Tuwan sultan, bang makajari, tugutin kami palabay min lahatbi tudju ni lahat kami.\u2019"
                            },
                            {
                                "text": "Sag\u014d' mbal bilahi si Sihon sabab mbal angandol ma saga a'a Isra'il. Gom pa'in pinatimuk e'na ma lahat Jahas kamemon saga a'ana magbono' bo' angandugpak bangsa Isra'il."
                            },
                            {
                                "text": "Malaingkan si Yawe, ya pagtuhanan bangsa Isra'il, bay amara'ug sig\u0101m min si Sihon maka saga a'ana. Ta'agaw e' saga a'a Isra'il tana' saga a'a Amor ma lahat in\u0101n."
                            },
                            {
                                "text": "Kalongkopan e' sig\u0101m tana' Amor kamemon, tinagna'an min sapa' Arnon sampay ni sapa' Jabbok, min lahat paslangan is\u0101b sampay ni sapa' Jordan.  "
                            },
                            {
                                "text": "  \u201cHatina,\u201d yuk lapal si Jepta ni sultan Ammon, \u201csi Yawe ya Tuhan bangsa Isra'il bay an'ggal bangsa Amor bo' pamuwanna lahat sig\u0101m ni saga a'a suku'na. Jari ai kapatutnu ang\u0101' tana' in\u0101n pabalik?"
                            },
                            {
                                "text": "Dapuhunbi pila-pila ya pamuwan ka'am e' tuhanbi si Kemos. Damikiyanna kami itu, dapu kami ai-ai bay pamuwan kami e' si Yawe ya pagtuhanan kami."
                            },
                            {
                                "text": "Angay, paliyu lagi' bah\u0101' ga'osannu min si Balak anak si Sippor, ya sultan Mowab? Aniya' bah\u0101' bay palsagga'anna maka pagbono'anna maka bangsa Isra'il?"
                            },
                            {
                                "text": "Aniya' na t'llu hatus tahun ya t'ggol kat'nna' saga bangsa Isra'il ma Hesbon, ma Arower maka ma kaluma'an ma jadjahanna, beya' is\u0101b saga kauman ma bihing sapa' Arnon. Angay halam bay bawi'bi paltana'anbi ma deyom t'llu hatus tahun e'?"
                            },
                            {
                                "text": "Halam aniya' kas\u0101'anku ma ka'am, saguw\u0101' ka'am ya makas\u0101' ma aku ma pamowabi magbono'. Pasalassayta palkala' itu ma si Yawe ya Maghuhukum, ati iya ya amene' bang sai taga-kapatut, ka'am ka bangsa Ammon atawa kami bangsa Isra'il.\u201d"
                            },
                            {
                                "text": "Saguw\u0101' in sultan Ammon mbal angasip ma lapal ya bay pinabeya'an iya e' si Jepta.  "
                            },
                            {
                                "text": "  Jari patongod R\u016b Yawe ma si Jepta ati pauntas iya min lahat Giliyad maka Manasse, bo' palabay is\u0101b min Mispa-Giliyad. Palanjal iya minn\u0113' bo' angatuhan bangsa Ammon."
                            },
                            {
                                "text": "Pagubus, anganajal si Jepta ni PANGH\u016a'-Yawe, yukna, \u201cYa Tuhan, bang tugutannu in bangsa Ammon ni komkomanku,"
                            },
                            {
                                "text": "ya itu pagnajalku, \u2018Sai-sai paluwas dah\u016b min luma'ku anampang bang aku amole' na min panganda'ugku min bangsa Ammon, pamasuku'ku du ni ka'a. Tunu'ku is\u0101b pagkulban ni ka'a.\u2019 \u201d  "
                            },
                            {
                                "text": "  Na, peh\u0113' na si Jepta magbono' maka bangsa Ammon ati pinara'ug iya e' PANGH\u016a'-Yawe."
                            },
                            {
                                "text": "Taligis e' si Jepta duwamp\u016b' kauman ya paglahatan bangsa Ammon, tinagna'an min Arower sampay ni kasekotan lahat Minnit. Ta'abut is\u0101b lahat Abel-Keramim, tara'ug e' bangsa Isra'il bangsa Ammon ati halam na ga'osan sig\u0101m.  "
                            },
                            {
                                "text": "  Na, makapole' pa'in si Jepta ni pat'nna'anna ma Mispa, anakna d'nda ya paluwas anampang iya, maka he'na angigal maka angandapu' tambul-tambulna. Anakna tunggalan ko' in\u0101n. Halam aniya' anak si Jepta sadd\u012b min iya, d'nda ka atawa l'lla."
                            },
                            {
                                "text": "Pag'nda' pa'in si Jepta ma anakna itu, magt\u016by gese'na badju'na. Maglemong iya, yukna, \u201cAll\u014d! Anakku! Arung, asukkal aku ma pasalannu sabab aniya' najalku ni PANGH\u016a'-Yawe mbal kapindahanku.\u201d  "
                            },
                            {
                                "text": "  Ya sambung anakna, \u201cMma', pagka ka bay makajanji' ni si Yawe, hinangun ma aku buwat bay tanajalnu. Sabab bay ka pinara'ug e'na min bantanu bangsa Ammon."
                            },
                            {
                                "text": "Na mma', aniya' sadja amu'ku ni ka'a, bang pa'in aku d\u016blannu angalunsulan kab\u016bd-b\u016bran ma deyom duwambulan. Peh\u0113' aku magdukka maka saga panonku d'nda sabab aku itu mbal na makapagh'lla.\u201d  "
                            },
                            {
                                "text": "  Yuk si Jepta, \u201cAho' ar\u016bng, peh\u0113' na ka.\u201d Angkan pinasagaran iya ma deyom duwambulan. Magbeya' iya maka saga bagayna kabudjangan angalunsul ma kab\u016bd-b\u016bran. Magdukka na pa'in sig\u0101m sabab mbal na iya makapagh'lla."
                            },
                            {
                                "text": "Palabay pa'in duwambulan e', pabalik iya ni mma'na ati bineya' e' si Jepta bay najalna. Budjang lagi' iya.   Ya itu po'on-sababan pangaddatan bangsa Isra'il itu:"
                            },
                            {
                                "text": "tahun ni tahun in kabudjangan bangsa Isra'il maglunsulan ma deya ma deyom mpat llaw pangentoman sig\u0101m ma bay pat'kka ni anak si Jepta a'a min lahat Giliyad.    "
                            }
                        ]
                    },
                    {
                        "verses": [
                            {
                                "text": "    Na, pinatimuk e' panubu' si Epra'im saga a'a sig\u0101m magbobono' bo' pauntas tudju ni lahat Sapon. Aniya' lapal pinabeya' e' sig\u0101m ni si Jepta, yuk-i, \u201cAngay ka halam bay mikitabang ma kami, waktu kapeh\u0113'bi magbono' maka bangsa Ammon? Tunu' kami luma'nu sampay ka'am magtautai'-anak.\u201d  "
                            },
                            {
                                "text": "  Ya sambung si Jepta, \u201cBay na kam palingananku tagna' kapagsagga' kami maka bangsa Ammon e', saguw\u0101' halam kami bay gapi'bi angatu ma sig\u0101m."
                            },
                            {
                                "text": "Pagta'uku in ka'am mbal du anabang, bay pan\u016bkku ka'llumku angatuhan bangsa Ammon ma halam aniya' pagapi'. Ati min kahandak si Yawe bay aku anganda'ug. Jari angay gi' kam pi'itu buwattina'an amowa aku magbono'?\u201d  "
                            },
                            {
                                "text": "  Magt\u016by pinatimuk e' si Jepta saga a'a Giliyad bo' magbono' maka panubu' si Epra'im, ati anganda'ug disi Jepta. Minn\u0113' kabalosan saga a'a Epra'im ma bay pagsambatan sig\u0101m, ya yuk-i, \u201c\u0112, ka'am saga a'a Giliyad, halam aniya' p\u016bsbi, sapantun kam s'ggit tinimanan e' pagkahibi panubu' Epra'im maka Manasse.\u201d"
                            },
                            {
                                "text": "Kapagbaya'an e' a'a Giliyad kababawan sapa' Jordan, ya palabayan tudju ni lahat Epra'im. Jari bang aniya' a'a Epra'im bay min pagbono'an at'kka ni sapa' he', bo' mikipalintas parambila', tinilaw iya e' saga a'a Giliyad, yuk-i, \u201cPanubu' si Epra'im ka bah\u0101'?\u201d Bang yukna \u201cNgga'i ka,\u201d"
                            },
                            {
                                "text": "na, sinulayan iya e' saga a'a Giliyad. Sin\u014d' iya angabtang \u2018Syibolet.\u2019 Sag\u014d' bang a'a in\u0101n mbal makakabtang pabontol ati yukna \u2018Sibolet,\u2019 magt\u016by iya sinaggaw e' a'a Giliyad bo' pinapatay ma atag sapa' Jordan. Mpatp\u016b' ka duwangibu heka panubu' Epra'im ya bay tapapatay ma waktu pagbono' he'.  "
                            },
                            {
                                "text": "  Nnom tahun ya t'ggol si Jepta magnakura'an bangsa Isra'il. Amatay pa'in iya, kinubul iya ma atag kaluma'anna ma lahat Giliyad.   "
                            },
                            {
                                "text": "    Manjari, si Ibsan a'a Betlehem ya pasunu' magnakura'an bangsa Isra'il."
                            },
                            {
                                "text": "Taga-anak iya l'lla t'llump\u016b' puhu', maka t'llump\u016b' isab anakna d'nda. Pinah'lla'an e'na saga anakna d'nda ni panubu' sadd\u012b. Damikiyanna saga anakna l'lla, bay ning\u0101'an d'nda min panubu' sadd\u012b pamah'nda sig\u0101m. Pituntahun ya t'ggol si Ibsan magnakura' ma bangsa Isra'il."
                            },
                            {
                                "text": "Amatay pa'in iya, kinubul iya ma Betlehem.  "
                            },
                            {
                                "text": "  Si Elon panubu' Sibulun ya paganti' min si Ibsan magnakura' ma bangsa Isra'il. Sangp\u016b' tahun ya t'ggol kapagnakura'na."
                            },
                            {
                                "text": "Amatay pa'in si Elon, kinubul iya ma Ayjalon ma lahat Sibulun.  "
                            },
                            {
                                "text": "  Amatay pa'in si Elon, si Abdon anak si Hellel, a'a min Piratun, ya paganti' magnakura'an bangsa Isra'il."
                            },
                            {
                                "text": "Taga-anak iya l'lla mpatp\u016b' hekana, maka mpu l'lla t'llump\u016b' hekana. In sig\u0101m pitump\u016b' puhu' itu bay ameya' pakaniya-pakaniya ma kura'. Waluntahun ya t'ggol kapagnakura' si Elon ma bangsa Isra'il."
                            },
                            {
                                "text": "Jari amatay pa'in iya, kinubul iya ma Piratun-Epra'im, ma kab\u016bran ya paglahatan saga bangsa Amalek.    "
                            }
                        ]
                    },
                    {
                        "verses": [
                            {
                                "text": "    Pabalik na isab saga a'a Isra'il maghinang kala'atan ya landu' asammal ma pang'nda' PANGH\u016a'-Yawe, angkan sig\u0101m tugutanna ni komkoman bangsa Pilistin ma deyom mpatp\u016b' tahun."
                            },
                            {
                                "text": "Na, aniya' a'a Sora ni\u014dnan si Manowa, min panubu' si D\u0101n. Taga-h'nda iya mbal maka'anak."
                            },
                            {
                                "text": "Sakali magpa'nda' ni d'nda itu mala'ikat si Yawe bo' ah'lling, yukna, \u201cKa'a ilu, minsan ka halam bay maka'anak, angiram du ka bo' ka anganak l'lla."
                            },
                            {
                                "text": "Ya pangamay-ngamayku ma ka'a, da'a ka anginum binu atawa ai-ai makalango. Da'a ka amangan isab saga pagkakan ya mbal tahalal,"
                            },
                            {
                                "text": "sabab angiram du ka maka anganak ka l'lla. Bu'unna ilu subay mbal ginuntingan sabab Nasiri iya, a'a pinasuku' ni Tuhan min llaw kapaganak ma iya. Tinagna'an e'na kapangalappas bangsa Isra'il min komkoman bangsa Pilistin.\u201d  "
                            },
                            {
                                "text": "  Jari peh\u0113' na d'nda angahaka ni h'llana, yuk-i, \u201cAniya' sosoho'an Tuhan bay magpa'nda' ni aku. Ya pangluwahanna sali' mala'ikat Tuhan, makat\u0101w-t\u0101w. Halam iya bay tatilawku bang m'nningga, maka halam iya bay ang\u014dnan di-na."
                            },
                            {
                                "text": "Saguw\u0101' ya llingna ma aku, \u2018Angiram du ka maka anganak ka l'lla.\u2019 Sin\u014d' aku da'a anginum binu atawa ai-ai makalango, maka sin\u014d' da'a amangan pagkakan mbal tahalal, sabab in onde' itu Nasiri, pinasadd\u012b min kasehe'an bo' ma Tuhan sadja min llaw kapaganak ma iya sampay ni waktu kamatayna.\u201d  "
                            },
                            {
                                "text": "  Sakali angamu'-ngamu' si Manowa ni PANGH\u016a', yukna, \u201cBang pa'in tugutannu a'a Tuhan pab\u012bng pi'itu amandu'an kami supaya kami ata'u pasal pangayuput onde' ya song nianakan.\u201d  "
                            },
                            {
                                "text": "  Na, kinale si Manowa e' Tuhan ati pabalik mala'ikatna bo' panyata' ni d'nda hinabuna maghinang ma huma. Sag\u014d' halam maina'an h'llana,"
                            },
                            {
                                "text": "angkan iya magdai'-dai' peh\u0113' angahaka. Yukna, \u201cItiya' l'lla ya bay magpa'nda' ni aku llaw he'-i.\u201d  "
                            },
                            {
                                "text": "  Pagubus, pabuhat si Manowa bo' paturul ni h'ndana. Pagsekotna pa'in ni a'a in\u0101n, yukna, \u201cKa'a bah\u0101' ya bay amowa magbissala ma h'ndaku?\u201d   \u201cAho', aku,\u201d yukna.  "
                            },
                            {
                                "text": "  Atilaw gi' si Manowa, yuk-i, \u201cBang atuman na ya pangallamnu, ai na pa'in saga hatulan panunuran kami ma onde' itu ma kapaga'ana?\u201d  "
                            },
                            {
                                "text": "  Yuk sambung mala'ikat Yawe, \u201cSubay bineya' kamemon ya bay pah'llingku ma h'ndanu."
                            },
                            {
                                "text": "Subay iya mbal amangan ai-ai ta'\u0101' min tinanom anggul, subay mbal anginum binu atawa inuman ai-ai makalango, maka subay mbal amangan ai-ai ya mbal halal. Wajib bineya' e'na kamemon bay panoho'anku ma iya.\u201d  "
                            },
                            {
                                "text": "  Yuk si Manowa ni mala'ikat, \u201cBang manjari, da'a gi' ka ala'an. Angadjal lagi' kami dakayu' anak kambing bo' aniya' kakannu.\u201d  "
                            },
                            {
                                "text": "  Yuk sambung mala'ikat in\u0101n, \u201cMinsan aku taggahanbi, mbal aku amangan pagkakanbi. Sag\u014d' bang kam anakap pagkulban tinunu', na, tukbalinbi ni si Yawe.\u201d (Halam tasayu e' si Manowa in a'a in\u0101n mala'ikat si Yawe.)  "
                            },
                            {
                                "text": "  Atilaw isab si Manowa ni mala'ikat, yukna, \u201cSai \u014dnnu? Sabab bilahi kami amaheya ka'a bang tatuman na ya bay pangallamnu ilu.\u201d  "
                            },
                            {
                                "text": "  Yuk sambungna, \u201cAngay tilawnu \u014dnku? Mbal to'ongan tahati e' manusiya'.\u201d"
                            },
                            {
                                "text": "Pagubus, bay ang\u0101' si Manowa dakayu' anak kambing, beya' isab maka tutukbalan tirigu, ati sinumbali' e'na ma diyata' batu pangahulmatna ni PANGH\u016a'-Yawe. Pataggaha', aniya' hinang makainu-inu tahinang e' PANGH\u016a' sabu ang'nda' si Manowa maka h'ndana."
                            },
                            {
                                "text": "Aniya' api pasuleyab min pagtutukbalan in\u0101n tudju ni diyata' langit. Pasalta', in mala'ikat si Yawe ameya' pa'angkat. Pag'nda' si Manowa maka h'nda, magt\u016by sig\u0101 pasujud."
                            },
                            {
                                "text": "Pagka mala'ikat in\u0101n halam na magpa'nda' pabalik ni sig\u0101 maglakibini, minn\u0113' tata'u e' si Manowa mala'ikat Yawe ko' in\u0101n.  "
                            },
                            {
                                "text": "  Ah'lling si Manowa ni h'ndana, yukna, \u201cAmatay ko' kita itu, sabab ta'nda'ta Tuhan!\u201d  "
                            },
                            {
                                "text": "  Saguw\u0101' anambung h'ndana, \u201cBang bay aniya' niyat PANGH\u016a' amapatay kita, mbal tinaima' tutukbalan susumbali'an maka tirigu ya bay ungsuranta ni iya. Mbal kita bay pina'nda'an saga pakaradja'an itu, maka mbal bay nihaka'an pasal maksudna.\u201d"
                            },
                            {
                                "text": "Pagubus, in d'nda itu bay anganak l'lla, ati Samson ya pang\u014dnna ma iya. Pasulig na pa'in onde' in\u0101n maka taptap binarakatan e' PANGH\u016a'-Yawe."
                            },
                            {
                                "text": "Anagna' isab R\u016b Yawe pah\u014dp ma iya hinabuna ma kauman Mahane-D\u0101n, ya ma llot Sora maka Esta'ol.    "
                            }
                        ]
                    },
                    {
                        "verses": [
                            {
                                "text": "    Asangpot pa'in si Samson, peh\u0113' iya ni kauman Timna ati aniya' budjang bangsa Pilistin ta'nda'na maina'an."
                            },
                            {
                                "text": "Pagpole'na, angahaka iya ni ina'-mma'na, yukna, \u201cMaka'nda' aku budjang Pilistin ma Timna. Pah'nda'unbi aku ma iya.\u201d  "
                            },
                            {
                                "text": "  Yuk sambung matto'ana, \u201cAngay, Ot\u014d'? Halam bah\u0101' aniya' d'nda ah\u0101p min kakampunganta atawa min pagkahitam bangsa Isra'il? Angay gi' ka subay magh'nda'an bangsa Pilistin, bangsa kapil lagi'?\u201d   Saguw\u0101' angalogos si Samson ma mma'na, yuk-i, \u201cNg\u0101'in aku, mma', sabab iya ya kabaya'anku.\u201d"
                            },
                            {
                                "text": "(Halam kinata'uwan e' matto'a si Samson in baya'na itu min kahandak si Yawe asal, supaya aniya' pagsababan pangatu bangsa Isra'il ma bangsa Pilistin, sabab saga Pilistin ya magparintahan bangsa Isra'il ma waktu ina'an.)  "
                            },
                            {
                                "text": "  Dakayu' llaw, peh\u0113' si Samson ni Timna magbeya' maka ina'-mma'na. Sabu sig\u0101m pasekot ni pagtanoman anggul ma atag kauman in\u0101n, pataggaha' aniya' halimaw amanggohong parugpak ni si Samson."
                            },
                            {
                                "text": "Manjari pah\u014dp R\u016b Yawe ni si Samson amuwanan iya kosog, angkan tas'kkatna halimaw itu maka tanganna, buwat pan'kkatna kambing abata'. Saguw\u0101' halam bay tahaka pakaradja'an itu ni mma'na atawa ina'na."
                            },
                            {
                                "text": "Pagubus, palanjal iya ni Timna anuli-nulihan d'nda he', maka pas\u014dng gom pa'in baya'na ma iya.  "
                            },
                            {
                                "text": "  Palabay pa'in daka pilang'llaw, pabalik na si Samson ni Timna bo' angawinan d'nda he'. Ma labayan lagi', pasiha' iya ang'nda' ni bangkay halimaw. Pag'nda'na, na, angulatap e' ba'anan buwani maka aniya' isab gula'."
                            },
                            {
                                "text": "Niakup gula' itu e' si Samson bo' kinakan e'na ma pal'ngnganan. Binuwanan isab saga matto'ana, maka ya du sig\u0101 bay amangan. Saguw\u0101' halam sig\u0101 bay haka'anna in gula' buwani in\u0101n bay ning\u0101' min bangkay halimaw.  "
                            },
                            {
                                "text": "  Sakali itu, peh\u0113' na mma' si Samson ni luma' d'nda. Aniya' isab paglami-lami pinaniya' e' si Samson sabab ya na addat sig\u0101m bang l'lla song kinawin."
                            },
                            {
                                "text": "Pagt'kka si Samson, pinasehe'an iya t'llump\u016b' l'lla Pilistin.  "
                            },
                            {
                                "text": "  Yuk si Samson ni saga a'a itu, \u201cAniya' pamatokodku ma ka'am. Bang tatokodbi ma deyom pitung'llaw ya paglami-lami itu, buwananta kam t'llump\u016b' heka kakana' ah\u0101p maka t'llump\u016b' pangampu'an s'mmek."
                            },
                            {
                                "text": "Saguw\u0101' bang mbal tatokodbi, ka'am ya subay amuwanan aku t'llump\u016b' heka kakana' ah\u0101p maka t'llump\u016b' pangampu'an s'mmek.\u201d   \u201cNa,\u201d yuk sig\u0101m, \u201cp\u0113'un. Bilahi kami akale tokod-tokodnu ilu.\u201d  "
                            },
                            {
                                "text": "  Ah'lling si Samson, yuk-i,  \u201cMin sattuwa magtatanggal, aniya' pagkakan. Min sattuwa akosog, aniya' kamamisan.\u201d  Jari halam tatokod e' saga a'a itu ma deyom t'llung'llaw.  "
                            },
                            {
                                "text": "  Ta'abut pa'in ka'mpat llawna, ah'lling sig\u0101m ni h'nda si Samson, yuk-i, \u201cPipitin h'llanu angahaka'an kami pasal tokod-tokod ilu bang ai kataluwa'anna. Bang ka mbal, tunu' kami kam kamemon ya ma okoman mma'nu. Bay bah\u0101' kami abbitbi pi'itu supaya langpasanbi?\u201d  "
                            },
                            {
                                "text": "  Angkan pagapus h'nda si Samson ni iya maka e'na anangis. Yukna, \u201cKab'nsihannu na aku! Mbal aku kalasahannu. Bay ka amatokod ma saga kampungku sag\u014d' halam aku haka'annu bang ai kataluwa'anna.\u201d   Yuk sambung si Samson, \u201cMinsan matto'aku halam bay haka'anku, ya lagi'na bah\u0101' ka'a?\u201d"
                            },
                            {
                                "text": "Ati anangis h'nda si Samson animpus ma deyom pitung'llaw paglami-lami. Manjari, ta'abut llaw kapitu'na, nihaka'an iya pasal tokod-tokod in\u0101n sabab sinumu na pinogos si Samson. Angahaka isab d'nda in\u0101n ni saga kampungna pasal kataluwa'an tokod-tokod e'.  "
                            },
                            {
                                "text": "  Na, abay kohap pa'in ma llaw kapitu'na, ah'lling ni si Samson saga a'a kauman in\u0101n, yuk-i,  \u201cAniya' bah\u0101' paliyu mamisna min gula' buwani? Aniya' bah\u0101' akosog min halimaw?\u201d    Ah'lling si Samson ni sig\u0101m magparalilan,  \u201cBang halam bay gunabi sapi'ku d'nda pangararubi, mbal tatokodbi bay pamatokodku ma ka'am.\u201d   "
                            },
                            {
                                "text": "  Jari pah\u014dp R\u016b Yawe ma si Samson ati pal\u016bd iya ni da'ira Askelon amapatay saga kal'llahan t'llump\u016b' puhu'. Nihurusan e'na kapanyapan maka pan'mmek sig\u0101m bo' pamuwanna ma saga a'a ya bay makatokod he'. Magt\u016by iya amole' ni luma' mma'na ma masi akagit atayna."
                            },
                            {
                                "text": "Ati in h'nda si Samson bay pamah'nda ma l'lla ya bay panonna ma pagkawinan.    "
                            }
                        ]
                    },
                    {
                        "verses": [
                            {
                                "text": "    Mbal at'ggol, ta'abut pa'in musim pagani pai-tirigu, ang\u0101' si Samson dakayu' kambing abata' bo' peh\u0113' patibaw ni h'ndana. Yukna ni mato'ana l'lla, \u201cPas\u014dd gi' aku ni bilik h'ndaku.\u201d Saguw\u0101' mbal amar\u016bl mma' d'nda he'.  "
                            },
                            {
                                "text": "  Yukna ni si Samson, \u201cPangannalku ab'nsi ka ma iya, angkan tapamah'ndaku ni bagaynu. Sag\u014d' aniya' siyalina alingkat gi' min iya. Ng\u0101'un iya h'nda.\u201d  "
                            },
                            {
                                "text": "  Yuk si Samson ni sig\u0101m, \u201cNa, aniya' na kapatutku amalos ma ka'am bangsa Pilistin. Tantu kam mulaku.\u201d"
                            },
                            {
                                "text": "Jari paluwas iya minn\u0113' anaggaw t'llu hatus heka ero' talun. Niengkotan e'na togel sig\u0101m pinaglingkit duwa. Pagubus, aniya' saga suwariyan binatuk e'na peh\u0113' ni togel ero' bay pinaglingkit e'."
                            },
                            {
                                "text": "Sin\u016b'an e'na saga suwariyan in\u0101n bo' yampa pal'ppana saga ero' ni ba'anan pai-tirigu ya ma kahuma'an saga Pilistin. Jari tatunu' p'kkosan pai baha'u bay niani maka pai halam gi' ta'ani. Tatunu' saga pagtatanoman anggul maka kabbun kayu jaitun.  "
                            },
                            {
                                "text": "  Atilaw saga bangsa Pilistin, yuk-i, \u201cSai bay magkahinangan itu?\u201d   Kahaka'an sig\u0101m magt\u016by, yuk-i, \u201cSi Samson ya ayuwan a'a Timna in\u0101n, ma sabab in h'ndana wa'i pamah'nda ni bagayna.\u201d Angkan peh\u0113' saga Pilistin anunu' sampay amapatay d'nda ya bay h'nda si Samson beya' maka mma'na.  "
                            },
                            {
                                "text": "  Jari ah'lling si Samson ni saga a'a bay anunu' he', yukna, \u201cPagga buwatt\u0113' hinangbi, mbal aku pahali sat'ggol kam mbal kabalosanku.\u201d"
                            },
                            {
                                "text": "Minn\u0113' magsabil si Samson bo' angalagut saga Pilistin in\u0101n ati aheka sig\u0101m amatay. Pagubus, pal\u016bd iya minna'an bo' pat'nna' ma deyom songab batu ya ni\u014dnan Etam.  "
                            },
                            {
                                "text": "  Manjari itu, peh\u0113' saga a'a Pilistin magpustu ma lahat Yuda, bo' parugpak ni kauman Lehi."
                            },
                            {
                                "text": "Tinilaw sig\u0101m e' saga a'a bangsa Yuda, yuk-i, \u201cAngay kami bono'bi?\u201d   Ya sambung saga Pilistin, \u201cBay kami pi'itu anaggaw si Samson supaya iya kabalosan ma bay hinangna ma kami.\u201d  "
                            },
                            {
                                "text": "  Manjari aniya' t'llungibu kal'llahan min bangsa Yuda peh\u0113' ni songab batu Etam bo' ah'lling ni si Samson, yuk-i, \u201cHalam bah\u0101' kata'uwannu in kitam pinagbaya'an asal e' bangsa Pilistin? Tantu kitam binalosan ma sabab kala'atan ya tahinangnu he'.\u201d   Anambung si Samson, yukna, \u201cYa tahinangku ma sig\u0101m buwat bay hinang sig\u0101m ma aku.\u201d  "
                            },
                            {
                                "text": "  Yuk saga a'a Yuda, \u201cYa maksud kami pi'itu, amaggotan ka'a bo' ka ni'nde'an ni komkoman saga a'a Pilistin.\u201d   \u201c\u0100,\u201d yuk si Samson, \u201cmikijanji' aku ma ka'am, bang pa'in aku mbal papataybi.\u201d  "
                            },
                            {
                                "text": "  Yuk sambung sig\u0101m, \u201cNa aho'. Hal ka saggaw kami ati ni'nde'an ni komkoman bangsa Pilistin. Mbal ka papatay kami.\u201d Jari niengkotan iya maka duwa lubid baha'u bo' binowa patukad min songab batu."
                            },
                            {
                                "text": "Asekot pa'in iya ni lahat Lehi, sinampang iya e' bangsa Pilistin maka he' sig\u0101m angolang. Sakali pah\u014dp R\u016b Yawe ma si Samson amuwanan iya kosog. Ya lubid ma l'ngngonna tahinang sali' lanut bay pinasekot ni api, maka ya engkot ma tanganna magt\u016by ap'kkalan di-na."
                            },
                            {
                                "text": "Pagubus, aniya' tapuwa'na bokog-langal min kura' baha'u bay amatay, ati ginuna e'na pamono' saga a'a Pilistin dangibu hekana.  "
                            },
                            {
                                "text": "  Jari angabtang si Samson, yukna,  \u201cTapaggunaku bokog-langal kura' ati pab\u016bd patay bantaku. Tapaggunaku bokog-langal kura' ati dangibu hekana bay papatayku.\u201d "
                            },
                            {
                                "text": "Aubus pa'in pangabtangna, tinimanan e'na bokog-langal. Jari Ramat Lehi ya pang\u014dn a'a ma lugal in\u0101n.  "
                            },
                            {
                                "text": "  Na, pagka sidda atoho' k'llong si Samson, pajunjung iya ni PANGH\u016a'-Yawe, yukna, \u201cAheya da'ugan bay pamuwannu ma sosoho'annu itu. Pasagarannu bah\u0101' aku patay bohe', bo' ta'\u0101' mayatku e' bangsa kapil itu?\u201d"
                            },
                            {
                                "text": "Angkan aniya' bohe' pinatubud e' Tuhan min lowang ma tana' Lehi in\u0101n. Makainum pa'in si Samson, pabalik kosogna maka akuyas na iya. Angkan tuburan bohe' in\u0101n ka\u014dnan En Hakkore. Ina'an masi sampay ni kabuwattituhan.  "
                            },
                            {
                                "text": "  Duwamp\u016b' tahun ya kapagnakura' si Samson ma bangsa Isra'il, ma waktu kapagbaya' saga bangsa Pilistin.    "
                            }
                        ]
                    },
                    {
                        "verses": [
                            {
                                "text": "    Dakayu' llaw, peh\u0113' si Samson ni da'ira Gasa. Aniya' d'nda pinagtambahan ta'nda'na maina'an, jari pahulid iya ni d'nda in\u0101n pagsangom."
                            },
                            {
                                "text": "Na, kahaka'an saga a'a Gasa in si Samson ina'an ma deyom da'ira. Angkan sig\u0101m bay angalibutan lugal in\u0101n ati pajaga sig\u0101m ma lawang pagluwasan da'ira sampay ni karai'-llawan. Ya yuk sig\u0101m, \u201cPapataytam iya pagk'llat llaw.\u201d  "
                            },
                            {
                                "text": "  Saguw\u0101' si Samson itu halam bay atuli pat'ggol. Papunduk iya tonga' bahangi bo' peh\u0113' ni lawang da'ira. Binalutan e'na tambolna maka lusuk-lusukna maka batang-suladna, bo' nilarut e'na patighan. Pinatanggung ma bahana, ati binowa ni diyata' b\u016bd ya maganggop maka Hebron.  "
                            },
                            {
                                "text": "  Palabay pa'in daka pilang'llaw, pah\u014dp baya' si Samson ma dakayu' d'nda ya pat'nna' ma kapantayan Sorek, ni\u014dnan si Delila."
                            },
                            {
                                "text": "Peh\u0113' ni si Delila saga pagnakura'an bangsa Pilistin, yuk-i, \u201cArung, bidjakin si Samson ilu bo' tahakana bang m'nningga pang\u0101'anna kosogna landu' aheya. Jari ga'os kami iya bo' supaya kaengkotan pah\u0101p maka kapagbaya'an kami na. Bang tahinangnu, tinambahan ka dangibu maka dahatus sekel d\u012b pilak e' kami dangan-parangan.\u201d  "
                            },
                            {
                                "text": "  Angkan ah'lling si Delila ni si Samson, yukna, \u201cHaka'in kono' aku m'nningga pang\u0101'annu kosognu landu' aheya ilu. Bang aniya' saupama bilahi magbabaya'an ka'a, buwattingga e' sig\u0101m anaggaw ka'a bo' ka kaengkotan?\u201d  "
                            },
                            {
                                "text": "  Anambung si Samson, \u201cBang aku niengkotan maka pitu' engkot kuwit sapi' ya masi abase', in kosogku tahinang la'a buwat kosog-kosog kasehe'an kal'llahan.\u201d  "
                            },
                            {
                                "text": "  Jari saga nakura' bangsa Pilistin in\u0101n bay amowahan si Delila pitu' engkot kuwit sapi' halam gi' bay pina'llawan. Ginuna magt\u016by e'na pangengkotna ma si Samson,"
                            },
                            {
                                "text": "salta' aniya' saga l'lla patapuk ma deyom bilik e'. Nilinganan si Samson e' si Delila, yukna, \u201cO Samson! Itiya' na saga Pilistin anaggaw ka'a!\u201d Sag\u014d' saru'un-du'un du ab'kkat e'na saga engkot in\u0101n, sali' kahantang bannang bay pinasekot ni api. Ya kaluwasanna, halam tata'u bang m'nningga kosog si Samson.  "
                            },
                            {
                                "text": "  Ma waktu dakayu' ah'lling na isab si Delila ni si Samson, yuk-i, \u201cHal aku parupangnu sabab putingannu aku. Nd\u016b', haka'in aku kono' bang buwattingga ka kaengkotan.\u201d  "
                            },
                            {
                                "text": "  Anambung si Samson, \u201cBang aniya' makaengkotan aku maka lubid baha'u halam bay tapangengkot, in kosogku pinasali' ni kosog-kosog kasehe'an kal'llahan.\u201d  "
                            },
                            {
                                "text": "  Angkan ang\u0101' lubid baha'u si Delila pangengkotna si Samson. Sakali itu, sabu aniya' saga a'a patapuk ma bilik, angalingan si Delila. \u201cO Samson, itiya' na saga Pilistin anaggaw ka'a!\u201d Sag\u014d' ya du, ab'kkat e'na saga lubid ma l'ngngonna sali' salban."
                            },
                            {
                                "text": "Jari yuk si Delila ni si Samson, \u201cSampay buwattina'an, masi aku parupangnu maka pagputingannu. Haka'in aku sab'nnal-b'nnal bang buwattingga ka kaengkotan?\u201d   Ya sambung si Samson, \u201cBang ta'anyamnu pitu' sapiran bu'unku ni kakana' masi ma papagan panganyaman, maka bang pahogotnu maka sisipit, in kosogku tahinang buwat kosog-kosog l'lla kasehe'an.\u201d Jari itu, makatuli pa'in si Samson, ni\u0101' e' si Delila pitu' sapiran bu'unna bo' nianyam ni kakana'."
                            },
                            {
                                "text": "Pinahogot isab maka sisipit.   Angalingan pabalik si Delila, \u201cO Samson!\u201d yukna. \u201cItiya' na saga Pilistin anaggaw ka'a!\u201d Magt\u016by pabungkal si Samson min pabahakanna ati nihella' e'na sisipit maka papagan panganyaman, sampay kakana'."
                            },
                            {
                                "text": "All\u0101, magmahi si Delila ma si Samson, yukna, \u201cYuknu in aku kalasahannu, saguw\u0101' mbal aku pangandolannu. Mint'llu na aku parupangnu, sabab halam aku pata'unu bang m'nningga ya pang\u0101'annu kosognu aheya ilu.\u201d"
                            },
                            {
                                "text": "Llaw ni llaw, buwatt\u0113' na pa'in pamogos si Delila sampay mbal na kasabalan e' si Samson.  "
                            },
                            {
                                "text": "  Angkan nihaka e'na bang m'nningga kosogna. Yukna, \u201cHalam to'ongan bay kaguntingan bu'unku, sabab aku itu Nasiri, a'a bay tapanukbal ni Tuhan min waktu bay kapaganak ma aku. Bang kaguntingan bu'unku, tantu pahalam kosogku, ati tahinang la'a aku buwat kosog saga kasehe'an l'lla.\u201d  "
                            },
                            {
                                "text": "  Na, tananam pa'in e' si Delila in pangahaka si Samson in\u0101n b'nnal, aniya' lapal pabeya'na ni pagnakura'an bangsa Pilistin, yuk-i, \u201cPabalik kam pi'itu min t'dda la'a, sabab tapangahakana kamemon ma aku.\u201d Jari pabalik peh\u0113' saga nakura' Pilistin maka e' sig\u0101m amowa pilak buwat bay janji' sig\u0101m."
                            },
                            {
                                "text": "Tapatuli pa'in si Samson e' si Delila ma pa'ana, aniya' a'a soho'na angangguntingan kapitu' sapiran bu'un si Samson. Pagka buwatt\u0113', yampa tagaga e'na si Samson sabab pahalam na kosogna."
                            },
                            {
                                "text": "Jari angolang si Delila, \u201cO Samson, itiya' na saga Pilistin anaggaw ka'a!\u201d Makabati' pa'in iya, pagb\u0101'na dai'-dai' du iya makakuyas buwat bay tagna'. Saguw\u0101' halam tata'una in PANGH\u016a' bay na ala'an min iya.  "
                            },
                            {
                                "text": "  Sakali tasaggaw iya e' bangsa Pilistin ati nilugit matana bo' iya binowa ni Gasa. Niengkotan iya maka kili-kili tumbaga, ati pinagiling iya tirigu ma deyom kalabusu."
                            },
                            {
                                "text": "Samantala' mah\u0113' pa'in iya, inut-inut na pataha' bu'unna pabalik.   "
                            },
                            {
                                "text": "    Jari magtimuk na saga pagnakura'an bangsa Pilistin bo' angungsud tutukbalan ni tuhan-tuhan sig\u0101m si Dagon. Maglami-lami sig\u0101m maka e' sig\u0101m magsibahat, yuk-i, \u201cPinara'ug kitam e' tuhantam, tinugutan bantatam ni komkomantam.\u201d  "
                            },
                            {
                                "text": "  Pag'nda' pa'in saga a'a Gasa in\u0101n ma si Samson, magt\u016by pinudji tuhan-tuhan sig\u0101m, yuk-i,  \u201cPinara'ug kitam e' tuhantam, tinugutan ni ga'osantam ya a'a bay amaka'at lahattam, ya bay amapatay saga a'atam lipat-manglipat.\u201d   "
                            },
                            {
                                "text": "  Jari itu, hinabu sig\u0101m maglami-lami maka maglangohan, angolang sig\u0101m, yuk-i, \u201cPaluwasunbi pi'itu si Samson amalasig kitam.\u201d Jari pinaluwas iya min deyom kalabusu ati nihinang paglasig-lasigan.   Pagubus pinat'ngge iya ma atag saga h\u0101g luma'."
                            },
                            {
                                "text": "Pasalta', ah'lling si Samson ni sosoho'an ya anonda' iya, yukna, \u201cPasekotun lagi' aku ni h\u0101g ya panuku luma' pagtata'atan itu bo' aku makasandig.\u201d"
                            },
                            {
                                "text": "Na, aragsok asal luma' in\u0101n e' saga a'a l'lla-d'nda maka kamemon saga pagnakura'an bangsa Pilistin. Aniya' sig\u0101m saga t'llu ngibu puhu' ma karatagan atop in\u0101n ang'nda'-ng'nda' ma kahinangan si Samson.  "
                            },
                            {
                                "text": "  Jari angamu'-ngamu' iya ni PANGH\u016a', yukna, \u201cO Yawe, Tuhan Sangat Kawasa, entomun aku. O Tuhan, pabalikun gi' kosogku minsan hal mint'dda. Bang pa'in aku makabalos saru'un-du'un ma saga Pilistin ma bay pangalugit sig\u0101m ma duwa mataku.\u201d"
                            },
                            {
                                "text": "Magt\u016by ni'ntanan e' si Samson duwa h\u0101g a'aslag ya panuku luma' pagtata'atan ni Dagon in\u0101n. Binalutan e'na karuwa, tanganna kowan ma dakayu' h\u0101g, maka tanganna gibang isab ma dakayu'."
                            },
                            {
                                "text": "Pagubus, anibahat si Samson, yukna, \u201cBang pa'in aku magunung amatay maka saga Pilistin itu!\u201d Magt\u016by iya amuspusan kosogna bo' tinulak duwa h\u0101g in\u0101n. Jari alubu luma' pagtata'atan e'. Talapay is\u0101b ba'anan pagnakura'an Pilistin maka saga a'a bay maina'an. Minn\u0113' aheka lagi' tapapatay e' si Samson ma kamatayna min bay tapapatayna ma waktu gi' kallumna.  "
                            },
                            {
                                "text": "  Jari pal\u016bd pina'an saga danakan si Samson l'lla maka saga kakampunganna min mma', bo' ang\u0101' mayatna. Binowa iya amole' ni lahatna bo' kinubul ma bay pangubulan mma'na si Manowa, ya ma llot Sora maka Esta'ol. Duwamp\u016b' tahun ya t'ggol kapagnakura' si Samson ma bangsa Isra'il.      "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    }
                ]
            },
            {
                "names": [
                    "Ruth"
                ],
                "usfm_id": "Ruth",
                "abbreviation": "Ruth",
                "chapters": [
                    {
                        "verses": [
                            {
                                "text": "    Ma waktu pa'in aniya' maghuhukum analassay palkala' ma bangsa Isra'il, bay ginotom lahat sig\u0101m. Manjari aniya' dakayu' l'lla min kauman Betlehem magbeya' maka h'ndana maka duwa anakna l'lla bay papinda ni lahat Mowab."
                            },
                            {
                                "text": "Ya \u014dn l'lla itu si Elemelek, h'ndana si Naomi, \u014dn duwangan anakna in\u0101n si Mahalon maka si Kiliyon. Sig\u0101m itu tumpuk Eprat min kauman Betlehem ma lahat Yuda. Bay sig\u0101m papinda ni lahat Mowab bo' mah\u0113' maglahat.  "
                            },
                            {
                                "text": "  Na, at'ggol-t'ggol pa'in sig\u0101m maina'an, amatay si Elemelek ya h'lla si Naomi, ati si Naomi la'a maka karuwangan anakna tabba."
                            },
                            {
                                "text": "Makah'nda duwangan anakna in\u0101n ni d'nda bangsa Mowab, ya \u014dn sig\u0101m si Orpa maka si R\u016bt. Palabay pa'in sangp\u016b' tahun,"
                            },
                            {
                                "text": "amatay isab disi Mahalon maka si Kiliyon, jari si Naomi la'a takapin pagka amatay na anak-h'llana.  "
                            },
                            {
                                "text": "  Masi gi' sig\u0101m ma lahat Mowab, kahaka'an si Naomi pasal saga a'a ma lahatna porol, aheka kono' pagkakan sig\u0101m ma sabab kaheya tabang PANGH\u016a'."
                            },
                            {
                                "text": "Manjari, ala'an na sig\u0101m min lahat bay pat'nna'an sig\u0101m in\u0101n bo' pab\u012bng ni Yuda ya lahatna.  "
                            },
                            {
                                "text": "  Ma pal'ngnganan pa'in, ah'lling si Naomi ni saga ayuwanna in\u0101n, yukna, \u201cSaga dayang, amole' na kam pabalik ni saga matto'abi. Mura-murahan bang pa'in kam binuwanan kah\u0101pan e' PANGH\u016a' buwat kah\u0101pan bay tahinangbi ma aku maka saga kah'lla'anbi he'."
                            },
                            {
                                "text": "Bang pa'in kam isab nir\u016blan e'na makapagh'lla maka kaniya'an kam kah\u0101pan ma deyoman sig\u0101m.\u201d Jari, siniyum e' si Naomi saga ayuwanna ati anangis to'ongan duwangan itu"
                            },
                            {
                                "text": "maka he' sig\u0101m ah'lling ni iya, yuk-i, \u201cAmeya' na kami pab\u012bng ma ka'a ni saga kampungnu.\u201d  "
                            },
                            {
                                "text": "  Saguw\u0101' anambung si Naomi, yukna, \u201cSaga dayang, magpamole' na kam. Angay kam subay ameya' ma aku? Mbal na aku makab\u0101k anak tapamah'llaku ma ka'am pab\u012bng."
                            },
                            {
                                "text": "Peh\u0113' na kam,\u201d yukna, \u201caku itu ato'a na. Mbal na aku makah'lla. Maka minsan isab aniya' h'llaku pahulid ni aku sangom ilu bo' aku maka'anak pabalik,"
                            },
                            {
                                "text": "makalagad bah\u0101' kam sampay sig\u0101m ta'abut asubul? Tantu mbal na. Gom gi' ka'am ilu saga dayang, da'a na buwat aku itu sabab ahunit landu' ya bay pamat'kka e' PANGH\u016a' ma aku.\u201d  "
                            },
                            {
                                "text": "  Ma pasal pamissala si Naomi he', anangis sig\u0101m pab\u012bng. Jari pasiyum maka ama'id na si Orpa, sag\u014d' si R\u016bt paunung ma mato'ana.  "
                            },
                            {
                                "text": "  Yuk si Naomi, \u201cO'o, nda'un ba, bilasnu ilu amole' na ni saga matto'ana maka ni pagtuhananna. Na, peh\u0113' na ka ameya' ma iya.\u201d  "
                            },
                            {
                                "text": "  Sag\u014d' ya sambung si R\u016bt, \u201cDa'a aku pogosun ang'bba atawa anaikutan ka'a. Pi'ingga-pi'ingga ka ameya' aku. Maingga-maingga pat'nna'annu mah\u0113' isab aku. In bangsanu ya na bangsaku, jari in Tuhannu ya na pagtuhananku."
                            },
                            {
                                "text": "Bang ka maingga amatay, mah\u0113' du isab aku amatay maka kinubul. Bang pa'in aku minulka'an he' PANGH\u016a' bang aku pa'bba min ka'a. Luwal la'a bang kamatay ya makapagbutas ma kita.\u201d"
                            },
                            {
                                "text": "Tasayu pa'in e' si Naomi lilla' ameya' ma iya si R\u016bt, pahali na iya amogos.  "
                            },
                            {
                                "text": "  Puwas pa'in he'-i, palanjal na sig\u0101m karuwangan sampay sig\u0101m makat'kka ni Betlehem. Pag'nda' ma sig\u0101m, takuddat saga a'a ma kauman in\u0101n. Jari ah'lling saga kar'ndahan maina'an, yuk-i, \u201cSi Naomi na bah\u0101' ilu?\u201d  "
                            },
                            {
                                "text": "  Sag\u014d' yuk si Naomi ni sig\u0101m, \u201cDa'a na aku \u014dninbi maka \u014dnku, sag\u014d' \u014dninbi na aku Mara sabab bay aku pinat'kkahan e' PANGH\u016a' kasukkalan mbal tapula'-pula'."
                            },
                            {
                                "text": "Waktu bay kala'anku minnitu jukup-jukupan gi' aku, sag\u014d' bay aku pinabalik he' PANGH\u016a' pi'itu ma halam na aniya' ai-aiku. Angkan da'a na aku \u014dninbi Naomi sabab bay aku pinat'kkahan kasukkalan maka kulang-kabus he' PANGH\u016a' Sangat Kawasa.\u201d  "
                            },
                            {
                                "text": "  Jari makabalik si Naomi maka ayuwanna si R\u016bt min Mowab. At'kka sig\u0101m ni Betlehem ma timpu yampa anagna' pagani.    "
                            }
                        ]
                    },
                    {
                        "verses": [
                            {
                                "text": "    Manjari, aniya' l'lla pinag\u014dnan si Bowas, a'a taga-kaniya' maka ga'osan. Min tumpuk si Elemelek iya, pamikitan si Naomi min h'llana.  "
                            },
                            {
                                "text": "  Dakayu' llaw, ah'lling si R\u016bt ni si Naomi, yukna, \u201cBabu', papeh\u0113'un gi' aku ni huma amuwa' kapin bay paganihan ma sai-sai ya bilahi pameya'anku.\u201d   Anambung si Naomi, yukna, \u201cAho', peh\u0113' ka, dayang.\u201d"
                            },
                            {
                                "text": "Jari lum'ngngan na si R\u016bt ni huma paturul min buli'an saga a'a maga'ani in\u0101n amuwa' kapin bay paganihan he'. In tag-dapu huma in\u0101n ya na si Bowas kampung si Elemelek.  "
                            },
                            {
                                "text": "  Ma waktu ina'an-i, at'kka si Bowas bay min Betlehem ati sinagina e'na saga a'a maga'ani he', yukna, \u201cOwa'! Bang pa'in PANGH\u016a' pabeya' ma ka'am!\u201d   Yuk isab sambung saga a'a in\u0101n, \u201cBang pa'in ka binarakatan e' PANGH\u016a'!\u201d  "
                            },
                            {
                                "text": "  Jari atilaw si Bowas ni kapatas saga maga'ani yukna, \u201cSai sa d'nda in\u0101n?\u201d  "
                            },
                            {
                                "text": "  Anambung kapatas itu, yukna, \u201cD'nda ilu a'a bangsa Mowab bay ameya' pi'itu ma si Naomi min lahat Mowab."
                            },
                            {
                                "text": "Bay iya ama'id min aku bang kono' iya makajari paturul min buli'an saga maga'ani amuwa' kapin bay paganihan he'. Min abay subu lagi' kapaghinangna ilu. Ya du halianna ilu pasindung dai'-dai'.\u201d  "
                            },
                            {
                                "text": "  Jari ah'lling si Bowas ni si R\u016bt yukna, \u201cArung, akale ka pah\u0101p. Da'a na ka paliyu amuwa' ni huma sadd\u012b. Maitu na sadja ka magbeya' maka saga sosoho'anku kar'ndahan itu."
                            },
                            {
                                "text": "Nda'un bang maingga paganihan saga a'aku ati pasambeya' ka ma saga kar'ndahan ilu. Bay na banda'anku saga kal'llahan maitu soho'ku ka da'a ni'inay ma sig\u0101m. Bang ka patay-bohe', peh\u0113' pa'in ka ang\u0101' min kibut bay ni'isihan e' saga kal'llahan e'.\u201d  "
                            },
                            {
                                "text": "  Pagka buwatt\u0113' ya bissala si Bowas, magt\u016by pasujud si R\u016bt ni tana' ati ah'lling, yukna, \u201cTuwan, angay aku pahalga'nu? Aku itu dakayu' sadja a'a liyu.\u201d  "
                            },
                            {
                                "text": "  Sag\u014d' anambung si Bowas yukna, \u201cBay aku kahaka'an ma pasal kah\u0101pan bay tahinangnu ma mato'anu min bay gi' kamatay h'llanu. Bay kono' bbahannu ina'-mma'nu sampay lahatnu ati itu ka ameya' pat'nna' ma lahat halam bay kata'uwannu."
                            },
                            {
                                "text": "Bang pa'in ka nilidjiki'an he' PANGH\u016a' Sangat Kawasa ma bay tahinangnu ilu. Bang pa'in ka tinungbasan manglabi-labihan he' PANGH\u016a' bangsa Isra'il, ya sapantun pikpik manuk pasindungannu.\u201d  "
                            },
                            {
                                "text": "  Yuk sambung si R\u016bt, \u201cBang pa'in aku taptap makasulut pangatayannu, tuwan. Bay aluknu pangatayanku sabab kah\u0101p sin saga bissalanu ilu minsan aku mbal makasibu' ni d'nda sosoho'annu.\u201d  "
                            },
                            {
                                "text": "  Ta'abut pa'in waktu pagkakan, nilinganan si R\u016bt he' si Bowas, \u201cPi'itu ka,\u201d yukna, \u201cpasalu ka ma kami amangan tinapay bo' bahugun ni suka' binu-anggul itu.\u201d   Maina'an pa'in ma pagkakanan, nilabot si R\u016bt e' si Bowas maka pai sinanglag. Jari amangan iya pah\u0101p sampay asso maka aniya' gi' takapin."
                            },
                            {
                                "text": "Bay pa'in he'-i, an'ngge na iya bo' pabalik ni paghinanganna. Ah'lling si Bowas ni saga sosoho'anna yukna, \u201cAmay-amay, da'a iya l\u0101ngunbi minsan iya amuwa' ma tongod saga p'kkosan."
                            },
                            {
                                "text": "Gom pa'in ng\u0101'inbi iya min p'kkosan he' bo' pat'nna'unbi ma pamuwa'anna. D\u016blinbi sadja iya.\u201d  "
                            },
                            {
                                "text": "  Angkan mah\u0113' na pa'in si R\u016bt ma huma sampay ni kasangoman. Pagt'ppana saga buwa' pai-tirigu bay tapuwa'na he', magbuhat saga sangp\u016b' gantang."
                            },
                            {
                                "text": "Manjari binowa e'na amole' ati ta'nda' e' mato'ana bang pila heka bay tatimukna. Sin\u014dngan isab e'na ni mato'ana ya labi min bay pamangananna he'.  "
                            },
                            {
                                "text": "  Sakali tinilaw iya e' mato'ana, yuk-i, \u201c Maingga ka bay amuwa' llaw ilu? Sai tag-dapu huma bay paghinangannu? Bang pa'in aheya kah\u0101pan ma a'a bay amaidda ka'a ilu.\u201d   Jari nihaka e' si R\u016bt ma si Naomi pasalan ya tag-dapu lugal bay paghinanganna he'. \u201cSi Bowas,\u201d yukna, \u201cya \u014dn a'a bay paghinanganku llaw itu.\u201d  "
                            },
                            {
                                "text": "  \u201cPANGH\u016a' magbarakat ma si Bowas,\u201d yuk si Naomi. \u201cHalam pahali kah\u0101panna ma saga allum maka ma saga wa'i na magpatayan.\u201d Ah'lling gi' si Naomi, yukna, \u201cYa l'lla \u014dnannu ilu kampungtam du. Ya ilu taga-kapatut anabangan kita.\u201d  "
                            },
                            {
                                "text": "  Ah'lling gi' si R\u016bt, \u201cBay isab iya ah'lling ma aku sinoho' gi' aku ameya' ma saga sosoho'anna sampay sig\u0101m aubus magani.\u201d  "
                            },
                            {
                                "text": "  Yuk si Naomi ni si R\u016bt, \u201cAh\u0101p ko' he' bang ka mah\u0113' ma humana magbeya' maka saga sosoho'anna kar'ndahan. Sabab bang a'a sadd\u012b ya pameya'annu, aniya' arai' angala'at ka'a.\u201d  "
                            },
                            {
                                "text": "  Jari mah\u0113' na si R\u016bt maka saga sosoho'an si Bowas kar'ndahan sampay aubus musim pagani. Sag\u014d' masi iya pat'nna' ma mato'ana.    "
                            }
                        ]
                    },
                    {
                        "verses": [
                            {
                                "text": "    Dakayu' llaw ah'lling si Naomi ni si R\u016bt, \u201cDayang,\u201d yukna, \u201cpiha'anta ka pat'nna'an atotog bo' aniya' magnapaka ma ka'a."
                            },
                            {
                                "text": "Kampungta asal si Bowas, ya tag-dapu huma bay paghinangan saga kar'ndahan bay pameya'annu he'. Sangom itu, peh\u0113' iya ni tongod pagt'ppahan bo' magtahap saga bay niani he'."
                            },
                            {
                                "text": "Amandi ka bo' ka amahamut di-nu. Jari sulugun badju'nu ah\u0101p to'ongan bo' ka peh\u0113' ni pagt'ppahan. Da'a iya pata'uhun in ka'a wa'i mah\u0113', subay na iya aubus amangan maka anginum."
                            },
                            {
                                "text": "Bang iya makalege na, gindanin bang ma atag ingga palegehanna. Jari peh\u0113' ka, laisun mantana bo' ka abahak ma tape'anna. Nihaka'an du ka e'na bang ai subay hinangnu.\u201d  "
                            },
                            {
                                "text": "  Anambung si R\u016bt yukna, \u201cBeya'ku kamemon panoho'annu ilu, babu'.\u201d"
                            },
                            {
                                "text": "Manjari bineya' he' si R\u016bt panoho'an mato'ana ati peh\u0113' na iya ni tongod pagt'ppahan.  "
                            },
                            {
                                "text": "  Aubus pa'in bay amangan maka anginum si Bowas bo' hinabu ah\u0101p palasahanna, pabahak iya ma tongod pagtau'an pai. Jari tatuli pa'in iya, pasekot pina'an si R\u016bt kamaya'-maya' bo' nilais manta min tape' si Bowas ati palege iya ma tape'an."
                            },
                            {
                                "text": "Alalom pa'in bahangi, takuddat si Bowas angkan iya makahimuya, maka aniya' d'nda tasayuna palege ma atag tape'na.  "
                            },
                            {
                                "text": "  \u201cSai sa ka'a ilu?\u201d yukna.   Anambung si R\u016bt, \u201cAku itu si R\u016bt, ya sosoho'annu,\u201d yukna. \u201cPagka ka'a ilu kampung kami taga-kapatut, b'llatun gi' t\u014dng mantanu ma aku.\u201d  "
                            },
                            {
                                "text": "  \u201cMura-murahan bang pa'in ka nilidjiki'an e' PANGH\u016a', dayang,\u201d yuk si Bowas. \u201cYa kah\u0101pan tahinangnu buwattina'an aheya gi' min bay tahinangnu dah\u016b. Halam ka bay sin\u014dd baya' ma kal'llahan abata', ai na ka miskin atawa dayahan."
                            },
                            {
                                "text": "Angkan buwattina'an, da'a na ka asusa sabab beya'ku kamemon pangamu'nu. Makata'u du isab kamemon l\u016bng-kampungnu in ka'a ilu d'nda abontol."
                            },
                            {
                                "text": "B'nnal ya yuknu ilu, in aku dakayu' kampungnu taga-kapatut anabangan ka'a, sag\u014d' aniya' gi' kampungnu labi aga'os min aku."
                            },
                            {
                                "text": "Maitu na ka atuli sangom itu. Salung subu, peh\u0113'ku a'a he', kalu niakuhan e'na amah'nda ka'a. Bang hati' iya angaku, ah\u0101p. Sag\u014d' bang mbal, na saksi'ta PANGH\u016a' ya allum salama-lama in aku itu angakuhan ka'a du. Maitu na ka atuli.\u201d  "
                            },
                            {
                                "text": "  Manjari palege na si R\u016bt maina'an sampay ni kasubuhan. Pagdai' llaw pabangun na iya ma halam lagi' aniya' makasayuhan iya. Yuk si Bowas ma saga a'ana, \u201cDa'a kam amata'u ni sai-na saga aniya' d'nda bay makapi'itu ni pagt'ppahan.\u201d"
                            },
                            {
                                "text": "Ah'lling lagi' si Bowas, yukna, \u201cBowahun pi'itu se'ob ma barannu ilu bo' b'llatun maitu.\u201d Pagb'llat pa'in se'ob in\u0101n, tin'ppongan iya nnom gantang pai-tirigu bay tin'ppa bo' pinadurung ma iya. Jari amole' na pab\u012bng si Bowas ni kaumanna.  "
                            },
                            {
                                "text": "  Makapole' pa'in si R\u016bt, tinilaw iya e' mato'ana, yuk-i, \u201cBuwattingga du, dayang?\u201d   Sinuli-sulihan e' si R\u016bt mato'ana bang ai bay tahinang e' si Bowas ma iya."
                            },
                            {
                                "text": "Maka yukna gi' isab, \u201cBay aku binuwanan nnom gantang pai-tirigu e' si Bowas, sabab bang ma iya, sinoho' aku mbal amole' bang halam aniya' tabowaku pamuwan ma ka'a.\u201d  "
                            },
                            {
                                "text": "  Manjari ah'lling si Naomi, \u201cAngagad-ngagad na sadja ka, dayang, sampay tata'unu bang ai kataluwa'anna. Tantu mbal pahali si Bowas llaw itu bang halam aniya' kajatuhan palkala' itu.\u201d    "
                            }
                        ]
                    },
                    {
                        "verses": [
                            {
                                "text": "    Manjari itu, hinabu magsuli-suli si Naomi maka si R\u016bt, peh\u0113' si Bowas aningk\u014d' ma atag lawang ya pags\u014dran kauman Betlehem e'. Sakali palabay minna'an dakayu' kampung si Naomi ya bay pinagpa'in e' si Bowas. Magt\u016by lingananna bo' binowa magsuli-suli. Yuk si Bowas, \u201cO tuwan, pi'itu gi' ka aningk\u014d'.\u201d Na pasekot a'a in\u0101n aningk\u014d'.  "
                            },
                            {
                                "text": "  Sakali pinalinganan e' si Bowas sangp\u016b' pagmatto'ahan ma kauman in\u0101n. Yukna ni sig\u0101m, \u201cAningk\u014d' kam maitu saga tuwan.\u201d Jari aningk\u014d' isab sig\u0101m."
                            },
                            {
                                "text": "Makatingk\u014d' pa'in sig\u0101m kamemon, ah'lling si Bowas ni kampung he', yukna, \u201cTuwan, in si Naomi, ya balu si Elemelek, bay na pab\u012bng pi'itu min lahat Mowab maka aniya' niyatna angandagangan tana' si Elemelek ya bay kampungta."
                            },
                            {
                                "text": "Wajib ka pahatiku, kalu ka bilahi angal'kkat. Bang ka bilahi, atiya' saga pagmatto'ahanta anaksi', beya' isab saga a'a kasehe'an ya magtingk\u014d'an maitu. Damikiyanna isab bang ka mbal, haka'in aku bo' kata'uwanku. Sabab halam aniya' sadd\u012b taga-kapatut angal'kkat tana' in\u0101n bang ngga'i ka ka'a bo' yampa aku.\u201d   \u201cAho', l'kkatku na,\u201d yuk kampung si Bowas in\u0101n.  "
                            },
                            {
                                "text": "  Jari ah'lling si Bowas, \u201cPagka b'llinu na tana' min si Naomi maka ayuwanna si R\u016bt ya d'nda Mowab, akuhannu du isab ning\u0101' h'nda si R\u016bt. Jari mbal alungay \u014dn si Mahalon minsan amatay, sabab kaniya'an iya anak min bay h'ndana, maka aniya' na pa'in tubu' pamusaka'an tana'na.\u201d  "
                            },
                            {
                                "text": "  Anambung kampung in\u0101n, yukna, \u201cBang buwattilu hatulanna, mbal aku maka'aku angal'kkat tana' ilu sabab mbal du tahinangku pusaka'. Na, ka'a na ya angal'kkat sabab mbal tagagaku.\u201d  "
                            },
                            {
                                "text": "  (Na ya addat ma masa he'-i ma lahat Isra'il, bang aniya' a'a magpal'kkat atawa magdagang ai-ai pangalta'na, subay niurusan taumpa'na bo' ni'nde'an ni a'a angal'kkat in\u0101n. Ya itu hatulan sara' ma bangsa Isra'il ma takdil l'ngngan kataddangan.)"
                            },
                            {
                                "text": "Angkan yuk kampung in\u0101n ni si Bowas, \u201cKa'a na am'lli tana' ilu.\u201d Magt\u016by niurusan taumpa'na.  "
                            },
                            {
                                "text": "  Buwatt\u0113' pa'in, amissala si Bowas ni saga pagmatto'ahan maka saga a'a maina'an, yukna, \u201cKasaksi'anbi ma llaw itu aku ya makab'lli min si Naomi kamemon palsuku'an si Elemelek, si Kiliyon maka si Mahalon."
                            },
                            {
                                "text": "Damikiyanna si R\u016bt ya d'nda bangsa Mowab, ya bay balu si Mahalon, ta'\u0101'ku na h'nda bo' supaya aniya' tubu' pinusaka'an kamemon bay palsuku'an a'a mamatay itu. Mbal isab takalipat \u014dnna min pangentom saga kaukampunganna atawa min lahatna. Saksi' kam llaw itu.\u201d  "
                            },
                            {
                                "text": "  Anambung saga pagmatto'ahan maka saga a'a maina'an ma tongod lawang kauman e'. Yuk-i, \u201cAho', saksi' kami. Mura-murahan bang pa'in d'nda ya song tah'ndanu ilu binuwanan kah\u0101pan he' PANGH\u016a', pinasali' ni kah\u0101pan bay tapamuwanna ma si Leya maka si Rakiya ya pagina'an bangsa Isra'il.\u201d Yuk sig\u0101m gi' isab, \u201cBang pa'in pas\u014dng kahaldayanu ma tumpuk Eprat maka patanyag \u014dnnu ma Betlehem."
                            },
                            {
                                "text": "Bang pa'in aniya' tubu' pamuwan ka'a he' PANGH\u016a' min d'nda itu, bo' pasali' ka'anakannu ni anak si Peres, ya anak si Yuda min si Tamar.\u201d   "
                            },
                            {
                                "text": "    Manjari ning\u0101' na h'nda si R\u016bt he' si Bowas. Makapagdakayu' pa'in sig\u0101, ab'ttong si R\u016bt min kahandak PANGH\u016a' ati anganak l'lla."
                            },
                            {
                                "text": "Yuk saga kar'ndahan maina'an ni si Naomi, \u201cPudjitam PANGH\u016a' sabab mbal ka kasiya-siyahan. Ma llaw itu du aniya' mpunu l'lla taga-kapatut amaruli ka'a. Bang pa'in atanyag onde' ilu ma katilingkal Isra'il."
                            },
                            {
                                "text": "Iya ya amalasig ka'a maka angipat ka'a bang ka ta'abut na ato'a. Sabab ina' onde' ilu, ya na ayuwannu. Alasa iya ma ka'a, maka aheya halga'na ma ka'a min anak l'lla pitu' hekana.\u201d  "
                            },
                            {
                                "text": "  Ati giniba he' si Naomi onde' in\u0101n ati ni'ipat he'na."
                            },
                            {
                                "text": "Yuk saga kar'ndahan ma jadjahan ina'an, \u201cAh\u0101, aniya' na anak si Naomi!\u201d Jari Obed ya pang\u014dn sig\u0101m ma iya. Na, si Obed itu ya na mma' si Jesse, si Jesse ya na mma' si Da'ud.  "
                            },
                            {
                                "text": "  Ya itu panubu' si Peres:  Si Peres ya na mma' si Hesdon, "
                            },
                            {
                                "text": "si Hesdon ya na mma' si R\u0101m.  Si R\u0101m ya na mma' si Aminadab, "
                            },
                            {
                                "text": "si Aminadab ya na mma' si Nason.  Si Nason ya na mma' si Salmon, "
                            },
                            {
                                "text": "si Salmon ya na mma' si Bowas.  Si Bowas ya na mma' si Obed, "
                            },
                            {
                                "text": "si Obed itu ya na mma' si Jesse,  Si Jesse itu ya na mma' si Da'ud.       "
                            }
                        ]
                    }
                ]
            },
            {
                "names": [
                    "I Samuel"
                ],
                "usfm_id": "I Samuel",
                "abbreviation": "1Sam",
                "chapters": [
                    {
                        "verses": [
                            {
                                "text": "    Na, aniya' dakayu' l'lla ni\u014dnan si Elkana maglahat ma kauman Rama ma kab\u016bd-b\u016bran Epra'im. Panubu' Epra'im si Elkana itu, min tumpuk si S\u016bp. Mma'na si Jeroham anak si Elihu, mpu si Tohu ya anak si S\u016bp."
                            },
                            {
                                "text": "Aniya' duwa h'nda si Elkana, ya si Hanna maka si Pennina. In si Pennina taga-anak bo' si Hanna halam.  "
                            },
                            {
                                "text": "  Kahaba' tahun atulak si Elkana min kaumanna patukad ni Silo supaya pasumba maka anukbal lalabotan ni si Yawe ya Tuhan Sangat Kawasa. Ya magimam ma Silo in\u0101n si Opni maka si Pinehas, karuwangan anak imam Eli."
                            },
                            {
                                "text": "Sakahaba' waktu magkulban si Elkana, binahagi'an e'na si Pennina maka saga ka'anakanna."
                            },
                            {
                                "text": "Sag\u014d' labi ah\u0101p bahagi' ya pamuwanna ma si Hanna sabab kaheya lasana ma iya, minsan iya halam kabuwanan anak min kahandak PANGH\u016a'-Yawe."
                            },
                            {
                                "text": "Na pagka halam kabuwanan anak si Hanna, sidda iya nijingki maka pinareyo'-deyo' e' kalu'ana si Pennina."
                            },
                            {
                                "text": "Tahun ni tahun buwattina'an na pa'in in kah\u0101lan. Sakahaba' waktu katukad sig\u0101m ni luma' pagtata'atan ni si Yawe, nijural na pa'in si Hanna e' kalu'ana sampay iya magtangis maka mbal na amangan."
                            },
                            {
                                "text": "Angkan ah'lling h'llana ni iya, yuk-i, \u201cOy r\u0101ng, angay ka anangis na pa'in ilu? Angay ka mbal minsan amangan? Ai karukka'annu? Kulang gi' bah\u0101' halga'ku ma ka'a min sangp\u016b' anak?\u201d  "
                            },
                            {
                                "text": "  Na dakayu' waktu ma Silo, pagubus sig\u0101m amangan maka anginum, pabuhat si Hanna. Ina'an asal imam Eli aningk\u014d' ma bangku' ma atag bowa' lawang luma' PANGH\u016a'."
                            },
                            {
                                "text": "Na, landu' aheya kasukkalan si Hanna angkan iya anangis to'ongan maka e'na angamu'-ngamu' ni si Yawe."
                            },
                            {
                                "text": "Anganajal iya, yukna, \u201cO Yawe Sangat Kawasa, ummatnu aku. Bang pa'in nda'nu kasukkalanku bo' aku palulinu pah\u0101p. Bang aku d\u016blannu ati buwanannu anak l'lla, tukbalanku iya ni ka'a pabalik bo' maghinang ni ka'a sat'ggolna allum. Anganajal isab aku in k\u014dkna mbal binagongan.\u201d  "
                            },
                            {
                                "text": "  Ma pangamu'-ngamu' si Hanna ni PANGH\u016a'-Yawe, ta'nda' bowa'na e' si Eli."
                            },
                            {
                                "text": "Magkimut-kimut sadja bowa'na, halam magsuwala. Pangannal si Eli in iya nilango,"
                            },
                            {
                                "text": "angkan yukna ma iya, \u201cArung, angay ka maglango sadja ilu? Timanin binunu!\u201d  "
                            },
                            {
                                "text": "  \u201cHalam aku nilango, tuwan,\u201d yuk sambung si Hanna. \u201cTu'ud aheya karukka'anku. Halam aku maginum binu atawa ai-ai makalango, paluwasku sadja kasukkalanku ni si Yawe."
                            },
                            {
                                "text": "Da'a aku bistahun d'nda ala'at. Angamu'-ngamu' sadja aku sabab mbal kasandalan karukka'anku itu.\u201d  "
                            },
                            {
                                "text": "  Ah'lling si Eli ni iya, \u201cPeh\u0113' na ka amole',\u201d yukna, \u201cbang pa'in ka mura-murahan asalamat maka kinale pangamu'-ngamu'nu e' Tuhan bangsatam Isra'il.\u201d  "
                            },
                            {
                                "text": "  Ya panambung si Hanna, \u201cMagsukul. Bang pa'in ka kasulutan ma aku, dakayu' sosoho'annu itu.\u201d Jari ala'an na si Hanna minn\u0113'. Aniya' isab takakanna ati ah\u0101p na pamaihu'anna.  "
                            },
                            {
                                "text": "  Pag'llaw dakayu' pa'in, subu-subu lagi', pabangun disi Elkana maka saga anak-h'ndana bo' anumba ni PANGH\u016a'-Yawe. Pagubus, amole' na sig\u0101m pab\u012bng ni Rama ya lahat sig\u0101m. Pahulid si Elkana ni h'ndana si Hanna ati nir\u016blan e' si Yawe bay pangamu'na."
                            },
                            {
                                "text": "Jari ab'ttong iya ati ta'abut pa'in bulananna anganak iya l'lla. Ni\u014dnan e'na Samwel, sabab, yukna, \u201cbay iya amu'ku min si Yawe.\u201d   "
                            },
                            {
                                "text": "    Na, pagga ta'abut na bulanan Paghinang Taubat, patukad disi Elkana magtai'anak ni lahat Silo maghinang ni PANGH\u016a'-Yawe, ati tatuman isab e' si Elkana bay najalna ma iya."
                            },
                            {
                                "text": "Sag\u014d' halam ameya' patukad si Hanna. Yukna ni h'llana, \u201cSubay na alutas onde' itu bo' bowaku peh\u0113', ati pamasuku'ku iya ni PANGH\u016a'. Jari mah\u0113' iya pat'nna' sat'ggolna allum.\u201d  "
                            },
                            {
                                "text": "  \u201cHinangun bang ai ya makasulut ka'a,\u201d yuk si Elkana. \u201cMaitu sadja ka sampay talutasnu onde' ilu, bang pa'in tatuman bay janji' PANGH\u016a' ma ka'a.\u201d Jari pa'bba si Hanna ma luma' amaruru' onde' in\u0101n sampay talutas e'na.  "
                            },
                            {
                                "text": "  Manjari talutas pa'in onde' in\u0101n, bo' ariki'-diki' lagi', binowa na iya e' ina'na ni luma' si Yawe ma Silo. Bay isab bowana dakayu' sapi' t'lluntahun umulna maka dakarut tirigu maka dapangisihan binu-anggul."
                            },
                            {
                                "text": "Tasumbali' pa'in sapi' he', ni'nde'an na si Samwel ni si Eli e' matto'ana."
                            },
                            {
                                "text": "Manjari anibahat si Hanna ma si Eli, yukna, \u201cSapahanku, tuwan, aku na d'nda ya bay an'ngge maitu ma bihingnu angamu'-ngamu' ni PANGH\u016a'."
                            },
                            {
                                "text": "Bay aku angamu' anak ati nir\u016blan e'na pangamu'-ngamu'ku."
                            },
                            {
                                "text": "Angkan na buwattina'an, pamasuku'ku na ni iya onde' itu sat'ggolna allum.\u201d Puwas pa'in he'-i, sinumba na si Yawe ma atag ina'an.    "
                            }
                        ]
                    },
                    {
                        "verses": [
                            {
                                "text": "    Manjari anambahayang si Hanna, yukna,  \u201cAk\u014dg-koyag pangatayanku ma pasal si Yawe, Pinajatu kosogku ma sabab si Yawe, angkan pagtittowahanku saga bantaku, magkalasigan aku ma sabab da'ugan ya pamuwannu ma aku, O Tuhan. "
                            },
                            {
                                "text": "Halam aniya' manusiya' asussi buwat kasussi si Yawe. Sapantun iya Batu Lakit pasindungan, halam aniya' makasibu'an iya. "
                            },
                            {
                                "text": "Sasuku kam magmalangkahi subay pahali. Sasuku kam magabbu-abbu subay pabba, sabab si Yawe ya makata'u kamemon. Iya ya angahukum kamemon kahinangan manusiya'. "
                            },
                            {
                                "text": "Tara'ug saga sundalu magpapana' ya tamakaesog, saguw\u0101' sasuku bay lumukbu' binuwanan kosog labi-labihan. "
                            },
                            {
                                "text": "Sasuku bay asso tagna' magpatiata na bo' aniya' balanja' sig\u0101m, sag\u014d' saga a'a bay patay otas mbal na lingantu. Sasuku bay mbal maka'anak, maka'anak na pitu' hekana, sag\u014d' in bay aheka anakna asiya-siya du. "
                            },
                            {
                                "text": "Taga-kapatut si Yawe amakallum maka amapatay, amowa saga manusiya' ni ahirat maka amangun sig\u0101m. "
                            },
                            {
                                "text": "Makaparaya iya ba'anan a'a miskin ati makapamiskin ba'anan a'a dayahan, makapamareyo' iya maka makapamalanga. "
                            },
                            {
                                "text": "Tahaun e'na saga miskin min kasigpitan sig\u0101m, tapaluwas sig\u0101m min kaiya'an. Pinatingk\u014d' sig\u0101m magbeya' maka ba'anan kasultanan bo' supaya sig\u0101m pinagmahaldika'. Si Yawe asal tag-suku'an alam maka po'onanna, ya pamapanjarihanna dunya maka kapanyapanna. "
                            },
                            {
                                "text": "Jagahanna sasuku sig\u0101m am'nnal ma iya, sag\u014d' in a'a jahulaka' amatay ma deyom kalendoman. Halam aniya' makapanganda'ug bang hal min kosogna. "
                            },
                            {
                                "text": "Magmula isab sai-sai anagga' si Yawe. Pinal'ggonan sig\u0101m e'na min langit. Si Yawe ya angahukum katilingkal dunya. Aheya kosog pamuwanna ma a'a ya tahinangna sultan, aheya da'ugan ya pamuwanna ma a'a bay tapene'na.\u201d   "
                            },
                            {
                                "text": "  Manjari, amole' na pabalik si Elkana maka si Hanna ni Rama. Sag\u014d' ya si Samwel ta'bba ma Silo maghinang ni PANGH\u016a'-Yawe ma deyo'an si Imam Eli.   "
                            },
                            {
                                "text": "    Na saga anak si Eli itu ala'at kahinangan sig\u0101m, mbal magaddatan PANGH\u016a'."
                            },
                            {
                                "text": "Mbal isab sig\u0101m ameya' ma kauntulan ya bineya' e' saga kaimaman bang aniya' susumbali'an binowa panukbal ni Tuhan. Ma pam'llahan pa'in isi susumbali'an in\u0101n, pinapeh\u0113' dakayu' sosoho'an imam amowa tugsukna aheya."
                            },
                            {
                                "text": "Jari ai-ai tatugsuk e' sosoho'an in\u0101n, ai na ka ma kaha' atawa ma kaldero, ya na suku' imam. Buwatt\u0113' na pa'in addat kaimaman ma saga bangsa Isra'il waktu kapeh\u0113' sig\u0101m ni Silo."
                            },
                            {
                                "text": "Sag\u014d' buwattina'an, ma halam lagi' tatunu' lanab sumbali'an, aniya' sosoho'an imam pinapeh\u0113' ah'lling ni a'a magtukbal. Yukna, \u201cPamuwanun ma imam susumbali'an amata' ilu bo' tinapa e'na. Mbal tinaima' e'na bang talaga' na, luwal subay amata'.\u201d  "
                            },
                            {
                                "text": "  Bang anambung a'a magtukbal in\u0101n, yukna, \u201cSubay atunu' lanabna bo' ka ang\u0101' ya ingga kabilahiannu,\u201d na, pinah'llingan iya e' sosoho'an imam e'. Yukna, \u201cH\u0113! Mbal makajari! S\u014dngin na magt\u016by sabab bang ka mbal bilahi, agawku sadja min ka'a.\u201d  "
                            },
                            {
                                "text": "  Na, landu' asammal ma pang'nda' PANGH\u016a' bay kahinangan saga anak si Eli itu sabab talumu' he' sig\u0101m lalabotan ya tinukbal ma iya.   "
                            },
                            {
                                "text": "    Malaingkan, ina'an si Samwel maghinang na ni si Yawe minsan iya abata' gi'. Magbinadju' iya epod pangalampik jubana."
                            },
                            {
                                "text": "Tahun ni tahun, nihinangan si Samwel juba he' ina'na, binowahan iya ma waktu katukad si Hanna maka h'llana peh\u0113' bo' maghinang Pagtaubat."
                            },
                            {
                                "text": "Jari, niamu'an barakat disi Elkana maglakibini e' si Eli. Yukna, \u201cMura-murahan bang pa'in kam kabuwanan anak e' PANGH\u016a' min h'ndanu itu paganti' min onde' bay amu'na ma iya ati bay du tukbalanna pabalik ni iya.\u201d Pagubus, amole' na sig\u0101."
                            },
                            {
                                "text": "Manjari, pinagka'inagonan si Hanna e' PANGH\u016a'-Yawe ati kabuwanan gi' iya t'llu anak l'lla maka duwa anak d'nda. Jari pasulig na pa'in si Samwel hinabuna maghinang ni si Yawe.  "
                            },
                            {
                                "text": "  Na, minsan ato'a na si Eli, takale e'na pasal kamemon kalumu'an ya nihinang e' saga anakna l'lla ma saga bangsa Isra'il. Maka takale du isab e'na pasal paghulid sig\u0101m maka saga kar'ndahan ya maghinang ma Luma' Tolda Pagsasabuhan in\u0101n."
                            },
                            {
                                "text": "Angkan ah'lling si Eli ni saga anakna, yukna, \u201cTakaleku min saga a'a in kahinanganbi asammal! Angay kam magkahinangan buwattilu?"
                            },
                            {
                                "text": "Saga anak, halli'inbi na saga kahinanganbi ilu sabab ala'at kinale suli-suli ya pasaplag in\u0101n ma ba'anan jama'a PANGH\u016a'.\u201d"
                            },
                            {
                                "text": "Ah'lling gi' si Eli, yukna, \u201cBang a'a makarusa ma pagkahina manusiya', makapati'llot Tuhan ma sig\u0101m. Sag\u014d' bang a'a makarusa ma PANGH\u016a', na sai na gi' magpati'llot ma iya?\u201d Saguw\u0101' mbal ameya' saga anak si Eli ma pami'atna, sabab asal kahandak PANGH\u016a' pinapatay sig\u0101m.  "
                            },
                            {
                                "text": "  Na, pas\u014dng na pa'in paheya si Samwel maka pas\u014dng ta'una. Pas\u014dng isab iya makasulut atay PANGH\u016a' sampay manusiya'.   "
                            },
                            {
                                "text": "    Dakayu' llaw, aniya' a'a sosoho'an Tuhan pinapeh\u0113' ni si Eli amasampayan iya lling, yukna, \u201cBuwattitu ya pangallam si Yawe ma ka'a, \u2018Bay aku magpanyata' ma ka'mbo'-mbo'annu si Harun waktu sig\u0101m ma lahat Misil ma deyo'an pagparinta Pira'un."
                            },
                            {
                                "text": "Bay tapene'ku si Harun min kamemon kapanubu'an bangsa Isra'il bo' supaya iya pinat'nna' imam maghinang ma lugal pagtutukbalan ni aku, maka anunu' kamanyan, maka amowa epod ma waktu kas\u014ddna ni matahanku. Bay isab buwananku bahagi' ma saga imam min ba'anan lalabotan ya tinunu'an aku he' bangsa Isra'il."
                            },
                            {
                                "text": "Jari angay halipulubi saga kukulbanan maka lalabotan ya bay soho'ku tinukbalan ma Luma'ku? Angay paheyanu saga anaknu labi gi' min aku? Sabab ilu pagnapsuhanbi isi sumbali'an ah\u0101p to'ongan ya ng\u0101'bi min saga kukulbanan kamemon bay panukbal ma aku e' saga a'aku bangsa Isra'il!\u2019 \u201d  "
                            },
                            {
                                "text": "  Amissala gi' sosoho'an Tuhan in\u0101n, yukna, \u201cAngkan buwattitu pangallam si Yawe ya Tuhanbi bangsa Isra'il, yuk-i, \u2018Tagna', aniya' bay panganjanji'ku ma ka'am panubu' si Libi, luba'na ka'am ma tumpukan mma'nu, subay magimam ni aku ni kasaumulan. Sag\u014d' mbal na. Palangaku na pa'in sasuku magmahaltabatan aku, sag\u014d' pareyo'ku sasuku mbal magaddatan aku."
                            },
                            {
                                "text": "Kalehun pah\u0101p, at'kka du waktu papu'utku umulnu maka umul saga anak-mpunu, jari halam aniya' ma panubu'nu magkato'a."
                            },
                            {
                                "text": "Angkan magkarukka'an kam ati mbal na takinambi kah\u0101pan ya pamuwanku ma bangsa Isra'il. Halam na aniya' min panubu'nu maka'abut kato'a sig\u0101m."
                            },
                            {
                                "text": "B'nnal aniya' tubu'nu pasagaranku magimam ma matahanku, sag\u014d' binuta iya sampay makananam karukka'an landu' bisana. Jari in kaheka'an panubu'nu pinatay bono' ma sinos\u014dng.  "
                            },
                            {
                                "text": "  \u201c \u2018Ya paltanda'an, magdora' amatay karuwangan anaknu, si Hopni maka si Pinehas, ma dang'llaw."
                            },
                            {
                                "text": "Ati paniya'ku imam dakayu', a'a kapangandolanku, lilla' angahinang kamemon maksudku maka kabaya'anku. Patumanku saga panubu'na bo' aniya' min sig\u0101m maghinang ma matahan sultan ya pene'ku sampay ni kasaumulan."
                            },
                            {
                                "text": "Manjari, in kamemon takapin ma panubu'nu magpatireyo' ma iya angamu' takakan maka pilak. Angamu' sig\u0101m junjung bang pa'in sig\u0101m binuwanan hinang minsan ai na ma saga imam, supaya aniya' takakan sig\u0101m.\u2019 \u201d    "
                            }
                        ]
                    },
                    {
                        "verses": [
                            {
                                "text": "    Anubul-nubul pa'in si Samwel, maghinang iya ni PANGH\u016a'-Yawe ma deyo'an si imam Eli. Ma waktu ina'an, alahang si Yawe amissala ni manusiya' maka alahang aniya' manusiya' pinakalehan suwalana.  "
                            },
                            {
                                "text": "  Dakayu' sangom, ina'an si Eli atuli ma bilikna. Ahawhaw na pang'nda'na, mbal na agon makapatong pah\u0101p."
                            },
                            {
                                "text": "Si Samwel isab ina'an abahak ma luwasan bilik pagpat'nna'an Ba'ul Tuhan ya ma deyom Luma' Pagtata'atan ni PANGH\u016a'-Yawe. Ma halam lagi' ap'dda palita'an,"
                            },
                            {
                                "text": "nilinganan si Samwel e' si Yawe. Anambung iya, yukna, \u201cOwa', itiya'!\u201d"
                            },
                            {
                                "text": "Magt\u016by iya parai'-dai' peh\u0113' ni si Eli. \u201cItiya' aku,\u201d yukna. \u201cBay aku linganannu.\u201d   Sag\u014d' anambung si Eli, yukna, \u201cHalam ka bay lingananku, peh\u0113' ka atuli pabalik.\u201d Angkan pabalik si Samwel ni pabahakanna.  "
                            },
                            {
                                "text": "  Manjari, angalingan pabalik si Yawe, yukna, \u201cSamwel!\u201d   Magt\u016by pabungkal si Samwel bo' peh\u0113' ni si Eli, \u201cItiya' aku,\u201d yukna. \u201cBay aku linganannu.\u201d   Ah'lling si Eli ni iya, \u201cOto',\u201d yukna, \u201chalam aku bay angalingan. Peh\u0113' na ka pabalik ni patulihannu.\u201d"
                            },
                            {
                                "text": "Ma waktu ina'an, akulang gi' pana'u si Samwel pasal PANGH\u016a'-Yawe, maka halam gi' aniya' palman PANGH\u016a' bay pamukis ma iya.  "
                            },
                            {
                                "text": "  Jari, angalingan na isab si Yawe ma si Samwel, kat'lluna na. Magt\u016by iya magdai'-dai' peh\u0113' ni si Eli maka he'na ah'lling, \u201cItiya' aku,\u201d yukna. \u201cBay du aku linganannu.\u201d   Na tasayu e' si Eli, si Yawe ya angalinganan onde' in\u0101n."
                            },
                            {
                                "text": "Angkan iya ah'lling ma si Samwel, yukna, \u201cOto', pabahak ka peh\u0113'. Bang ka nilinganan pab\u012bng, anambung ka buwattitu yuknu, \u2018Ya PANGH\u016a', amissala na ka sabab akale du sosoho'annu itu.\u2019 \u201d Manjari, pab\u012bng na si Samwel ni pabahakanna.  "
                            },
                            {
                                "text": "  Na, magpanyata' na si Yawe ma si Samwel maka e'na angalingan buwat bay dah\u016b. Yukna, \u201cSamwel! O Samwel!\u201d   Anambung si Samwel, yukna, \u201cAmissala ka kono', sabab akale du sosoho'annu itu.\u201d  "
                            },
                            {
                                "text": "  Ah'lling si Yawe ma si Samwel, \u201cKalehun lapal itu!\u201d yukna. \u201cAniya' hinang makat\u0101w-t\u0101w song hinangku ma deyom bangsa Isra'il, ati tak'bbal atay sasuku makakale."
                            },
                            {
                                "text": "Ma waktu ina'an, hinangku du kamemon bay pangallamku ma pasal saga panubu' si Eli."
                            },
                            {
                                "text": "Bay na iya asal haka'anku pasalan hukuman ya pamat'kkaku ma panubu'na. Sabab halam nil\u0101ng e'na kalumu'an ya bay nihinang e' saga anakna, minsan du bay kata'uwanna."
                            },
                            {
                                "text": "Angkan aku bay anapa pasal saga panubu' si Eli, yukku, \u2018Mbal ta'ampun paldusahan sig\u0101m minsan ai tataubatan atawa lalabotan.\u2019 \u201d  "
                            },
                            {
                                "text": "  Manjari, tatuli na pabalik si Samwel sampay subu. Pagbati'na pa'in, niukab he'na lawang Luma' Pagtata'atan ni PANGH\u016a'-Yawe he'. Tin\u0101w iya amissalahan si Eli pasal bay takalena min Tuhan,"
                            },
                            {
                                "text": "sag\u014d' nilinganan iya e' si Eli. \u201cSamwel! Ot\u014d'!\u201d yukna.   Jari anambung si Samwel yukna, \u201cOy itiya' aku.\u201d  "
                            },
                            {
                                "text": "  Atilaw si Eli yukna,\u201cAi bay pamissala Tuhan ma ka'a? Da'a limbungin min aku. Patut ka pinat'kkahan mulka' kaginisan e' Tuhan bang ka ganta' maglimbung ai-ai bay llingna ma ka'a.\u201d"
                            },
                            {
                                "text": "Angkan nihaka kamemon e' si Samwel, halam iya maglimbung. Jari ah'lling si Eli, \u201cIn iya Tuhan-asal-Tuhan taga-kapatut angahinang bang ai kabaya'anna.\u201d  "
                            },
                            {
                                "text": "  Manjari, pataptap PANGH\u016a'-Yawe ma si Samwel sampay iya paheya, angkan atuman kamemon pah'llingna."
                            },
                            {
                                "text": "Takil\u0101 iya e' kamemon bangsa Isra'il min lahat D\u0101n sampay ni Be'erseba, in iya nabi si Yawe."
                            },
                            {
                                "text": "Tinagna'an minn\u0113', magpa'nda' na pa'in PANGH\u016a' ma si Samwel ma Silo ati maina'an iya amakil\u0101 di-na labay min lapalna.   "
                            }
                        ]
                    },
                    {
                        "verses": [
                            {
                                "text": "Manjari itu, pasaplag na lapal si Samwel ma kaluha'an bangsa Isra'il.      Na paluwas saga sundalu Isra'il min pustu sig\u0101m bo' magbono' maka bangsa Pilistin. Ina'an bangsa Isra'il magpustu ma atag Ebeneser ati ma Apek ya pagpustuhan bangsa Pilistin."
                            },
                            {
                                "text": "Manjari magsakap saga sundalu Pilistin angandugpak bangsa Isra'il. Aheya landu' bono' ma llaw in\u0101n, jari tara'ug bangsa Isra'il, aniya' saga mpat ngibu heka sig\u0101m amatay maina'an ma pagbono'an."
                            },
                            {
                                "text": "Makapole' pa'in ni pustu saga sundalu Isra'il ya takapin allum, tinilaw sig\u0101m he' pagmatto'ahan bangsa Isra'il, yuk-i, \u201cAngay angkan kitam pinasagaran e' PANGH\u016a'-Yawe bo' tara'ug e' ba'anan bangsa Pilistin? Ah\u0101p lagi' kitam peh\u0113' ni Silo ang\u0101' Ba'ul Paljanji'an si Yawe bo' pagapi' ma kitam amuwasan kitam min ga'osan saga bantatam.\u201d  "
                            },
                            {
                                "text": "  Manjari, magpanoho'an sig\u0101m saga a'a peh\u0113' ni Silo ang\u0101' Ba'ul Paljanji'an si Yawe Sangat Kawasa, ya aningk\u014d' asal min llot duwa mala'ikat pikpikan, ya ma sa'ob ba'ul in\u0101n. Ina'an isab karuwangan anak si Eli, ya si Opni maka si Pinehas, bay ameya' ma Ba'ul Paljanji'an e'.  "
                            },
                            {
                                "text": "  Pagt'kka pa'in Ba'ul Paljanji'an si Yawe ni pustu bangsa Isra'il, magt\u016by sig\u0101m magolang pakosog to'ongan angkan ajogjog sampay tana'."
                            },
                            {
                                "text": "Pagkale saga bangsa Pilistin ma pagolang bangsa Isra'il itu, magtilawan sig\u0101m di-sig\u0101m, yuk-i, \u201cAi bah\u0101' kahiyulan saga Hibrani he'?\u201d Makata'u pa'in saga bangsa Pilistin, ina'an Ba'ul si Yawe bay binowa ni pustu bangsa Isra'il,"
                            },
                            {
                                "text": "magt\u016by sig\u0101m sin\u014dd t\u0101w. \u201cAr\u014dy!\u201d yuk sig\u0101m. \u201cAniya' tuhan maina'an ma pustu. Mamarahi na kitam itu! Yampa aniya' buwattitu!"
                            },
                            {
                                "text": "Magmula na kitam! Halam aniya' angalappas kitam min kawasa saga tuhan ga'osan itu! Ya na ko' ina'an saga tuhan bay amat'kka bala' kaginisan ma bangsa Misil ma lahat paslangan he'."
                            },
                            {
                                "text": "Oy! Ka'am saga bangsa Pilistin, pakuyas kam amono'. Paesog kam angatu, sabab bang mbal, tabanyaga' kitam e' saga Hibrani itu, buwat bay pamanyaga'tam ma sig\u0101m!\u201d  "
                            },
                            {
                                "text": "  Angkan amono' pakosog to'ongan saga a'a Pilistin ati tara'ug e' sig\u0101m bangsa Isra'il. Makalandu' aheka abugtang, t'llump\u016b' ngibu heka sundalu Isra'il amatay. Jari sasuku bay takapin wa'i maglahian amole' ni pustu sig\u0101m."
                            },
                            {
                                "text": "Ta'agaw e' bangsa Pilistin Ba'ul Tuhan min saga bangsa Isra'il maka amatay isab si Hopni maka si Pinehas, karuwangan anak si Eli.   "
                            },
                            {
                                "text": "    Na, ma llaw du ina'an, aniya' dakayu' l'lla min panubu' Benjamin bay makalahi min pagbono'an tudju ni Silo. Gineret e'na badju'na maka kap\u0113'an bagunbun k\u014dkna, tanda' pagdukkana."
                            },
                            {
                                "text": "Pagt'kkana na ni Silo, ina'an asal si Eli ma tingk\u014d'anna ma bihing l\u0101n amantaw, sabab asusa pangatayanna ma pasalan Ba'ul Tuhan. Manjari paghaka l'lla in\u0101n ma bay paniya' ma pagbono'an, magt\u016by maglemongan kamemon a'a ma kauman in\u0101n."
                            },
                            {
                                "text": "Ma waktu in\u0101n, siyamp\u016b' na maka waluntahun umul si Eli, mbal na maka'nda', hal amantaw sadja. Jari takale pa'in e' si Eli pagalud in\u0101n, atilaw iya, \u201cAngay angkan magpangalud saga a'a itu?\u201d   Sinekot iya magt\u016by e' a'a bay makalahi in\u0101n."
                            },
                            {
                                "text": "Ma waktu in\u0101n, siyamp\u016b' na maka waluntahun umul si Eli, mbal na maka'nda', hal amantaw sadja. Jari takale pa'in e' si Eli pagalud in\u0101n, atilaw iya, \u201cAngay angkan magpangalud saga a'a itu?\u201d   Sinekot iya magt\u016by e' a'a bay makalahi in\u0101n."
                            },
                            {
                                "text": "\u201cTuwan,\u201d yukna, \u201cyampa aku alahi pi'itu min pagbono'an.\u201d   Atilaw pabalik si Eli, \u201cOto',\u201d yukna, \u201cai bay tum'kka ni ka'am?\u201d  "
                            },
                            {
                                "text": "  Ya sambung a'a in\u0101n, \u201cTuwan,\u201d yukna, \u201cmaglahian saga sundalu Isra'il sabab tara'ug e' bangsa Pilistin. Kamatayan aheka a'atam ati talapay anaknu si Hopni maka si Pinehas. Ta'agaw isab Ba'ul Tuhan.\u201d  "
                            },
                            {
                                "text": "  Pagkale si Eli ma pasalan ba'ul e', magt\u016by iya pahantak min paningk\u014d'an maina'an ma atag pagsos\u014dran ni kauman. Pahantak iya ni buli'an ati ap\u014dng buli'-k'llongna. Jari amatay na iya sabab ato'a na iya maka landu' al'mmok. Mpatp\u016b' tahun bay kapagmak\u014dkna ma bangsa Isra'il.  "
                            },
                            {
                                "text": "  Na, ma waktu in\u0101n, bulanan na ayuwan si Eli, ya h'nda si Pinehas. Pagkale d'nda itu ma habal pasal Ba'ul Tuhan bay ta'agaw e' bangsa Pilistin, maka wa'i amatay h'llana maka mato'ana, kap'ddi'an iya sampay anganak. Sag\u014d' kahunitan sidda iya ma paganakna."
                            },
                            {
                                "text": "Magkamamatay pa'in iya, am\u016bng saga panday, yuk-i, \u201cNd\u016b' nneng, da'a ka tin\u0101w. Nda'un ba, l'lla ko' anaknu itu.\u201d Sag\u014d' halam iya makasambung minsan ai.  "
                            },
                            {
                                "text": "  Ma halam lagi' iya amatay, Ikabod ya pang\u014dnna ma onde' in\u0101n. \u201cSabab,\u201d yukna, \u201cwa'i paokat in sahaya Tuhan min bangsa Isra'il.\u201d Angkan iya makapah'lling buwatt\u0113' sabab wa'i na bay ta'agaw Ba'ul Tuhan e' bangsa Pilistin, maka in h'llana maka mato'ana wa'i na amatay.    "
                            },
                            {
                                "text": "  Ma halam lagi' iya amatay, Ikabod ya pang\u014dnna ma onde' in\u0101n. \u201cSabab,\u201d yukna, \u201cwa'i paokat in sahaya Tuhan min bangsa Isra'il.\u201d Angkan iya makapah'lling buwatt\u0113' sabab wa'i na bay ta'agaw Ba'ul Tuhan e' bangsa Pilistin, maka in h'llana maka mato'ana wa'i na amatay.    "
                            }
                        ]
                    },
                    {
                        "verses": [
                            {
                                "text": "    Na, pagga ta'agaw Ba'ul Tuhan e' bangsa Pilistin, binowa na e' sig\u0101m min Ebeneser tudju ni Asdod ya da'ira sig\u0101m."
                            },
                            {
                                "text": "Manjari, ma Asdod pa'in, binowa Ba'ul itu ni deyom langgal pagsusumbahan si Dagon ya pagtuhanan sig\u0101m bo' pinapagbihing maka ta'u-ta'una."
                            },
                            {
                                "text": "Pag'llaw dakayu' pa'in, subu-subu lagi', pas\u014dd saga a'a Asdod ni langgal si Dagon in\u0101n. Pags\u014dd itu, ta'nda' ta'u-ta'una pakutung ma lantay, sali' hantang pasujud ma dahuwan Ba'ul si Yawe! Jari pinat'ngge ta'u-ta'u in\u0101n e' sig\u0101m ni asal bay pamat'nna'an iya."
                            },
                            {
                                "text": "Saguw\u0101', pag'llaw dakayu' na isab, wa'i na isab ta'u-ta'u si Dagon pakutung pabalik. Ya du, sali' pasujud ma dahuwan Ba'ul si Yawe! Magkap\u014dng-p\u014dng k\u014dkna maka tanganna ina'an ma bowa' lawang. Hal du baranna ya takapin tibu'uk."
                            },
                            {
                                "text": "Ya itu sababanna angkan sampay ni buwattina'an saga imam Pilistin atawa sai-na ma Asdod mbal pagi'ik ma bowa' lawang bang pas\u014dd ni langgal si Dagon in\u0101n.  "
                            },
                            {
                                "text": "  Na, pinat'kkahan e' PANGH\u016a'-Yawe bala' mamarahi bisana ma katilibut Asdod maka saga kauman ma jadjahan ina'an. Kap\u0113'an sig\u0101m saga butig a'aslag ma baran sig\u0101m."
                            },
                            {
                                "text": "Pag'nda' saga a'a Asdod ma bay tumaluwa' ni sig\u0101m in\u0101n, ah'lling sig\u0101m ni dangan-parangan, yuk-i, \u201cHalam dapat! Mbal manjari pat'nna' maitu in Ba'ul Tuhan bangsa Isra'il, sabab itiya' kitam binantahan e'na. Tantu kitam magmula sampay tuhantam si Dagon.\u201d"
                            },
                            {
                                "text": "Manjari pinalinganan kamemon pagnakura'an bangsa Pilistin ati tinilaw sig\u0101m, yuk-i, \u201cAi na hinangtam ma Ba'ul ya suku' pagtuhanan bangsa Isra'il itu?\u201d   Ya sambung sig\u0101m, \u201cIn ba'ul suku' tuhan bangsa Isra'il ilu subay pinapinda ni da'ira G\u0101t.\u201d Angkan pinapinda Ba'ul in\u0101n.  "
                            },
                            {
                                "text": "  Saguw\u0101', bay pa'in itu pinapinda ni G\u0101t, pinat'kkahan bala' da'ira in\u0101n e' PANGH\u016a'-Yawe. Ahiluhala' katilibut paglahat maina'an sabab bay du isab pinat'kkahan butig kamemon saga manusiya', min onde'-onde' ni matto'ana."
                            },
                            {
                                "text": "Angkan bay pinalanjal Ba'ul Tuhan in\u0101n min G\u0101t ni da'ira Ekron.   Hinabu binowa pas\u014dd Ba'ul in\u0101n ni da'ira Ekron, magpangolang saga a'a maina'an, yuk sig\u0101m, \u201cAr\u014dy! Itiya' na ba'ul sin tuhan bangsa Isra'il binowahan kitam supaya kitam alaglag!\u201d"
                            },
                            {
                                "text": "Manjari, pinatimuk kamemon pagnakura'an ma bangsa Pilistin ati ah'lling saga a'a Ekron ma sig\u0101m, yuk-i, \u201cPala'anunbi m'nnitu in Ba'ul Tuhan Isra'il ilu ati pabalikunbi peh\u0113' ni bay asal pat'nna'anna. Mamarahi na to'ongan kitam itu, magkamatay kamemon!\u201d Angkan buwatt\u0113' pah'lling saga a'a in\u0101n sabab sin\u014dd t\u0101w makapatay. Tu'ud landu' abisa in bala' pinat'kkahan sig\u0101m e' Tuhan."
                            },
                            {
                                "text": "Na, sasuku sig\u0101m halam amatay e' bala', bay kat'kkahan butig aheka. Jari in pagaruhuy saga a'a ma da'ira in\u0101n pa'abut sampay ni langit.    "
                            }
                        ]
                    },
                    {
                        "verses": [
                            {
                                "text": "    Ta'abut pa'in pitumbulan t'ggol Ba'ul si Yawe ma lahat Pilistin,"
                            },
                            {
                                "text": "pinalinganan pina'an saga kaimaman maka saga magpuputika' e' saga a'a Pilistin bo' supaya pangaruhan e' sig\u0101m. Yuk panilaw sig\u0101m, \u201cAi subay hinang kami ma Ba'ul si Yawe itu? Haka'inbi kami bang buwattingga e' kami amabalik iya ni bay pat'nna'anna tagna'?\u201d  "
                            },
                            {
                                "text": "  Anambung saga a'a pangaruhan itu, yuk-i, \u201cEbot-ebot, bang kam anganggara' amabalik ba'ul ya suku' tuhan bangsa Isra'il, da'a pabalikunbi ma halam aniya' ai-aina pinabeya'. Pabeya'unbi isab tutukbalan pagtaubatan dusabi bo' kam kauli'an, ati minn\u0113' kata'uwanbi bang angay kam pinat'kkahan bala' e' Tuhan.\u201d  "
                            },
                            {
                                "text": "  Sakali anilaw saga a'a Pilistin, yuk sig\u0101m, \u201cTutukbalan taubat ai ya patut pamuwan kami ma tuhan itu?\u201d   Anambung saga imam maka saga magpuputika' in\u0101n, yuk-i, \u201cAngahinang kam bulawan pinakaluwa butig maka ambaw. Subay lima-lima hekana buwat du isab heka saga pagnakura'an bangsa Pilistin. Sabab magsali' du bala' ya makataluwa' ni ka'am maka ni saga pagnakura'anbi."
                            },
                            {
                                "text": "Angahinang kam bulawan pina'anggil ni butig maka ni ambaw ya angamula kaluha'an paglahattam itu, ati tukbalinbi ni Tuhan bangsa Isra'il tanda' sin pamaheyabi ma iya. Kalu iya mura-murahan ma'ase' ma ka'am ati la'ananna bala' ya pamat'kkana ni ka'am maka ni saga tuhanbi sampay lahatbi."
                            },
                            {
                                "text": "Da'a kam magmatuwas. Da'a kam pasali' ni bay kahinangan Pira'un maka saga bangsa Misil ma waktu tagna' he'. Subay sadja bay makalandu' kabinsana'an pinat'kkahan sig\u0101m e' Tuhan bo' yampa sig\u0101m anugutan saga bangsa Isra'il ala'an minn\u0113'.\u201d  "
                            },
                            {
                                "text": "  Na, magpanoho'an saga imam bangsa Pilistin maka saga magpuputika' in\u0101n. Yuk sig\u0101m, \u201cPasakapunbi karitun baha'u, maka ang\u0101' kam duwa sapi' duru'an halam gi' bay kapangangguyuran karitun. Pahengkotunbi sapi' ilu ni karitun, sag\u014d' pasadd\u012bhun saga anak-anakna ma deyom kamalig."
                            },
                            {
                                "text": "Jari duwa'unbi Ba'ul si Yawe peh\u0113' ni karitun. Ati pat'nna'unbi isab ma bihing ba'ul ilu dakayu' tu'ung pangisihan saga tataubatan bulawan ya tukbalanbi ni iya. Taruwa' pa'in, pal'ngnganunbi saga sapi' angangguyud karitun ilu pi'ingga-pi'ingga patudjuhanna."
                            },
                            {
                                "text": "Sag\u014d' nda'unbi na pa'in. Bang patudjuhanna ilu Bet-Semes ya ma lahat bangsa Isra'il, minn\u0113' kata'uwantam si Yawe ya bay amat'kkahan kitam bala' itu. Sag\u014d' bang sadd\u012b patudjuhan, na ngga'i ka iya ya bay angamulahan kitam. Tu'ud magsalta' sadja.\u201d  "
                            },
                            {
                                "text": "  Jari bineya' e' saga a'a Pilistin panoho'an in\u0101n. Ning\u0101' e' sig\u0101m duwa sapi' d'nda bo' pinaengkot ma karitun. Saga anak-anakna bay pinagal ma kamalig."
                            },
                            {
                                "text": "Sakali, pinaruwa' na Ba'ul si Yawe in\u0101n ni karitun pinapagbeya' maka tu'ung ya pangisihan saga bulawan bay pina'anggil ni ambaw maka butig e'."
                            },
                            {
                                "text": "Manjari itu, lum'ngngan na saga sapi' in\u0101n magin'ngngong. Amontolan sig\u0101m tudju ni Bet-Semes ma halam pagbeklo'-beklo'na, ai na ka ni kowan atawa ni gibang. Ina'an paurul ma buli'an saga pagnakura'an bangsa Pilistin sampay ni bihing kauman Bet-Semes.  "
                            },
                            {
                                "text": "  Ina'an isab saga a'a Bet-Semes magani pai-tirigu ma kapantayan. Jari pagtongas sig\u0101m, ta'nda' e' sig\u0101m Ba'ul Tuhan angkan landu' sig\u0101m kin\u014dgan."
                            },
                            {
                                "text": "Makat'kka pa'in karitun in\u0101n ni huma si Yussa' a'a Bet-Semes, pahogga' na ma bihing dakayu' batu aheya. Paghogga' pa'in itu, ning\u0101' e' saga a'a maina'an kayu bay pangahinang karitun e' bo' tin'tta' pangayu. Sinumbali' isab saga sapi' he' bo' tinunu' tutukbalan pagtaubat ni PANGH\u016a'-Yawe."
                            },
                            {
                                "text": "Nihawas ba'ul e' saga kal'llahan panubu' si Libi, beya' isab maka tu'ung ya isihan pamulawan bay pina'anggil ni butig maka ambaw. Tahawas pa'in, bay pinabangkat e' sig\u0101m ni diyata' batu aheya. Jari ma llaw ina'an du, saga a'a kamemon ya pat'nna' ma Bet-Semes bay anukbal ni PANGH\u016a'-Yawe saga susumbali'an pinagtunu' maka lalabotan pagtaubat."
                            },
                            {
                                "text": "Ta'nda' pa'in kahinangan itu e' saga lima pagnakura'an bangsa Pilistin ya bay paurul e', magt\u016by sig\u0101m amole' pabalik ni Ekron, ma llaw ina'an du.  "
                            },
                            {
                                "text": "  Na, in butig bulawan ya pinabeya' e' bangsa Pilistin pagtaubat ni si Yawe, bay lima hekana bo' pinapagkaniya-kaniya ma saga pagnakura'an sig\u0101m lima hekana isab. Hatina dakayu' ma Asdod, dakayu' ma Gasa, dakayu' ma Askelon, dakayu' ma G\u0101t maka dakayu' isab ma Ekron."
                            },
                            {
                                "text": "Damikiyanna isab saga ambaw bulawan, pinapagkaniya-kaniya ma saga kuta' maka kauman ya suku' pagnakura'an bangsa Pilistin lima hekana he'. Ya batu aheya isab bay pamat'nna'an Ba'ul si Yawe, ina'an masi ma huma si Yussa' a'a Bet-Semes, pamandogahan ma bay paniya' mah\u0113'."
                            },
                            {
                                "text": "Sag\u014d' aniya' a'a pitump\u016b' hekana bay pinapatay e' Tuhan ma sabab kapang'nda' sig\u0101m ni deyom Ba'ul e'. Sakali magdukka saga l\u016bng-kampung sig\u0101m ma pasalan hukuman bay pamat'nna' PANGH\u016a' ma sig\u0101m."
                            },
                            {
                                "text": "Angkan sig\u0101m magpangaruhuy, yuk-i, \u201cSai bah\u0101' taga-kapatut pa'alop ni si Yawe, ya Tuhan sussi itu? Sai pamabeya'antam Ba'ul itu bo' supaya makala'an min deyomantam?\u201d  "
                            },
                            {
                                "text": "  Angkan sig\u0101m bay amapeh\u0113' saga sosoho'an patukad ni Kiriyat-Jarim angahaka'an saga a'a maina'an pasal palkala' itu, yuk-i, \u201cItiya' pinabalik e' saga bangsa Pilistin in Ba'ul si Yawe. Bang pa'in kam pi'itu bo' bowahunbi pi'ilu ni lahatbi.\u201d   "
                            }
                        ]
                    },
                    {
                        "verses": [
                            {
                                "text": "Manjari, in Ba'ul si Yawe bay ning\u0101' peh\u0113' ni Bet-Semes e' saga a'a min Kiriyat-Jarim, ati binowa ni luma' si Aminadab maina'an ma b\u016bd-b\u016bd. Si Eleyasar anak si Aminadab ya bay pinat'nna' anganjagahan Ba'ul si Yawe.   "
                            },
                            {
                                "text": "    At'ggol kamaina'an Ba'ul Paljanji'an ma Kiriyat-Jarim, aniya' saga duwamp\u016b' tahun t'ggolna. Ma waktu in\u0101n, magdohon sidda kamemon saga bangsa Isra'il maka angamu'-ngamu' na pa'in ni PANGH\u016a'-Yawe."
                            },
                            {
                                "text": "Manjari ah'lling si Samwel ma mahadjana' Isra'il kamemon, yukna, \u201cBang sab'nnal-b'nnal kam magtaubat min deyom ataybi bo' kam pabalik to'ongan ni si Yawe, timaninbi na saga tuhan-tuhan maka ta'u-ta'u si Astoret ya pagtuhanan bangsa liyu. Pabontolunbi itikadbi ni si Yawe ya Tuhanbi. Ammalunbi iya sadja, ati tantu kam lappasanna min komkoman saga Pilistin itu.\u201d"
                            },
                            {
                                "text": "Angkan tinaikutan e' bangsa Isra'il kamemon saga Ba'al maka Astoret ya bay pagtuhan-tuhanan sig\u0101m bo' angisbat ni si Yawe ma halam aniya' tuhan sadd\u012b.  "
                            },
                            {
                                "text": "  Sakali ah'lling si Samwel ni saga a'a Isra'il, yukna, \u201cPatimuk kam kamemon ma kauman Mispa bo' kam amu'-amu'anku ni PANGH\u016a'-Yawe.\u201d"
                            },
                            {
                                "text": "Ma Mispa pa'in, bay sig\u0101m ang\u0101' bohe' bo' binu'usan ma matahan si Yawe pangahulmat sig\u0101m ma iya. Ma llaw du isab in\u0101n magpuwasa sig\u0101m kamemon, maka maina'an isab sig\u0101m bay magsab'nnal ma PANGH\u016a'-Yawe, yuk-i, \u201cB'nnal taga-dusa kami ma PANGH\u016a'.\u201d Manjari maina'an ma Mispa si Samwel ya magmak\u014dk ma bangsa Isra'il.  "
                            },
                            {
                                "text": "  Pagta'u pa'in bangsa Pilistin ina'an saga a'a Isra'il magtipun ma Mispa, magt\u016by magsakap saga nakura' sig\u0101m bo' palanjal pina'an bahasa angandugpak. Na, takale pa'in habal itu e' saga a'a Isra'il, magt\u016by sig\u0101m magt\u0101wan ma saga a'a Pilistin."
                            },
                            {
                                "text": "Sakali anganjunjung sig\u0101m ni si Samwel, yuk-i, \u201cPalanjalun pangamu'-ngamu'nu ni si Yawe ya Tuhantam bo' supaya kitam lappasanna min saga Pilistin itu.\u201d"
                            },
                            {
                                "text": "Sakali, aniya' bili-bili halam gi' talutas bay ning\u0101' e' si Samwel. Sinumbali' e'na bo' tinunu' pagtukbalna pagtaubatan ni si Yawe. Angamu'-ngamu' na pa'in si Samwel ni PANGH\u016a' ma pasalan saga ummat Isra'il, jari kinale pangamu'-ngamu'na.   "
                            },
                            {
                                "text": "    Na, hinabu si Samwel magtukbal tataubatan ni Tuhan, ina'an na pasekot ba'anan a'a Pilistin amowa magbono' ma saga a'a Isra'il. Saguw\u0101' ma llaw du isab in\u0101n, aniya' l'ggon makalandu' kosogna pinaniya' e' si Yawe ma saga sundalu Pilistin angkan landu' asasaw pikilan sig\u0101m. Tabowa sig\u0101m sikalahian ati tara'ug sig\u0101m e' bangsa Isra'il."
                            },
                            {
                                "text": "Magluwasan magt\u016by saga magbobono' Isra'il anurul saga Pilistin e'. Jari pinagpapatay sig\u0101m e' saga a'a Isra'il ma palabayan sampay makaliyu min kauman Bet-K\u0101r.  "
                            },
                            {
                                "text": "  Manjari itu, ang\u0101' batu aheya si Samwel bo' pinat'nna' e'na ma llot Mispa maka S\u0113n. Ebeneser ya pang\u014dnna ma batu in\u0101n sabab, yukna, \u201cSi Yawe ya bay anabangan kami sampay pi'itu.\u201d"
                            },
                            {
                                "text": "Jari tara'ug saga bangsa Pilistin ati halam na magbalik-balik parugpak ni kalahatan bangsa Isra'il. Sat'ggol si Samwel allum gi', niatuhan na pa'in e' si Yawe saga bangsa Pilistin."
                            },
                            {
                                "text": "Ta'\u0101' pabalik e' bangsa Isra'il saga kaluma'an min Ekron sampay ni G\u0101t, kalahatan bay kalongkopan e' bangsa Pilistin ma waktu palabay. Talappas isab min komkoman bangsa Pilistin saga paglahat kasehe' ya ma jadjahan ina'an-i, maka magsulut isab bangsa Isra'il maka bangsa Amor, mbal na magbono'.  "
                            },
                            {
                                "text": "  Pasangdan na pa'in si Samwel magmak\u014dk ma bangsa Isra'il sat'ggolna allum."
                            },
                            {
                                "text": "Tahun ni tahun, maglibutan iya saga paglahat min jadjahan Betel sampay ni Gilgal maka ni Mispa supaya auntul kapagmak\u014dkna ma saga jama'a Isra'il."
                            },
                            {
                                "text": "Saguw\u0101' amole' na pa'in iya ni kauman Rama, ya lahatna porol. Maina'an isab iya amal'ngngan kapagmak\u014dkna ma saga a'a Isra'il. Aniya' isab pagtutukbalan bay nihinang e' si Samwel ma Rama in\u0101n pangahulmat ma si Yawe.    "
                            }
                        ]
                    },
                    {
                        "verses": [
                            {
                                "text": "    Ato'a pa'in si Samwel, pinat'nna' e'na saga anakna l'lla maghuhukum ma bangsa Isra'il."
                            },
                            {
                                "text": "Si Jowel ya \u014dn anakna kasiyakahan, jari si Abija ya pasunu'. Lahat Be'erseba ya paghuhukuman sig\u0101."
                            },
                            {
                                "text": "Sag\u014d' karuwangan anak si Samwel itu halam an'ppu iya ma addat-tabi'at, sabab napsuhan sig\u0101 ma pilak. Pagkatambahan sig\u0101, mbal isab abontol pangahukum sig\u0101.  "
                            },
                            {
                                "text": "  Angkan magtimuk kamemon pagmatto'ahan bangsa Isra'il bo' peh\u0113' ni si Samwel ma Rama."
                            },
                            {
                                "text": "Ah'lling sig\u0101m ni iya, yuk-i, \u201cAto'a na ka, tuwan, maka saga anaknu itu mbal ameya' ma kal'ngnganannu. Na,\u201d yuk sig\u0101m, \u201cah\u0101p lagi' pat'nna'in kami sultan magnakura'an kami buwat bangsa kasehe'.\u201d  "
                            },
                            {
                                "text": "  Sag\u014d' ab'nsi si Samwel ma pangamu' sig\u0101m, ya mikipat'nna' sultan pagnakura'an sig\u0101m, angkan iya angaru ni PANGH\u016a'-Yawe."
                            },
                            {
                                "text": "Anambung PANGH\u016a' ma si Samwel, yukna, \u201cD\u016blin bang ai ya pinahinang e' saga ummat ilu ma ka'a. Asal du ngga'i ka ka'a ya sinulak e' sig\u0101m sag\u014d' aku maka kapagsultanku."
                            },
                            {
                                "text": "Min waktu gi' bay kapamowaku sig\u0101m paluwas min lahat Misil sampay ni kabuwattituhan, sinulak na pa'in aku e' sig\u0101m pagka sig\u0101m pasumba ni saga tuhan-tuhan sadd\u012b. Jari ya du isab ilu ya nihinang e' sig\u0101m ma ka'a."
                            },
                            {
                                "text": "Na beya'un bang ai kabilahian sig\u0101m, sag\u014d' banda'in sig\u0101m to'ongan. Pahati'un sig\u0101m pah\u0101p bang buwattingga palantara sultan ya song magnakura'an sig\u0101m.\u201d  "
                            },
                            {
                                "text": "  Manjari, binissala e' si Samwel kamemon bay pangallam ma iya e' PANGH\u016a'. Yukna ni saga a'a ya angamu' pinat'nna'an sultan,"
                            },
                            {
                                "text": "\u201cBuwattitu kahinangan sultan ya song magsultanan ka'am. Ning\u0101' e'na saga ka'anakanbi l'lla nihinang sundalu magbeya' maka saga kalesana pagbobono' maka saga a'ana magpangura'. Kasehe'an anakbi nihinang e'na magpaparagan min dahuan saga kalesana."
                            },
                            {
                                "text": "Kasehe'an nihinang e'na pagnakura'an ma saga tumpukan sundalu, ai na ka ma dangibu, ai na ka ma limamp\u016b'. In kasehe'an isab nihinang e'na maga'araru maka maga'ani ma humana, maka kasehe'an sin\u014d' maghinang saga pakokos pagbobono' maka saga kapanyapan kalesa."
                            },
                            {
                                "text": "Ning\u0101' e'na saga ka'anakanbi d'nda bo' maghinang saga ns'llan pahamut, maka magbab'lla, maka maga'addun saga tinapay."
                            },
                            {
                                "text": "Ning\u0101' e'na saga pagtatanomanbi pai maka tirigu, maka pagtatanomanbi anggul maka jaitun, ingga-ingga ya landu' ah\u0101p, ati pamuwanna ma saga tendogna."
                            },
                            {
                                "text": "Ning\u0101' e'na bahagi' sangp\u016b' min saga tirigu maka buwa' anggulbi bo' pamuwanna ma saga tendogna maka ma saga a'a kawakilanna."
                            },
                            {
                                "text": "Saga ipatanbi d'nda-l'lla ning\u0101' e'na tahinang sosoho'anna. Saga sapi'bi isab maka kura'bi ya katapusan asambu tapagguna he'na."
                            },
                            {
                                "text": "Ning\u0101' isab e'na bahagi' sangp\u016b' min saga kahayopanbi, maka sampay ka'am baranbi binanyaga' e'na."
                            },
                            {
                                "text": "At'kka pa'in waktu in\u0101n, parahing du kam ni PANGH\u016a'-Yawe ma sabab kabinsana'an ya pinaniya'an ka'am e' sultan bay pene'bi in\u0101n, sag\u014d' mbal kam kinale e' PANGH\u016a' ma waktu ina'an.\u201d  "
                            },
                            {
                                "text": "  Sag\u014d' halam kinale si Samwel e' saga a'a in\u0101n. \u201c\u0112! Mbal!\u201d yuk sig\u0101m. \u201cYa kabilahian kami subay aniya' sultan pagmak\u014dkan kami."
                            },
                            {
                                "text": "Bilahi kami pasali' ni saga bangsa kasehe'an bo' aniya' sultan magnakura'an kami maka magmunda'an kami bang ni pagbono'an.\u201d  "
                            },
                            {
                                "text": "  Pagkale pa'in si Samwel ma kamemon bay pinah'lling e' saga a'a in\u0101n, parahing iya pabalik ni PANGH\u016a'-Yawe."
                            },
                            {
                                "text": "Angallam PANGH\u016a' pab\u012bng ma si Samwel, yukna, \u201cBeya'un bang ai kabilahian sig\u0101m. Pat'nna'in sig\u0101m a'a magsultanan sig\u0101m.\u201d   Manjari, ah'lling si Samwel ma bangsa Isra'il, \u201cPeh\u0113' na kam,\u201d yukna, \u201cmagpole'an pabalik ni kaluma'anbi.\u201d    "
                            }
                        ]
                    },
                    {
                        "verses": [
                            {
                                "text": "    Na, aniya' a'a min panubu' Benjamin ga'osan asal maka taga-kaniya'. \u014cnna si K\u012bs ya bay anak si Abiya anak si Seror. Si Seror ya bay anak si Bekorat anak si Apiya, min panubu' si Benjamin du isab."
                            },
                            {
                                "text": "Si K\u012bs itu taga-anak l'lla pinag\u014dnan si Sa'ul. Ah\u0101p l'lla iya, arorog maka labi alanjang min kamemon pagkahina. Halam aniya' sibu'na ma bangsa Isra'il.  "
                            },
                            {
                                "text": "  Manjari dakayu' llaw, alungay saga kura' ya suku' si K\u012bs, angkan iya ah'lling ni anakna si Sa'ul, yukna, \u201cOto', wa'i alungay saga kura'ta. Amowa ka dakayu' sosoho'anta panehe' ma ka'a bo' piha'unbi peh\u0113'.\u201d"
                            },
                            {
                                "text": "Sakali, patulak na si Sa'ul maka sosoho'an e' labay min kab\u016bd-b\u016bran Epra'im maka min lahat Salisa sag\u014d' halam tab\u0101k e' sig\u0101 saga kura' e'. Palanjal na pa'in sig\u0101 ni jadjahan Sa'alim sag\u014d' halam du mah\u0113'. Palabay isab sig\u0101 min lahat Benjamin, sag\u014d' halam du isab mah\u0113'.  "
                            },
                            {
                                "text": "  Ta'abut pa'in jadjahan S\u016bp, ah'lling na si Sa'ul ma sosoho'an e', yukna, \u201cS\u016bng na kita amole', ya aniya' ngga'i ka na saga kura' bay alungay ya pinagsusahan e' si mma', sag\u014d' kita na.\u201d  "
                            },
                            {
                                "text": "  Saguw\u0101' ya sambung sosoho'an in\u0101n ma si Sa'ul, \u201cTuwan,\u201d yukna, \u201caniya' ma kaluma'an maitu-itu dakayu' a'a sosoho'an Tuhan. Pinagmahaltabatan iya e' saga a'a kamemon maka atuman lullun pangallamna. Ah\u0101p gi' kita peh\u0113' ni iya, kalu-kalu kita katuli'anna l\u0101n pamiha'anta saga kura' he'.\u201d  "
                            },
                            {
                                "text": "  Ah'lling si Sa'ul yukna, \u201cBang kita peh\u0113' ni sosoho'an Tuhan in\u0101n, ai tapamuwanta ma iya? Aubus na saga pagkakan bay palutu'ta. Halam na aniya' kabowahanta iya.\u201d  "
                            },
                            {
                                "text": "  Anambung pabalik sosoho'an in\u0101n, \u201cTuwan,\u201d yukna, \u201caniya' gi' maitu dakayu' pisita. Ya itu pamuwanta ma iya bo' kita katuli'an e'na bang ya ingga subay palabayanta.\u201d  "
                            },
                            {
                                "text": "  (Ma waktu he'-i, \u2018a'a talus\u2019 ya pang\u014dn nabi e' bangsa Isra'il. Sai-na bilahi angaru ni Tuhan, ah'lling iya ma sehe'na yukna, \u201cS\u016bng, peh\u0113' kita ni a'a talus.\u201d)"
                            },
                            {
                                "text": "Yuk si Sa'ul ni sehe'na in\u0101n, \u201cNa aho'. S\u016bng na kita.\u201d Jari palanjal na sig\u0101 ni kaluma'an ya pa'atagan sosoho'an Tuhan in\u0101n.  "
                            },
                            {
                                "text": "  Hinabu sig\u0101m patukad ni b\u016bd tudju ni kaluma'an e', talanggal e' sig\u0101 saga kabudjangan song anauk bohe', jari tinilaw e' sig\u0101 yuk-i, \u201cSaga ar\u016bng, itiya' bah\u0101' maitu in a'a talus?\u201d  "
                            },
                            {
                                "text": "  \u201cAho', tuwan,\u201d yuk sambung saga kabudjangan in\u0101n. \u201cWa'i na iya makarah\u016b min ka'am. Pasa'ut kam. Buwattina'an sadja iya makapi'itu ni kaluma'an kami, sabab aniya' pagkulban tinukbalan e' kampung kami mah\u0113' ma tampat."
                            },
                            {
                                "text": "Pags\u014ddbi ni kaluma'an, tab\u0101kbi iya maina'an ma mbal gi' makatukad ni tampat. Mbal magkakanan saga a'a maina'an sat'ggol iya mbal at'kka. Subay ka'amu'anna barakat saga tutukbalan he' bo' magpamangan saga a'a bay tina'abbit. Na, peh\u0113' na kam bo' iya ta'abutbi.\u201d  "
                            },
                            {
                                "text": "  Manjari, hinabu si Sa'ul maka sosoho'an in\u0101n pas\u014dd ni kaluma'an e', ilu na si Samwel paluwas song patukad ni tampat."
                            },
                            {
                                "text": "Aniya' asal bay pamukis e' si Yawe ma si Samwel, dang'llaw dah\u016b lagi' min bay kapina'an si Sa'ul. Yuk pamukis e',"
                            },
                            {
                                "text": "\u201cSalung ma waktu buwattitu du, papi'iluku ni ka'a dakayu' a'a min panubu' Benjamin. Busugin iya ns'llan paltanda'an in iya bay tapene'ku magnakura' ma saga a'aku bangsa Isra'il. Niliyusan e'na saga a'a suku'ku min komkoman bangsa Pilistin. Ta'nda'ku asal katiksa'an sig\u0101m, maka takaleku pangandahing sig\u0101m.\u201d  "
                            },
                            {
                                "text": "  Pag'nda' si Samwel ma si Sa'ul, magt\u016by angallam PANGH\u016a' ma iya, yukna, \u201cYa na itu a'a bay pangahakaku ma ka'a. Iya ya magparinta ma saga a'a suku'ku.\u201d  "
                            },
                            {
                                "text": "  Jari pasekot si Sa'ul ni si Samwel ma atag lawang ya pags\u014dd-luwasan ma kaluma'an in\u0101n. Atilaw iya ma si Samwel, yukna, \u201cTuwan, da'a busung. Makajari bah\u0101' aku pata'unu bang maingga maitu luma' a'a talus e'?\u201d  "
                            },
                            {
                                "text": "  Anambung si Samwel, yukna, \u201cAku na ko' ya patilawannu. Peh\u0113' na kam parah\u016b min aku ni tampat sabab magbeya' kam maka aku amangan llaw itu. Palanjalku kam salung ati hakaku ni ka'a kamemon ya ma deyom pamikilnu ilu."
                            },
                            {
                                "text": "Ma pasalan isab saga kura' ya bay alungay saga t'llung'llaw palabay, da'a na kasusahun sabab wa'i na tab\u0101k. Sai lagi' niholatan e' bangsa Isra'il, bang ngga'i ka ka'a maka saga a'a kamemon ya pagtai'anak mma'nu?\u201d  "
                            },
                            {
                                "text": "  Ya sambung si Sa'ul, \u201cTuwan,\u201d yukna, \u201caku itu tubu' min panubu' Benjamin ko', ya tubu' ariki' asal ma bangsa Isra'il, maka pangkat kami itu areyo' min kamemon kapanubu'an Benjamin. Angay angkan ka makapah'lling buwattilu?\u201d  "
                            },
                            {
                                "text": "  Manjari binowa patukad e' si Samwel si Sa'ul maka sosoho'an e' ni luma' pagkakanan bo' pinatingk\u014d' min k\u014dkan saga a'a bay tina'abbit he'. Kulang-labi t'llump\u016b' heka sig\u0101m."
                            },
                            {
                                "text": "Jari, ah'lling si Samwel ni magb'b'lla, yukna, \u201cBowahun pi'itu ya isi sumbali'an bay soho'ku pinasadd\u012b ma ka'a.\u201d  "
                            },
                            {
                                "text": "  Na, binowa pina'an e' magb'b'lla ya pa'a susumbali'an bay pinasadd\u012b bo' pinat'nna' ma munda'an si Sa'ul. Yuk si Samwel ma si Sa'ul, \u201cYa ilu bay tinau'an ka'a. Amangan ka sabab bay ko' itu asal pinasadd\u012bhan ka'a ma palkala' itu, dah\u016b gi' min waktu bay kapana'abbitku saga a'a kasehe'an itu.\u201d Sakali magbeya' amangan si Sa'ul maka si Samwel ma llaw in\u0101n.  "
                            },
                            {
                                "text": "  Pagl\u016bd sig\u0101m ni kaluma'an min tampat e', aniya' patulihan sinakapan si Sa'ul ma atop karatagan ya pangatop luma' si Samwel."
                            },
                            {
                                "text": "Pagdai' llaw pa'in, hinabu si Sa'ul masi ma diyata' atop e', nilinganan iya e' si Samwel, yukna, \u201cPabangun ka. Patuntulta ka ni pal'ngnganannu.\u201d Jari asakap pa'in si Sa'ul, magbeya' sig\u0101 paluwas min luma'."
                            },
                            {
                                "text": "Makat'kka pa'in sig\u0101 ni t\u014dng kaluma'an in\u0101n, ah'lling si Samwel ni si Sa'ul yukna, \u201cSoho'un na parah\u016b sosoho'annu ilu.\u201d Makarah\u016b pa'in, ah'lling si Samwel ni si Sa'ul yukna, \u201cMaitu gi' ka bo' ka pata'uku pasal lapal bay min Tuhan.\u201d    "
                            }
                        ]
                    },
                    {
                        "verses": [
                            {
                                "text": "    Puwas pa'in he'-i, bay ang\u0101' si Samwel poga-poga isihan ns'llan jaitun bo' binusugan e'na k\u014dk si Sa'ul. Siniyum isab iya bo' yuk si Samwel, \u201cKa'a ya tapene' e' si Yawe magnakura' ma saga a'a palsuku'anna, ya na bangsa Isra'il. (Ka'a ya magmak\u014dkan sig\u0101m maka angaliyusan sig\u0101m min komkoman saga banta sig\u0101m. Aniya' isab paltanda'an pamab'nnal in ka'a tapene' na e' si Yawe magsultanan bangsa palsuku'anna.)"
                            },
                            {
                                "text": "Pagla'annu minnitu, makalanggal ka duwa a'a ma tongod bay pangubulan si Rakiya, ina'an ma lahat Selsa ma tobtoban tana' Benjamin. Buwattitu pamissala saga a'a in\u0101n ma ka'a, \u2018Wa'i na tab\u0101k saga kura' ya bay pihanu. Ma buwattina'an, ngga'i ka na saga kura' ya pinagsusahan e' mma'nu saguw\u0101' ka'a na. Ya panilawna na pa'in, \u201cBuwattingga e'ku amiha anakku?\u201d \u2019 \u201d  "
                            },
                            {
                                "text": "  Ah'lling lagi' si Samwel ma si Sa'ul, yukna, \u201cPaglanjalnu min saga a'a he', at'kka ka ni kayu paruwa'ahan ma Tabor. Sinampang ka e' t'llungan l'lla arai' na patukad ni Betel amudji ni Tuhan. Dangan in\u0101n amowa t'llu anak kambing, dangan isab amowa t'llu tinapay maka dangan amowa dapangisihan binu-anggul."
                            },
                            {
                                "text": "Sinagina ka pah\u0101p e' sig\u0101m, maka binuwanan ka tinapay duwa hekana. Da'a taikutin, taima'un sadja.  "
                            },
                            {
                                "text": "  \u201cPagubus ilu-i, peh\u0113' ka palanjal ni Gibeya ya pinagbahasa B\u016bd Tuhan, ina'an maina'an magpustu saga sundalu Pilistin. Pagsekotnu ni kaluma'an, magb\u0101k ka maka tumpukan nabi l\u016bd bay min tampat. Magbissala sig\u0101m kaligawan pagka kah\u014dpan e' R\u016b Yawe. Aniya' isab min dahuan sig\u0101m saga magbibiyula maka magsusuling maka a'a magtaroro'an tambul-tambul."
                            },
                            {
                                "text": "Ya du ka'a, kah\u014dpan to'ongan ka e' R\u016b Yawe ati tabowa ka magbeya' maka saga nabi in\u0101n magbissala kaligawan. Tahinang ka sali' a'a sadd\u012b na."
                            },
                            {
                                "text": "Jari bang paniya' saga paltanda'an itu, hinangun bang ai ya maka'amu ma ka'a, sabab ilu Tuhan taptap pagapi' ma ka'a.  "
                            },
                            {
                                "text": "  \u201cNa, pal\u016bd ka parah\u016b min aku ni lahat Gilgal. Paturul du aku ni ka'a bo' anukbal susumbali'an tinunu' maka magduwa'a salamat. Saguw\u0101' ka'a ya subay angagad pitu' llaw sampay aku makapi'ilu, bo' ka kat\u014d'anku bang ai subay hinangnu.\u201d   "
                            },
                            {
                                "text": "    Manjari, song pa'in paokat si Sa'ul min si Samwel, pinindahan e' Tuhan pangatayan si Sa'ul e'. Atuman isab ma llaw ina'an kamemon saga paltanda'an bay binissala e' si Samwel."
                            },
                            {
                                "text": "Pagt'kka disi Sa'ul ni Gibeya, bin\u0101k sig\u0101m e' tumpukan saga nabi he'. Pah\u014dp isab R\u016b Tuhan ma si Sa'ul ati tabowa iya palamud ma sig\u0101m magbissala kaligawan."
                            },
                            {
                                "text": "Ta'nda' pa'in iya he' saga a'a bay magkilahi maka iya, in iya ina'an magbeya' kah\u014dpan e' R\u016b Tuhan, magtilaw-tilawan sig\u0101m dansehe'an yuk-i, \u201cAi bah\u0101' makani-si Sa'ul ya anak si K\u012bs in\u0101n? Angay, nabi bah\u0101' iya?\u201d  "
                            },
                            {
                                "text": "  Jari anambung dakayu' a'a maglahat maina'an, yukna, \u201cH\u0113, daka sai mma' saga a'a ilu.\u201d Angkan pinagsambatan maina'an, yuk-i, \u201cNabi hati' si Sa'ul?\u201d"
                            },
                            {
                                "text": "Na, makahondong pa'in si Sa'ul magbissala, patukad iya ni tampat.  "
                            },
                            {
                                "text": "  Sakali tinilaw si Sa'ul maka tendogna e' dakayu' si'itna, yuk-i, \u201cBay kam maingga?\u201d   Ya sambung si Sa'ul, \u201cBay kami amiha saga kura' si Mma', Bapa'. Saguw\u0101' pagka halam tab\u0101k kami minsan pi'ingga pamiha'an, bay kami peh\u0113' ni si Samwel.\u201d  "
                            },
                            {
                                "text": "  Ah'lling si'itna in\u0101n, \u201cOto'\u201d, yukna, \u201chaka'in aku bang ai bay pamissala ma ka'a e' si Samwel.\u201d  "
                            },
                            {
                                "text": "  Anambung si Sa'ul yukna, \u201cYa pamissalana ma kami in kura' si Mma' bay kono' tab\u0101k.\u201d Saguw\u0101' halam nihaka e' si Sa'ul ma si'itna pasalan kapagsultanna ma sinos\u014dng.  "
                            },
                            {
                                "text": "  Manjari, pinalinganan e' si Samwel kamemon a'a Isra'il sinoho' peh\u0113' ni lahat Mispa bo' magtimuk ma matahan PANGH\u016a'-Yawe."
                            },
                            {
                                "text": "Maina'an pa'in sig\u0101m, yukna ma sig\u0101m, \u201cBuwattitu in pagkallam si Yawe ya Tuhantam bangsa Isra'il, yukna, \u2018Aku ya bay amowa ka'am paluwas min lahat Misil maka min pang'ntanan saga a'a tag-lahat e' maka min saga bangsa kasehe' ya bay amissoko' ka'am.\u2019"
                            },
                            {
                                "text": "Sag\u014d' minsan na, tinaikutan e'bi Tuhanbi ya bay angalappas ka'am min kabinsana'an maka kasiksa'an. Angangut kam gom pa'in mikipat'nna' sultan. Na buwattina'an, pabaihu' kam ma matahan PANGH\u016a'-Yawe, kamemon kam ma ba'anan kapanubu'anbi magtumpuk-manumpuk.\u201d  "
                            },
                            {
                                "text": "  Tapatipun pa'in he' si Samwel kamemon bangsa Isra'il magsunu'-sunu', bangsa Benjamin ya tapene'."
                            },
                            {
                                "text": "Jari in panubu' si Benjamin magtumpuk-tumpuk binowa e' si Samwel ni matahan Tuhan, ati tumpukan si Matri ya tapene'. Ma kahinapusanna, si Sa'ul anak si K\u012bs ya tapene'. Sag\u014d' pagpiha sig\u0101m, halam iya tab\u0101k."
                            },
                            {
                                "text": "Jari angaru sig\u0101m pab\u012bng ni PANGH\u016a', yuk-i, \u201cMakapi'itu na bah\u0101' ya a'a tapene' in\u0101n?\u201d   Anambung PANGH\u016a', yukna, \u201cAho', ina'an iya patapuk ma saga duwa'an.\u201d  "
                            },
                            {
                                "text": "  Sakali, magdai'-dai' sig\u0101m peh\u0113' ang\u0101' si Sa'ul bo' yampa binowa paluwas ni pagtipunan a'a in\u0101n. Na alanjang asal iya min kamemon."
                            },
                            {
                                "text": "Manjari, ah'lling si Samwel ni saga a'a, yukna, \u201cNda'unbi na a'a ya bay tapene' e' si Yawe. Halam aniya' sibu'na min kitam itu kamemon.\u201d   Magt\u016by magdakayu' kamemon saga a'a in\u0101n angolang, yuk-i, \u201cMura-murahan pinataha' umul sultan ilu!\u201d  "
                            },
                            {
                                "text": "  Pinahati e' si Samwel saga a'a mahadjana' in\u0101n pasal hatulan pagsultan. Tasulat e'na kamemon itu ma deyom kitab bo' pinat'nna' ma matahan si Yawe. Pagubus, pinapole' e' si Samwel saga a'a in\u0101n pakaniya-pakaniya ni luma' sig\u0101m.  "
                            },
                            {
                                "text": "  Ya du si Sa'ul, bay du isab amole' ni luma'na ma Gibeya, magbeya' maka saga a'a esogan magbono' ya kabuwanan baya' e' Tuhan."
                            },
                            {
                                "text": "Sag\u014d' aniya' maina'an saga a'a asabul magpah'lling, yuk-i, \u201cBuwattingga he' a'a itu angalappas kitam min saga bantatam?\u201d Ati pinareyo'-deyo' e' sig\u0101m si Sa'ul. Halam aniya' huhulmatan binowa e' sig\u0101m pagmahaltabat ma iya. Sag\u014d' halam du ah'lling minsan ai si Sa'ul.    "
                            }
                        ]
                    },
                    {
                        "verses": [
                            {
                                "text": "    Na, palabay pa'in saga dambulan, tat'kka da'ira Jabes Giliyad e' si Nahas, ya sultan bangsa Ammon, ati kinumbis e'na bo' mbal makaluwas saga a'a ya maglahat maina'an. Manjari ah'lling sig\u0101m ni si Nahas yuk-i, \u201cMagsulut kitam. Magpara'ug kami ma ka'a bang pa'in kami mbal papataynu.\u201d  "
                            },
                            {
                                "text": "  Anambung si Nahas, yukna, \u201cAho', magsulut kitam bang pa'in talugitku dambila' matatam tampal ni kowan bo' supaya aheya kaiya'anbi ma bangsabi Isra'il.\u201d  "
                            },
                            {
                                "text": "  Angkan ah'lling saga pagmatto'ahan maina'an, yuk sig\u0101m, \u201cPatangguhun kami ma deyom pitu' llaw bo' pinasaplag kah\u0101lan itu ma katilingkal Isra'il. Bang halam sai-na anabang kami, lilla' na kami magpalongkop ma ka'a.\u201d  "
                            },
                            {
                                "text": "  Manjari, peh\u0113' saga magbobowa lapal ni Gibeya ya kauman palahatan si Sa'ul. Kahaka'an pa'in saga a'a maina'an ma pasalan palkala' he', magt\u016by sig\u0101m maglemong kamemon."
                            },
                            {
                                "text": "Salta' ma waktu ina'an, at'kka si Sa'ul maka saga sapi'na bay min huma. Jari atilaw iya, yukna, \u201cAi kasusahan saga a'a itu? Angay sig\u0101m maglemongan?\u201d Ati nihaka'an iya pasal bay pamissala saga a'a Jabes he'.  "
                            },
                            {
                                "text": "  Pagkale si Sa'ul ma bissala itu, magt\u016by pah\u014dp ni iya R\u016b Tuhan, jari akagit atayna, mbal agon kasandalanna."
                            },
                            {
                                "text": "Ning\u0101' e'na duwa sapi' bo' pinagkehet-kehet, ati pinabowa kehetanna ni katilibut Isra'il pamowahan banda'na ma saga a'a kamemon. Yukna, \u201cBuwattitu tumaluwa' ni saga kahayopan sasuku tag-dapuna mbal maguyun ameya' ma si Sa'ul maka si Samwel.\u201d Sakali, kas\u014dran t\u0101w kamemon bangsa Isra'il min kahandak PANGH\u016a'-Yawe, angkan sig\u0101m magda'atay ameya' ma si Sa'ul."
                            },
                            {
                                "text": "Manjari, pinatipun e' si Sa'ul ma kauman Besek saga kal'llahan, aniya' t'llu hatus ngibu heka sig\u0101m min Isra'il maka t'llump\u016b' ngibu min Yuda.  "
                            },
                            {
                                "text": "  Ah'lling disi Sa'ul ma saga magbobowa lapal bay min Jabes e', yuk-i, \u201cPata'uhunbi saga a'a Jabes Giliyad, yukbi, \u2018Salung, song pa'in ugtu llaw, alappas na kam.\u2019 \u201d Kahaka'an pa'in saga a'a Jabes in\u0101n, landu' aheya kak\u014dgan sig\u0101m,"
                            },
                            {
                                "text": "ati yuk sig\u0101m ni saga a'a bangsa Ammon, \u201cPagsalung, lilla' na kami magpalongkop ma ka'am. Tahinangbi na ma kami bang ai kabaya'anbi.\u201d  "
                            },
                            {
                                "text": "  Sag\u014d' ma sangom ina'an du, bay binahagi' t'llu e' si Sa'ul saga sundaluna. Ma halam lagi' pak'llat mata llaw, tas\u014dd e' sig\u0101m pustu saga bangsa Ammon bo' binono' e' sig\u0101m sampay ta'abut alanga llaw. Sasuku halam tapapatay bay makalahi pakaniya-kaniya.   "
                            },
                            {
                                "text": "    Na pagka buwatt\u0113', ah'lling saga a'a Isra'il ma si Samwel, yuk sig\u0101m, \u201cSai sa saga a'a bay mbal bilahi pinagsultanan e' si Sa'ul? Pabowahun sig\u0101m pi'itu bo' papatay kami.\u201d  "
                            },
                            {
                                "text": "  Saguw\u0101' amissala si Sa'ul yukna, \u201cMbal aniya' minsan sai-na pinapatay ma llaw itu. Sabab ya itu llaw kapamuwan da'ugan e' PANGH\u016a'-Yawe ma bangsa Isra'il.\u201d  "
                            },
                            {
                                "text": "  Manjari ah'lling si Samwel ma saga a'a Isra'il yukna, \u201cS\u016bng kitam ni Gilgal ati mah\u0113' kitam amatuman pagsultan si Sa'ul.\u201d"
                            },
                            {
                                "text": "Sakali, peh\u0113' ni Gilgal kamemon saga ummat Isra'il bo' pinatuman e' sig\u0101m pagsultan si Sa'ul maina'an ma matahan si Yawe. Maina'an isab sig\u0101m bay magduwa'a salamat ni si Yawe. Pagubus, aheya paglami-lami disi Sa'ul maka kamemon saga bangsa Isra'il.    "
                            }
                        ]
                    },
                    {
                        "verses": [
                            {
                                "text": "    Sakali ah'lling si Samwel ni saga bangsa Isra'il, yukna, \u201cBay na beya'ku kamemon pangamu'bi ya mikipat'nna' kam sultan."
                            },
                            {
                                "text": "Na buwattina'an, ilu na aniya' sultan magnakura'an ka'am. In aku itu ato'a na, sag\u014d' ilu du saga anakku l'lla ma deyomanbi ganti'ku. Min kabata'ku sampay ni buwattina'an bay aku magnakura'an ka'am."
                            },
                            {
                                "text": "Itiya' aku pa'alop ma ka'am. Bang aniya' panuna'bi ma aku, saksi'inbi ma baihu'an PANGH\u016a'-Yawe maka ma baihu'an sultan ya tapene'na itu. Sai bah\u0101' ma ka'am bay katangkawanku sapi'na atawa kura'na? Sai ma ka'am bay ka'akkalanku? Sai ma ka'am bay pissoko'ku? Bay bah\u0101' aku katambahan he' sai-na ma ka'am bo' supaya abengkok hukumanku? Bang bay tahinangku saga kahinangan itu minsan la'a hal dakayu', pabontolku na buwattina'an.\u201d  "
                            },
                            {
                                "text": "  Manjari anambung saga bangsa Isra'il in\u0101n, yuk sig\u0101m, \u201cHalam kami bay akkalannu atawa pissoko'nu. Halam ka bay anangkawan sai-na ma kami.\u201d  "
                            },
                            {
                                "text": "  Yuk si Samwel ni sig\u0101m, \u201cLlaw itu, saksi'tam PANGH\u016a' maka sultan ya tapene'na itu, in aku mbal kat\u014dnganbi dusa.\u201d   \u201cAho',\u201d yuk sambung sig\u0101m, \u201cPANGH\u016a'-Yawe ya saksi'tam.\u201d  "
                            },
                            {
                                "text": "  Manjari ah'lling si Samwel, \u201cSi Yawe ya bay amene' si Musa maka si Harun, maka Tuhan ya bay amowa saga ka'mbo'-mbo'anbi paluwas min lahat Misil."
                            },
                            {
                                "text": "Na, da'a kam ala'an m'nnilu sabab bontolanta kam maitu ma baihu'an PANGH\u016a'-Yawe pasal saga kah\u0101pan bay tahinang he'na ma ka'am maka saga ka'mbo'anbi.  "
                            },
                            {
                                "text": "  \u201cMa Misil pa'in disi Yakub, bay sig\u0101m parahing ni si Yawe angamu' tabang, ati pinabeya'an sig\u0101m si Musa maka si Harun. Sig\u0101 ya bay amowa saga ka'mbo'anbi paluwas min Misil tudju pi'itu ni lahat \u012btu."
                            },
                            {
                                "text": "Saguw\u0101' takalipat e' sig\u0101m si Yawe ya Tuhan sig\u0101m, angkan sig\u0101m bay pinasagaran he'na bo' tara'ug he' si Sisera ya pagnakura'an saga sundalu si Hasor. Bay isab sig\u0101m ni'nde'an ni komkoman saga bangsa Pilistin sampay sultan bangsa Mowab ya bay anguntarahan sig\u0101m."
                            },
                            {
                                "text": "Pagka buwatt\u0113', bay angandahing isab saga a'a Isra'il ni PANGH\u016a', yuk-i, \u2018Ya Tuhan, aheya landu' dusa kami ma ka'a. Sabab bay ka taikutan kami pasumba ma saga ta'u-ta'u Ba'al maka Astoret. Lappasun kami min saga banta kami itu ati pabalik kami angisbat ka'a sadja.\u2019"
                            },
                            {
                                "text": "Sakali bay pinabeya' he' PANGH\u016a' si Jerub-Ba'al (ya ni\u014dnan isab si Gidiyun) bo' si Barak, ati bo' si Jepta, maka aku ya katapusan. Angkan kam bay kalappasan e'na min pang'ntanan saga kabantahanbi paruruwambila' bo' halam aniya' makarugpak ni lahatbi.  "
                            },
                            {
                                "text": "  \u201cSaguw\u0101',\u201d yuk si Samwel, \u201cpag'nda'bi pa'in song parugpak ni ka'am si Nahas ya sultan bangsa Ammon, subay kam angangut mikipat'nna' sultan magnakura'an ka'am. Buwatt\u0113' pangamu'bi ma aku minsan du Tuhan Yawe ya sultanbi."
                            },
                            {
                                "text": "Na\u201d, yuk si Samwel, \u201citiya' na in sultan bay pene'bi, ya bay amu'bi. Nda'unbi pah\u0101p, aniya' na sultan pinat'nna'an ka'am he' PANGH\u016a'."
                            },
                            {
                                "text": "Jari ah\u0101p kah\u0101lanbi bang pa'in kam magmat\u0101w ma PANGH\u016a', bang kam angisbat iya, bang mbal sagga'bi saga panoho'anna, bang ka'am maka sultan ya magnakura'an ka'am atukid ameya' ma si Yawe ya Tuhanbi."
                            },
                            {
                                "text": "Saguw\u0101', bang kam mbal ameya' ma si Yawe ati sagga'bi gom pa'in saga panoho'anna, taptap kam pinat'kkahan bala', buwat bay pamat'kkana ma saga ka'mbo'anbi.  "
                            },
                            {
                                "text": "  \u201cNa, da'a kam ala'an min pan'nggehanbi ilu bo' kam maka'nda' in hinang makainu-inu ya song nihinang e' PANGH\u016a'-Yawe ma matahanbi."
                            },
                            {
                                "text": "Ta'abut na musim pagani tirigu, musim mbal pangulan. Sag\u014d' angamu'-ngamu' aku ni PANGH\u016a' bang pa'in pinal'ggon maka pinaulan. Ati minn\u0113' tasayubi bang buwattingga heya kala'atan bay tahinangbi ma matahan PANGH\u016a' pagka kam angangut subay mikipat'nna' sultan.\u201d  "
                            },
                            {
                                "text": "  Manjari angamu'-ngamu' si Samwel ati aniya' l'ggon maka ulan pinaniya' e' PANGH\u016a' ma llaw ina'an du. Angkan kamemon saga a'a maina'an sin\u014dd t\u0101w ma PANGH\u016a' maka ma si Samwel.  "
                            },
                            {
                                "text": "  Ah'lling sig\u0101m ni si Samwel, yuk-i, \u201cAmu'-amu'in kami ni si Yawe ya Tuhannu bo' supaya kami mbal pinapatay. Bay ganapan kami saga dusa kami ma sabab kapangangut kami subay mikipat'nna' sultan.\u201d  "
                            },
                            {
                                "text": "  Anambung si Samwel yukna, \u201cDa'a kam tin\u0101w. B'nnal aheka paldusahan bay tahinangbi, sag\u014d' minsan na, da'a taikutinbi si Yawe. Wajib iya subay ni'isbat min deyom ataybi."
                            },
                            {
                                "text": "Da'a kam pasiha' min iya bo' maghinang ni saga tuhan-tuhan halam kap\u016bsanna, sabab halam du aniya' kah\u0101pan tahinang sig\u0101m ma ka'am. Mbal sig\u0101m makalappasan ka'am."
                            },
                            {
                                "text": "Kasulutan si Yawe angahinang ka'am bangsa palsuku'anna, angkan kam mbal siniya-siya he'na supaya mbal tasalla' \u014dnna babantugun."
                            },
                            {
                                "text": "In aku isab,\u201d yuk si Samwel, \u201cmbal bilahi amakay dusa ni PANGH\u016a'-Yawe, angkan aku mbal pahali angamu'-ngamu'an ka'am tabang. Pandu'anta kam isab addat-tabi'at ah\u0101p maka abontol."
                            },
                            {
                                "text": "Amay-amay, pagmat\u0101winbi si Yawe maka isbatunbi iya min deyom ataybi. Entomunbi to'ongan saga kah\u0101pan makainu-inu ya bay tahinang e'na ma ka'am."
                            },
                            {
                                "text": "Sag\u014d' bang kam pasangdan na pa'in angahinang kala'atan, tantu ka'am maka sultanbi ilu aligis.\u201d    "
                            }
                        ]
                    },
                    {
                        "verses": [
                            {
                                "text": "    T'llump\u016b' tahun umul si Sa'ul waktu iya tahinang sultan ati mpatp\u016b' maka duwantahun ya t'ggol kapagsultanna ma bangsa Isra'il.  "
                            },
                            {
                                "text": "  Na, si Sa'ul itu bay amene' sundalu t'llungibu hekana min bangsa Isra'il. Duwangibu sig\u0101m bay ma si Sa'ul ma kauman Mikmas maka ma kab\u016bd-b\u016bran Betel, dangibu takapin bay ma si Jonatan ma Gibeya, ya ma paglahat bangsa Benjamin. Maka sasuku halam tapene' e' si Sa'ul bay pinapole' ni kaluma'an sig\u0101m.  "
                            },
                            {
                                "text": "  Na, tarugpak e' si Jonatan pustu bangsa Pilistin ma lahat Geba angkan tasayu e' saga Pilistin in bangsa Hibrani angatu na. Manjari amah'lling si Sa'ul tiyup-tiyup ma katilingkal bangsa Isra'il supaya sig\u0101m magsakap amono'."
                            },
                            {
                                "text": "Minn\u0113' takale e' kamemon bangsa Isra'il in habal itu, ya yukna, \u201cTarugpak pustu Pilistin e' si Sa'ul, ati aheya na kab'nsi sig\u0101m ma kitam bangsa Isra'il.\u201d Angkan magpanoho'an si Sa'ul ma saga a'a Isra'il, sin\u014d' patipun ma lahat Gilgal.  "
                            },
                            {
                                "text": "  Manjari, magtimukan na saga bangsa Pilistin bo' magsakap amono' bangsa Isra'il. Landu' aheka saga Pilistin e', t'llungibu heka kalesa sig\u0101m pagbobono', nnom ngibu saga sundalu magkakalesa. Ya sundalu sig\u0101m magtinape' sali' heka solagan gusung ma tampe. Patukad sig\u0101m magpustu ma Mikmas, tampal ni sobangan min Bet-Aben."
                            },
                            {
                                "text": "Pag'nda' saga sundalu bangsa Isra'il in sig\u0101m kapilahan ma sabab kapaslod pagdugpak bangsa Pilistin, magt\u016by sig\u0101m sikatapukan ma saga songab batu, ma deyom kasagmotan, ma lugal kabatuhan, maka ma saga lowang bay kinalian."
                            },
                            {
                                "text": "Aniya' isab saga Hibrani kasehe'an bay pauntas ni dambila' sapa' Jordan tudju ni lahat G\u0101d maka Giliyad.   Saguw\u0101' si Sa'ul bay magpa'bba ma Gilgal ati magpamidpid kamemon saga kasundaluhan bay ameya' ma iya kabowa t\u0101w sig\u0101m."
                            },
                            {
                                "text": "Dapitu' ya pangagad si Sa'ul maina'an buwat bay panugun e' si Samwel ma iya. Na, halam pa'in at'kka si Samwel, magkanat-kanat na saga sundalu bay maina'an ma si Sa'ul."
                            },
                            {
                                "text": "Angkan ah'lling si Sa'ul, yukna, \u201cBowahinbi aku hayop pagtaubat maka tutukbalan pagduwa'aku salamat.\u201d Manjari bay tinukbalan e' si Sa'ul hayop tinunu'."
                            },
                            {
                                "text": "Pagubus, at'kka si Samwel ati paluwas si Sa'ul min kaluma'an anampang iya maka anagina.  "
                            },
                            {
                                "text": "  Yuk si Samwel ma iya, \u201cAi bay hinangnu itu?\u201d   Anambung si Sa'ul, yukna, \u201cTa'nda'ku magkaukanat saga a'aku maka halam ka makat'kka ma waktu bay panugunnu. Ina'an isab saga sundalu Pilistin magtimuk ma Mikmas."
                            },
                            {
                                "text": "Tapikilku in bangsa Pilistin arai' parugpak pi'itu ni Gilgal ma halam aku minsan makapangaru ni PANGH\u016a'-Yawe. Angkan aku bay magniyat magtukbal saga tutukbalan tinunu' itu.\u201d  "
                            },
                            {
                                "text": "  Ya sambung si Samwel ma si Sa'ul, yukna, \u201cDupang pah\u0101p ka magkahinangan buwattilu! Halam bay bogbogannu panoho'an PANGH\u016a' ma ka'a. Bang ka bay magkahagad, tuman ka'a maka saga panubu'nu pinapagsultan ma bangsa Isra'il ni kasaumulan."
                            },
                            {
                                "text": "Saguw\u0101', pagka ka halam bay ameya' ma panoho'an PANGH\u016a' ma ka'a, mbal anatas kapagsultannu. Aniya' tapihana a'a makasulut pangatayanna, ati tapat'nna' na e'na magmak\u014dk ma saga ummat ya palsuku'anna.\u201d  "
                            },
                            {
                                "text": "  Pabuhat magt\u016by si Samwel bo' palanjal min Gilgal ni Gibeya ya ma paglahat Benjamin. Malaingkan si Sa'ul bay angitung saga sundalu ya beya' ma iya, nnom hatus heka sig\u0101m.   "
                            },
                            {
                                "text": "    Na, ina'an disi Sa'ul maka anakna si Jonatan pahanti' ma Gibeya, beya' isab saga sundalu sig\u0101m, samantala' wa'i masi ma Mikmas magpustu saga sundalu Pilistin."
                            },
                            {
                                "text": "Magbahagi' t'llu saga sundalu Pilistin itu bo' angandugpak bangsa Isra'il. Datumpuk in\u0101n bay patudju ni kauman Opra ya ma jadjahan lahat Suwal,"
                            },
                            {
                                "text": "datumpuk bay peh\u0113' tudju ni Bet-Horon, jari in tumpuk kat'lluna bay peh\u0113' ni kareyahan min diyata'an karatagan Seboyim, ya paharap ni paslangan.  "
                            },
                            {
                                "text": "  Ma waktu ina'an-i, halam aniya' minsan dakayu' magsasasal ma katilingkal Isra'il sabab mbal nir\u016blan e' bangsa Pilistin. Tin\u0101w asal sig\u0101m in saga bangsa Isra'il angahinang pakokos di-sig\u0101m."
                            },
                            {
                                "text": "Angkan saga bangsa Isra'il subay peh\u0113' ni saga bangsa Pilistin magpa'asa' kapanyapan sig\u0101m taga-solab, buwat saga paga'araru, saga sangkul, saga kapa maka sanggot."
                            },
                            {
                                "text": "Duwa s\u012bn tibu'uk ya halga' pagpa'asa' solab paga'araru maka sangkul, dakayu' s\u012bn tibu'uk ya halga' isab pagpa'asa' tugsuk a'aslag maka kapa maka t\u014dng tungkud."
                            },
                            {
                                "text": "Jari halam aniya' minsan dakayu' min sundalu Isra'il magtakos kalis atawa budjak ma llaw pagbono' in\u0101n, luwal si Sa'ul maka anakna si Jonatan.   "
                            },
                            {
                                "text": "    Na, aniya' tumpukan sundalu Pilistin bay sin\u014d' anunggu'an l\u0101n ya palabayan ma kapampangan Mikmas.    "
                            }
                        ]
                    },
                    {
                        "verses": [
                            {
                                "text": "    Dakayu' llaw ah'lling si Jonatan anak si Sa'ul ni onde' baha'u ya magbobowa pakokosna, yukna, \u201cS\u016bng kita peh\u0113' ni pustu saga sundalu bangsa Pilistin ya ma dambila' in\u0101n.\u201d Sag\u014d' halam pinata'u mma'na.  "
                            },
                            {
                                "text": "  Pasalta', ina'an si Sa'ul maka nnom hatus sundaluna magpustu ma deyo'an kayu dalima' ma Meglon, ya ma tobtoban lahat Gibeya."
                            },
                            {
                                "text": "Beya' isab maina'an si imam Ahidja ya tag-bowahan epod. Si Ahidja itu anak si Ahitub ya danakan si Ikabod. Mma' sig\u0101 si Pinehas anak si Eli ya bay maghinang ni si Yawe ma Silo. Sag\u014d' halam sai-na makasayuhan kalikut si Jonatan e'.  "
                            },
                            {
                                "text": "  Na, aniya' pampang min karuwambila' l\u0101n ya palabayan si Jonatan tudju ni pagpustuhan saga sundalu Pilistin. Boses ya pang\u014dn ma pampang dambila', Sene ya pang\u014dn ma dambila'."
                            },
                            {
                                "text": "Pa'anggop ni Mikmas ya pampang tampal ni uttala', pa'anggop ni Geba ya pampang tampal ni tunggara'."
                            },
                            {
                                "text": "Sakali, ah'lling si Jonatan ni magbobowa pakokosna in\u0101n yukna, \u201cS\u016bng kita peh\u0113' ni pustu bangsa kapil in\u0101n. Kalu mura-murahan kita tinabangan e' PANGH\u016a'-Yawe. Tuman halam aniya' makapaggat bang iya ya amuwan da'ugan, ai naka aheka kitam atawa akulang.\u201d  "
                            },
                            {
                                "text": "  Anambung magbobowa pakokos in\u0101n, yukna, \u201cP\u0113'un tuwan, palanjalun bang ai maksudnu. Itiya' du aku ameya' ma ka'a minsan ai tumaluwa'.\u201d  "
                            },
                            {
                                "text": "  Ya pah'lling si Jonatan, \u201cS\u016bng! Peh\u0113' kita magpa'nda' ma sig\u0101m."
                            },
                            {
                                "text": "Bang sig\u0101m ah'lling ni kita, yuk-i, \u2018Angagad gi' kam mailu ati pi'ilu kami,\u2019 na maitu sadja kita, mbal kita palanjal."
                            },
                            {
                                "text": "Sag\u014d' bang yuk sig\u0101m, \u2018Patukad kam pi'itu\u2019, na patukad kita sabab ya ina'an paltanda'an in da'ugan pamuwan ma kita e' si Yawe.\u201d  "
                            },
                            {
                                "text": "  Sakali, magpa'nda' pa'in sig\u0101 karuwangan ni pustu saga Pilistin he', magt\u016by sig\u0101m ah'lling, yuk-i, \u201cAll\u0101! Nda'unbi ba saga Hibrani ilu, ilu na sikaluwasan min saga lowang bay patapukan sig\u0101m!\u201d"
                            },
                            {
                                "text": "Jari angolang saga a'a ma pustu in\u0101n ni si Jonatan maka ni magbobowa pakokosna he', \u201cPas\u014dng kam pi'itu bo' kam l'ggahan!\u201d   Angkan ah'lling si Jonatan ni sehe'na in\u0101n yukna, \u201cPaturul ka ma aku. Tuman pamuwan in da'ugan e' si Yawe ma bangsa Isra'il.\u201d  "
                            },
                            {
                                "text": "  Par\u0101g si Jonatan min pampang ati paturul min buli'anna magbobowa pakokosna in\u0101n. Tapapatay he' si Jonatan saga sundalu Pilistin, maka ina'an isab sehe'na amapatay min buli'anna."
                            },
                            {
                                "text": "Jari duwamp\u016b' heka Pilistin bay tapapatay ma kapangandugpak sig\u0101 kamint'dda in\u0101n. Akiput asal lugal bay pagbono'an e'.   "
                            },
                            {
                                "text": "    Manjari, ahiluhala' kamemon saga sundalu Pilistin kabowa t\u0101w sig\u0101m. Ahiluhala' sig\u0101m ma deyom pustu, ahiluhala' sig\u0101m ma deya, ahiluhala' isab saga tumpukan magdurugpak. Magbeya' isab ajogjog tana' sabab in t\u0101w in\u0101n bay pinaniya' e' Tuhan.  "
                            },
                            {
                                "text": "  Aniya' saga sundalu si Sa'ul ma Gibeya-Benjamin bay amantawan lahat ma sakalibut sig\u0101m, ati ta'nda' e' sig\u0101m saga sundalu Pilistin magkaukanat peh\u0113'-pi'itu."
                            },
                            {
                                "text": "Magt\u016by ah'lling si Sa'ul ni saga a'a ya sehe'na, yukna, \u201cPatipununbi saga sundalutam kamemon bo' nda'unbi bang sai halam maitu.\u201d Pag'nda' sig\u0101m, luwal si Jonatan maka magbobowa pakokosna ya halam maina'an."
                            },
                            {
                                "text": "Ati ah'lling si Sa'ul ni imam Ahidja, yukna, \u201cBowahun pi'itu Ba'ul Paljanji'an Tuhan ilu.\u201d (Ma waktu itu-i in Ba'ul Tuhan ina'an asal ma bangsa Isra'il.)"
                            },
                            {
                                "text": "Na, hinabu si Sa'ul amissala ni imam e', paruhun na pa'in kalengogan ma pustu saga bangsa Pilistin. Angkan yuk si Sa'ul ma imam e', \u201cPasagarin na.\u201d  "
                            },
                            {
                                "text": "  Sakali, magsakaum si Sa'ul maka kamemon saga sundaluna bo' pakuyas ni pagbono'an. An\u0101, landu' aheya in kalengogan ma saga sundalu bangsa Pilistin sabab ina'an sig\u0101m magpatay dansehe'an."
                            },
                            {
                                "text": "Aniya' saga Hibrani bay asal palamud ma bangsa Pilistin bo' dambeya'an maka sig\u0101m ma deyom pustu, sag\u014d' papinda na sig\u0101m ni saga sundalu Isra'il ya bay ma disi Sa'ul maka si Jonatan."
                            },
                            {
                                "text": "Sampay saga bangsa Isra'il ya bay sikatapukan ma kab\u016bd-b\u016bran lahat Epra'im ameya' na isab angapas pagkale sig\u0101m in saga sundalu Pilistin wa'i na maglahian."
                            },
                            {
                                "text": "Jari talappas bangsa Isra'il e' si PANGH\u016a'-Yawe ma llaw ina'an du, ati palanjal na pa'in pagbono' in\u0101n sampay ni dambila' Bet-Aben.   "
                            },
                            {
                                "text": "    Na, ma llaw ina'an-i, landu' abinsana' saga sundalu bangsa Isra'il sabab bay makasubali si Sa'ul, yukna, \u201cBang pa'in pinagmulka'an sai-sai anginam takakan ma mbal gi' s'ddop llaw. Subay aku makabalosan saga bantaku dah\u016b!\u201d Angkan halam sai-na anawakkal amangan sampay ni kakohapan.  "
                            },
                            {
                                "text": "  Sakali itu, makat'kka pa'in kamemon sundalu in\u0101n ni dakayu' gulangan, aniya' gula' buwani maina'an ma kuwit tana'."
                            },
                            {
                                "text": "Pags\u014dd sig\u0101m peh\u0113', ta'nda' e' sig\u0101m gula' buwani in\u0101n magdayas-dayas, saguw\u0101' halam aniya' minsan dakayu' min sig\u0101m makatawakkal an'nno'an t\u014dng tanganna pina'an sabab kabowa t\u0101w sig\u0101m ma bay panubali sultan Sa'ul e'."
                            },
                            {
                                "text": "Saguw\u0101', pagka halam bay takale e' si Jonatan panubali mma'na, bay pina'abut t\u014dng tungkudna ni gula' in\u0101n bo' kininaman e'na. Pagkakanna pa'in, pasawa magt\u016by pamaihu'anna pagka ah\u0101p na palasahanna."
                            },
                            {
                                "text": "Nihaka'an iya magt\u016by e' dakayu' sundalu bay maina'an. \u201cTuwan,\u201d yukna, \u201ckami saga sundalu bay pinagsapahan e' mma'nu, sin\u014d' mbal amangan ai-ai llaw itu. Pinagmulka'an kono' kami. Angkan ko' kami itu pinunung na e' lingantu.\u201d  "
                            },
                            {
                                "text": "  Anambung si Jonatan, yukna, \u201cAll\u0101, aheya kasasawan pamat'kka e' mma'ku ma kitam kamemon! Nda'unbi ba kah\u0101p palasahanku pagkakanku gula' buwani itu minsan la'a hal dangkuri'.\u201d"
                            },
                            {
                                "text": "Yukna lagi', \u201cLuba'na na bah\u0101' bang kam bay makakakan ai-ai ya tatabanbi min saga bantatam. Marai' aheka lagi' bangsa Pilistin bay tapapatay.\u201d  "
                            },
                            {
                                "text": "  Ma llaw ina'an, tapapatay e' bangsa Isra'il saga bangsa Pilistin tinagna'an min Mikmas sampay ni jadjahan Ayjalon. Pagubus, landu' apaya saga a'a Isra'il sabab lingantu."
                            },
                            {
                                "text": "Angkan pinagagawan e' sig\u0101m saga bili-bili maka hayop bay tataban e' sig\u0101m bo' sinumbali' saru'un-du'un. Agsai pinagkakan e' sig\u0101m minsan masi laha'an, kabowa lingantu sig\u0101m."
                            },
                            {
                                "text": "Ati aniya' makasumbung ma si Sa'ul, yukna, \u201cTuwan, makapakay dusa ni PANGH\u016a' saga a'anu sabab wa'i sig\u0101m amangan sumbali'an masi taga-laha'.\u201d   Yuk si Sa'ul, \u201cSaga panipu! Pagulungunbi saru'un-du'un pi'itu batu aheya.\u201d"
                            },
                            {
                                "text": "Magpanoho'an gi' iya, yukna, \u201cPeh\u0113'unbi saga a'a he' bo' soho'unbi amowa pi'itu saga sapi' maka bili-bili sig\u0101m dangan maka dangan. Soho'unbi sig\u0101m anumbali' maka amangan maitu. Subay sig\u0101m mbal amakay dusa ni PANGH\u016a' pagka sig\u0101m amangan sumbali'an masi taga-laha'.\u201d   Angkan ma sangom ina'an du, amowa sig\u0101m pakaniya-pakaniya saga sapi' maka bili-bili sig\u0101m bo' sinumbali' maina'an."
                            },
                            {
                                "text": "Anambak isab batu si Sa'ul pagkulbanan ni PANGH\u016a'-Yawe. Yampa aniya' pagkulbanan tahinang e'na.  "
                            },
                            {
                                "text": "  Manjari ah'lling si Sa'ul, \u201cSangom itu,\u201d yukna, \u201cparugpak kitam ni saga bangsa Pilistin. Gora'tam ai-ai sig\u0101m kamemon ati papatayta sig\u0101m kamemon sampay ni kasubuhan.\u201d   Anambung saga sundalu in\u0101n, \u201cHinangun tuwan bang ai taluwa' ma pikilannu.\u201d   Sag\u014d' ya panambung imam, \u201cSubay kitam angaru dah\u016b ni Tuhan.\u201d  "
                            },
                            {
                                "text": "  Angkan angaru si Sa'ul ni Tuhan yukna, \u201cYa Tuhan, parugpak na bah\u0101' kami ni bangsa Pilistin? Pamuwannu bah\u0101' in da'ugan ma bangsa Isra'il?\u201d Saguw\u0101' halam aniya' sambung Tuhan ma llaw ina'an."
                            },
                            {
                                "text": "Pagka buwatt\u0113', ah'lling si Sa'ul ni saga nakura' ma tumpukan sundalu. \u201cPas\u014dng kam pi'itu,\u201d yukna, \u201cbo' tata'u bang ai dusa bay tahinangtam ma llaw itu."
                            },
                            {
                                "text": "Sapahanku ma \u014dn si Yawe ya Manglalappas ma bangsa Isra'il, sai-sai kat\u014dngan dusa itu minsan anakku si Jonatan, subay pinapatay.\u201d Sag\u014d' halam makapam\u016bng saga a'a in\u0101n minsan dangan.  "
                            },
                            {
                                "text": "  Ah'lling lagi' si Sa'ul ni kamemon saga a'a Isra'il, yukna, \u201cMailu kam ma dambila', ati aku maka anakku si Jonatan maitu isab ma dambila' itu.\u201d   Jari anambung saga a'a maina'an, \u201cKa'a ya magkabaya'an, tuwan.\u201d  "
                            },
                            {
                                "text": "  Sakali angamu'-ngamu' si Sa'ul ni si Yawe ya pagtuhanan bangsa Isra'il, yuk-i. \u201cYa PANGH\u016a', pata'uhun ni kami bang sai bay makarusa.\u201d Magko'ot-ko'ot pa'in, tasayu ngga'i ka saga sundalu ya bay tag-dusahan, sabab si Jonatan maka si Sa'ul ya tako'ot."
                            },
                            {
                                "text": "Magt\u016by ah'lling si Sa'ul, yukna, \u201cPagko'ot-ko'otinbi bang sai ma kami maka si Jonatan ya bay makarusa.\u201d Jari si Jonatan ya tako'ot.  "
                            },
                            {
                                "text": "  Na, ah'lling si Sa'ul ni si Jonatan, yukna, \u201c Haka'in aku bang ai bay tahinangnu?\u201d   Anambung si Jonatan, \u201cBay t'nno'anku t\u014dng tungkudku ni gula' buwani bo' bay kinamanku dangkuri'. Na, patut bah\u0101' aku subay pinapatay?\u201d  "
                            },
                            {
                                "text": "  \u201cAho' Jonatan\u201d yuk si Sa'ul. \u201cBang pa'in aku pinat'kkahan mulka' e' Tuhan bang ka mbal papatayku.\u201d  "
                            },
                            {
                                "text": "  Saguw\u0101' yuk saga sundalu ni si Sa'ul, \u201cSi Jonatan ya bay angaliyusan bangsatam Isra'il min kamulahan! Angay iya subay pinapatay? Mbal patut! Anapa kami ma \u014dn si Yawe ya Tuhan kakkal, in si Jonatan subay mbal ni'inay, sabab Tuhan ya bay anabangan iya ma bay tahinangna llaw itu.\u201d Angkan kaliyusan si Jonatan e' saga a'a in\u0101n ati halam bay pinapatay.  "
                            },
                            {
                                "text": "  Manjari itu, pahondong na si Sa'ul angapas saga bangsa Pilistin angkan sig\u0101m magsuhutan na ni kalahatan sig\u0101m.  "
                            },
                            {
                                "text": "  Min waktu tagna' kapagsultan si Sa'ul ma Isra'il, niatuhan e'na saga banta sig\u0101m min paruruwambila'. Ya na bangsa Mowab, bangsa Ammon, bangsa Edom, saga sultan bangsa Soba, maka bangsa Pilistin. Minsan pi'ingga parugpakan si Sa'ul maka saga sundaluna, anganda'ug sadja sig\u0101m."
                            },
                            {
                                "text": "Aesog e'na amono' ati tara'ug bangsa Amalek. Talappas e' si Sa'ul bangsa Isra'il min komkoman saga a'a bay makalangpasan ai-ai sig\u0101m.   "
                            },
                            {
                                "text": "    Ya itu saga anak si Sa'ul l'lla: si Jonatan bo' si Isboset maka si Malki-Suwa. Anakna d'nda kasiyakahan ya na si Merab, maka si Mikal ya kasiyalihan."
                            },
                            {
                                "text": "\u014cn h'nda si Sa'ul ya na si Ahinowam anak si Ahima'as. \u014cn a'a ya nakura' katapusan alanga ma saga sundaluna ya na si Abner. Magkaki si Sa'ul maka si Abner itu pagka"
                            },
                            {
                                "text": "magdanakan mma' sig\u0101m. Si K\u012bs ya mma' si Sa'ul, maka si N\u0113r ya mma' si Abner. Si Abiyel ya bay mma' sig\u0101.  "
                            },
                            {
                                "text": "  Magbono' na pa'in bangsa Pilistin maka bangsa Isra'il sampay ni waktu kamatay si Sa'ul, halam aniya' halianna. Bang aniya' a'a akosog atawa aesog ta'nda' e' si Sa'ul ma bangsa Isra'il, ning\u0101' magt\u016by e'na magsundalu.    "
                            }
                        ]
                    },
                    {
                        "verses": [
                            {
                                "text": "    Ah'lling si Samwel ma si Sa'ul yukna, \u201cAku ya bay pinabeya' e' PANGH\u016a' amusugan ka'a ns'llan bo' ka pinat'nna' magsultan ma bangsa Isra'il, ya bangsa suku'na. Na, kalehun pah\u0101p kallam PANGH\u016a' Sangat Kawasa,"
                            },
                            {
                                "text": "ya yuk-i, \u2018Tungbasanku bangsa Amalek ma sabab bay kapangahapa' sig\u0101m bangsa Isra'il waktu kaluwas sig\u0101m min lahat Misil."
                            },
                            {
                                "text": "Na, buwattina'an, peh\u0113' na ka, dugpakun bangsa in\u0101n. Laglagun sig\u0101m kamemon maka paka'atun ai-ai palsuku'an sig\u0101m. Da'a kapinin minsan dangan. Papatayun sig\u0101m kamemon d'nda-l'lla sampay ni onde'-onde' maka anak-duru'an. Papatayun isab saga kahayopan sig\u0101m, ai naka sapi', ai naka bili-bili, ai naka unta' sampay kura'. Papatayun kamemon.\u2019 \u201d  "
                            },
                            {
                                "text": "  Sakali pinalinganan e' si Sa'ul saga a'ana magbobono', sin\u014d' patipun ma da'ira Tela'im. Jari duwahatus ngibu sundalu magtinape' ya bay patipun pina'an, maka sangp\u016b' ngibu isab min bangsa Yuda."
                            },
                            {
                                "text": "Na, peh\u0113' disi Sa'ul tudju ni da'ira bangsa Amalek ati patapuk ma kal'bbakan bo' anipihan sig\u0101m."
                            },
                            {
                                "text": "Jari magbanda' si Sa'ul ma bangsa K\u0113n, yukna, \u201cAla'an kam min deyoman saga bangsa Amalek ilu bo' kam mbal talapay pinapatay, sabab aheya kah\u0101pan bay hinangbi ma bangsa Isra'il waktu kaluwas sig\u0101m min lahat Misil.\u201d Angkan paokat minna'an saga bangsa K\u0113n.  "
                            },
                            {
                                "text": "  Sakali itu, parugpak disi Sa'ul ni bangsa Amalek, tinagna'an min Habila sampay ta'abut S\u016br, ya lahat ma bihing Misil tampal ni sobangan."
                            },
                            {
                                "text": "Tapapatay e' sig\u0101m kamemon saga sundalu Amalek in\u0101n sag\u014d' si Agag ya sultan sig\u0101m hal bay sinaggaw."
                            },
                            {
                                "text": "In si Agag maka saga hayop ya katapusan ah\u0101p, maka saga anak hayop ya asambu, halam bay ni'inay e' disi Sa'ul maka saga a'ana. Ahuskaw sig\u0101m amaka'at ai-ai ah\u0101p angkan aniya' lagi' allum maka takapin. Sag\u014d' sasuku halam kap\u016bsanna bay nilaglag kat\u016byan e' sig\u0101m.  "
                            },
                            {
                                "text": "  Manjari angallam PANGH\u016a' ma si Samwel, yukna,"
                            },
                            {
                                "text": "\u201cMagsusun aku amene' si Sa'ul magsultan sabab kataikutan aku e'na, maka halam bay beya'na saga panoho'anku.\u201d Pagkale itu-i he' si Samwel, landu' iya asusa angkan iya angamu'-ngamu' ni si Yawe animpus dasangom in\u0101n.  "
                            },
                            {
                                "text": "  Pag'llaw dakayu' hinabu subu-subu lagi', pabungkal na si Samwel arak amowa mag'nda' maka si Sa'ul, saguw\u0101' aniya' angahaka'an iya, yukna, \u201cSi Sa'ul bay ma kauman Karmel insini' amat'nggehan ta'u-ta'u pamaheyana ma kabantuganna. Wa'i na iya pal\u016bd ni Gilgal.\u201d  "
                            },
                            {
                                "text": "  Makat'kka pa'in si Samwel ni Gilgal, ah'lling si Sa'ul ni iya, yuk-i, \u201cMura-murahan bang pa'in ka binarakatan e' si Yawe! Bay na beya'ku saga panoho'anna.\u201d  "
                            },
                            {
                                "text": "  Anambung magt\u016by si Samwel, yukna, \u201cNa bang buwatt\u0113', ai bah\u0101' lling bili-bili maka sapi' ya takaleku itu?\u201d  "
                            },
                            {
                                "text": "  Anambung si Sa'ul, yukna, \u201cYa ilu bay ta'agaw e' saga sundaluku min bangsa Amalek. Bay kinapinan e' sig\u0101m saga bili-bili maka saga sapi' ya katapusan ah\u0101p supaya aniya' panukbal ni si Yawe ya Tuhannu. Sadd\u012b m'nnilu bay papatay kami kamemon.\u201d  "
                            },
                            {
                                "text": "  \u201c\u0112! Sarang na!\u201d yuk si Samwel. \u201cKalehun gi' bay pangallam PANGH\u016a' ma aku dibuhi'.\u201d   \u201cNa, haka'in aku,\u201d yuk si Sa'ul.  "
                            },
                            {
                                "text": "  Ah'lling si Samwel yukna, \u201cAreyo' kabantugannu arai' bang ma bistahannu, malaingkan in ka'a pagmak\u014dkan ma saga kapanubu'an bangsa Isra'il. Tapene' ka e' si Yawe magsultan ma sig\u0101m."
                            },
                            {
                                "text": "Ya panoho'anna ma ka'a, yuk-i, \u2018Laglagun kamemon saga a'a Amalek, ya bangsa patila'atun in\u0101n. Bono'un sig\u0101m sampay sig\u0101m amatay kamemon.\u2019 \u201d"
                            },
                            {
                                "text": "Atilaw lagi' si Samwel yukna, \u201cAngay halam beya'nu panoho'an PANGH\u016a'-Yawe he'? Angay magt\u016by agawnu saga tatabanan ya ka makahinang kala'atan makas\u0101k atay PANGH\u016a'?\u201d  "
                            },
                            {
                                "text": "  Anambung si Sa'ul, \u201cOy! Bay du aku magkahagad ma kabaya'an PANGH\u016a'. Bay hinangku panoho'anna ma aku. Bay papatayku kamemon bangsa Amalek maka bay saggawku si Agag ya sultan sig\u0101m."
                            },
                            {
                                "text": "Suku' ma Tuhan asal saga bili-bili maka sapi' ya tataban in\u0101n, malaingkan kinapinan e' saga sundaluku saga hayop katapusan ah\u0101p. Itiya' na ma Gilgal bo' aniya' susumbali'an tinukbalan ni si Yawe ya Tuhannu.\u201d  "
                            },
                            {
                                "text": "  Yuk sambung si Samwel ma si Sa'ul,  \u201cKasulutan bah\u0101' si Yawe ma saga susumbali'an tinunu' maka tutukbalan pagtaubat labi lagi' min pameya'ta ma saga panoho'anna? Ah\u0101p lagi' magkahagad ma panoho'an Tuhan min amowa tutukbalan. Ah\u0101p lagi' ameya' ma kabaya'anna min anukbal lanab min saga bili-bili l'lla. "
                            },
                            {
                                "text": "Pinasali' ni dusa magpuputika' ya dusa a'a anagga' ma PANGH\u016a', maka bang a'a magmalangkahi, pasali' la'atna ni pagsumba ni saga ta'u-ta'u. Ma pasalan kataikutnu min panoho'an PANGH\u016a'-Yawe, tinaikutan isab he'na kapagsultannu.\u201d   "
                            },
                            {
                                "text": "  Manjari ah'lling si Sa'ul ma si Samwel, yukna, \u201cB'nnal, bay aku makalanggal panoho'an PANGH\u016a' maka panoho'annu. Tu'ud aku tin\u0101w ma saga a'aku, angkan bay beya'ku pamogos sig\u0101m."
                            },
                            {
                                "text": "Nd\u016b' tuwan,\u201d yukna, \u201camu'ku junjung ni ka'a, ampunun aku. Sehe'in aku bo' kita pabalik peh\u0113' anumba ni PANGH\u016a'-Yawe.\u201d  "
                            },
                            {
                                "text": "  Saguw\u0101' anambung si Samwel, yukna, \u201cH\u0113! Mbal aku ameya' ma ka'a sabab bay taikutannu panoho'an PANGH\u016a', maka ilu na ka tinaikutan he'na. Mbal na ka makapagsultan ma bangsa Isra'il!\u201d  "
                            },
                            {
                                "text": "  Jari itu, song pa'in ala'an si Samwel, niragtu' t\u014dng jubana e' si Sa'ul ati magt\u016by agese'."
                            },
                            {
                                "text": "Yuk si Samwel ma iya, \u201cNda'un na, in kapagsultannu sapantun juba itu. Taragtu' e' PANGH\u016a' min ka'a llaw itu, ati pamuwanna ma dakayu' pagkahinu, a'a labi ah\u0101p min ka'a."
                            },
                            {
                                "text": "In Tuhan Kasahaya'an bangsa Isra'il, mbal magputing atawa amindahan pikilanna sabab ngga'i ka iya manusiya' magpinda-pinda pikilan.\u201d  "
                            },
                            {
                                "text": "  Anganjunjung pabalik si Sa'ul. \u201cAho', bay aku makarusa,\u201d yukna, \u201csag\u014d' amu'ku ma ka'a, pagaddatin aku ma baihu'an saga pagmatto'ahan ma bangsaku Isra'il sampay ma bangsa Isra'il kamemon. Sehe'in aku bo' kita pabalik amudji ni si Yawe ya pagtuhanannu.\u201d"
                            },
                            {
                                "text": "Sakali pabunyug na si Samwel ma si Sa'ul ati makapudji iya ni PANGH\u016a'.   "
                            },
                            {
                                "text": "    Pagubus, ah'lling si Samwel, yukna, \u201cBowahunbi pi'itu si Agag ya sultan bangsa Amalek.\u201d   Na, pasekot si Agag pina'an ni si Samwel ma halam aniya' kahanggawanna, sabab ma pikilanna, \u201cTantu palabay kapiligduhan, mbal na ko' aku itu pinapatay.\u201d  "
                            },
                            {
                                "text": "  Saguw\u0101' yuk si Samwel,  \u201cMa pasalan aheka ina' kalungayan anak sabab bay papataynu, damikiyanna amatay du ka isab ati kalungayan anak ina'nu.\u201d  Jari pinaglagut-lagut si Agag e' si Samwel ma matahan si Yawe, maina'an ma Gilgal.  "
                            },
                            {
                                "text": "  Puwas pa'in e'-i, amole' na sig\u0101 karuwangan, si Samwel ni Rama bo' si Sa'ul ni Gibeya."
                            },
                            {
                                "text": "Min waktu in\u0101n sampay ni llaw kamatay si Samwel halam na iya amowa mag'nda' ma si Sa'ul. Sag\u014d' magdukka na pa'in si Samwel ma kah\u0101lan si Sa'ul. Magsusun isab si Yawe sabab kapamene'na ma si Sa'ul magsultan ma bangsa Isra'il.    "
                            }
                        ]
                    },
                    {
                        "verses": [
                            {
                                "text": "    Manjari dakayu' llaw, magkallam si Yawe ma si Samwel, yukna, \u201cSarang na pagdukkanu ma si Sa'ul pagka kataikutan e'ku pagsultanna ma bangsa Isra'il. Isihun ns'llan jaitun ni tanduk ya bowanu ilu bo' ka peh\u0113' ni Betlehem ni a'a pinag\u014dnan si Jesse. Sabab aniya' anakna l'lla tapene'ku magsultan.\u201d  "
                            },
                            {
                                "text": "  Sag\u014d' atilaw si Samwel, yukna, \u201cBuwattingga kapeh\u0113'ku? Bang tasayu e' si Sa'ul, tantu aku pinapatay e'na.\u201d   Ya sambung PANGH\u016a'-Yawe, \u201cAmowa ka dakayu' anak sapi' d'nda bo' haka'in saga a'a mah\u0113' in ka'a peh\u0113' amowa tutukbalan pagkulbannu ni Tuhan."
                            },
                            {
                                "text": "Ta'abbitun si Jesse ni pagkulbanan ati pata'uku ni ka'a bang ai subay hinangnu. Busugin ns'llan ya a'a t\u014d'ku ma ka'a.\u201d  "
                            },
                            {
                                "text": "  Bineya' e' si Samwel panoho'an PANGH\u016a' ati peh\u0113' iya ni Betlehem. Pagt'kkana, bin\u0101k iya e' saga pagmatto'ahan maina'an maka he' sig\u0101m amidpid. Atilaw sig\u0101m ma iya, yuk-i, \u201cTuwan, kah\u0101pan bah\u0101' ya pagpi'itunu ilu?\u201d  "
                            },
                            {
                                "text": "  \u201cAho',\u201d yuk sambung si Samwel. \u201cPi'itu aku anukbal tutukbalan kulban ni si Yawe. Sussihunbi pamarananbi bo' kam pi'itu ameya' ma aku.\u201d Sinussi isab e' si Samwel si Jesse maka saga anakna l'lla bo' ta'abbitna sig\u0101m ni pagkulban.  "
                            },
                            {
                                "text": "  Pagt'kka sig\u0101m, ta'nda' e' si Samwel si Eliyab ya anak si Jesse kasiyakahan, angkan pangannalna, \u201cTantu ya na itu bay tapene' e' PANGH\u016a'-Yawe.\u201d  "
                            },
                            {
                                "text": "  Saguw\u0101' angallam PANGH\u016a' ma si Samwel, yukna, \u201cDa'a nda'un luwana atawa lanjangna sabab ngga'i ka iya bay tapene'ku. Magbidda' asal e'ku ang'nda' min pang'nda' manusiya'. Sabab in manusiya' mag'nda' sadja ma pangluwahan saguw\u0101' aku si Yawe ang'nda' ma pangatayan.\u201d  "
                            },
                            {
                                "text": "  Sakali pinalinganan e' si Jesse si Abinadab ya anakna pasunu' bo' binowa palabay min matahan si Samwel. Saguw\u0101' yuk si Samwel, \u201cNgga'i ka iya bay tapene' e' PANGH\u016a'.\u201d"
                            },
                            {
                                "text": "Jari si Samma, ya anak si Jesse kat'llu na, pinalabay min si Samwel, sag\u014d' yuk si Samwel, \u201cNgga'i ka du isab iya bay tapene' e' PANGH\u016a'.\u201d"
                            },
                            {
                                "text": "Tapalabay e' si Jesse kapitu' anakna l'lla min matahan si Samwel sag\u014d' buwatt\u0113' na pa'in pah'lling si Samwel, yukna, \u201cHalam sai-na ma sig\u0101m bay tapene' e' PANGH\u016a'.\u201d"
                            },
                            {
                                "text": "Angkan atilaw si Samwel ma si Jesse yukna, \u201cHalam na aniya' sadd\u012b anaknu min sig\u0101m itu?\u201d   \u201cAniya' gi' kasiyalihan,\u201d yuk sambung si Jesse, \u201csaguw\u0101' wa'i magipat saga bili-bili.\u201d   Ah'lling si Samwel, \u201cSoho'un iya pinabowa pi'itu. Mbal kitam makatagna' sat'ggolna mbal at'kka.\u201d  "
                            },
                            {
                                "text": "  Angkan pina'\u0101' e' si Jesse anakna kasiyalihan. Onde' arorog iya, amanis, maka ah\u0101p isab ninda' matana.   Jari yuk PANGH\u016a' ma si Samwel, \u201cYa na ilu tapene'ku. P\u0113'un na, busugin iya ns'llan tanda' kapagsultanna.\u201d  "
                            },
                            {
                                "text": "  Manjari ning\u0101' e' si Samwel tanduk isihan ns'llan e' bo' busuganna si Da'ud ma matahan saga danakanna. Tinagna'an min llaw in\u0101n pataptap R\u016b si Yawe ma si Da'ud. Sakali amole' na pabalik si Samwel ni Rama.   "
                            },
                            {
                                "text": "    Sakali ala'an na R\u016b si Yawe min si Sa'ul ati aniya' saitan pinapeh\u0113' e' si Yawe aminsana' iya."
                            },
                            {
                                "text": "Ah'lling saga tendogna, yuk-i, \u201cTuwan sultan, tantu ka bininsana' e' saitan bay min Tuhan."
                            },
                            {
                                "text": "Angkan tuwan, soho'un kami saga sosoho'annu itu amiha dakayu' a'a ata'u magbiyula. Ati sakahaba' ka tin'kka e' saitan, magbiyula iya supaya pah\u0101p palasahannu.\u201d  "
                            },
                            {
                                "text": "  Angkan magpanoho'an si Sa'ul ma saga tendogna in\u0101n, yukna, \u201cNa aho', piha'inbi aku a'a apanday magbiyula bo' bowahunbi pi'itu.\u201d  "
                            },
                            {
                                "text": "  Jari ah'lling dakayu' sosoho'an in\u0101n yukna, \u201cTuwan, aniya' kata'uwanku apanday magbiyula. Anak iya si Jesse a'a min Betlehem. Aesog iya maka bobono'un. Ahantap isab himum\u016bnganna maka arorog pamarananna. Ina'an isab PANGH\u016a'-Yawe pat'ttog ma iya.\u201d  "
                            },
                            {
                                "text": "  Manjari amabeya' lapal si Sa'ul ni si Jesse, yuk-i, \u201cPapi'ituhun anaknu si Da'ud ya magi'ipat bili-bili ilu.\u201d"
                            },
                            {
                                "text": "Pagkale si Jesse, magt\u016by iya anganduwa' ni kura' ba'anan tinapay maka dapangisihan binu-anggul maka dakayu' anak kambing. Aubus pa'in niruwa' e'na, pinatulak e'na si Da'ud peh\u0113' ni si Sa'ul.  "
                            },
                            {
                                "text": "  Sakali anagna' na maghinang si Da'ud ma deyoman sultan Sa'ul. Kasulutan sidda si Sa'ul ma iya angkan iya nihinang dakayu' magbobowa pakokosna."
                            },
                            {
                                "text": "Amabeya' lapal isab si Sa'ul peh\u0113' ni si Jesse, yuk-i, \u201cPamaituhun na si Da'ud ma deyomanku sabab kasulutan aku ma iya.\u201d  "
                            },
                            {
                                "text": "  Na, sakahaba' si Sa'ul bininsana' e' saitan bay min Tuhan, magbiyula magt\u016by si Da'ud. Bay pa'in iya makabiyula, pah\u0101p palasahan si Sa'ul maka ala'an isab saitan min iya.    "
                            }
                        ]
                    },
                    {
                        "verses": [
                            {
                                "text": "    Manjari magtipun saga sundalu bangsa Pilistin bo' pasakap magbono'. Magp\u016bn sig\u0101m ma kauman Soko ya ma lahat Yuda, ati magpustu sig\u0101m ma Epes-Dammim ma llot Soko maka Aseka."
                            },
                            {
                                "text": "Ina'an isab magtimuk disi Sa'ul maka saga sundalu Isra'il bo' magpustu ma L'bbak Ela. Patanam isab sig\u0101m bo' angatu ma bangsa Pilistin."
                            },
                            {
                                "text": "In bangsa Pilistin ina'an ma dakayu' b\u016bd, maka ina'an saga bangsa Isra'il ma b\u016bd sadd\u012b. Aniya' l'bbak-b\u016bd isab ma llot sig\u0101m.  "
                            },
                            {
                                "text": "  Sakali aniya' paluwas min pustu bangsa Pilistin dakayu' a'a bobono'un maka babantugun. \u014cnna si Golayat, a'a min da'ira G\u0101t. Kulang-labi dand'ppa maka tonga' lanjangna."
                            },
                            {
                                "text": "Magsinaruk tumbaga si Golayat itu, maka magbinadju' badju' sisikan tumbaga, buhatna saga limamp\u016b' ka lima kilu."
                            },
                            {
                                "text": "Tinampanan tape'na maka tumbaga, maka aniya' budjak tumbaga pasalay ma bukutna."
                            },
                            {
                                "text": "Aniya' budjakna dakayu' da'aslag batangna maka batang pagt'nnunan kakana'. Ya solabna d\u012b basi', ya buhatna saga pitu' kilu. Aniya' magbobowa tamingna parah\u016b min iya.  "
                            },
                            {
                                "text": "  Na, an'ngge si Golayat itu ma anggopan saga sundalu bangsa Isra'il, maka e'na angamahit, yukna, \u201cAngay kam subay paluwas magbono'? Aku itu dakayu' ko' sundalu Pilistin, bo' ka'am ilu banyaga' sadja si Sa'ul! Pene'unbi,\u201d yukna, \u201cdakayu' a'abi bo' soho'unbi pi'itu angatuhan aku."
                            },
                            {
                                "text": "Bang saupama aku tara'ugna, magpabanyaga' kami ma ka'am. Sag\u014d' bang iya ya tara'ugku, ka'am ya hinang kami banyaga'.\u201d"
                            },
                            {
                                "text": "Ah'lling lagi' si Golayat, yukna, \u201cBuwattina'an tukasku kaesogbi bangsa Isra'il! Papi'ituhunbi bang aniya' angatuhan aku.\u201d"
                            },
                            {
                                "text": "\u0100, pagkale bissala si Golayat itu e' si Sa'ul maka kamemon saga sundalu Isra'il, magt\u016by sig\u0101m angalogmay maka sin\u014dd t\u0101w.   "
                            },
                            {
                                "text": "    Na, ina'an si Da'ud anak si Jesse, ya min tumpuk Eprata. Si Jesse in\u0101n bay pat'nna' ma Betlehem ma lahat Yuda. Walu' heka anakna, maka ato'a na iya ma waktu kapagsultan si Sa'ul."
                            },
                            {
                                "text": "T'llungan anak si Jesse kasiyakahan bay ameya' ma sultan Sa'ul ma pagbono'an. Ya siyaka to'ongan si Iliyab, bo' si Abinadab, bo' si Samma,"
                            },
                            {
                                "text": "maka si Da'ud ya kasiyalihan. Jari ya t'llungan anak siyaka ameya' na pa'in ma si Sa'ul ma pagbono'an,"
                            },
                            {
                                "text": "ati si Da'ud ya magpeh\u0113'-pi'itu. Bay pa'in iya maghinang ma si Sa'ul, amole' iya pabalik ni Betlehem angipat saga bili-bili mma' sig\u0101m.  "
                            },
                            {
                                "text": "  Manjari magmairan na pa'in si Golayat ma matahan bangsa Isra'il, waktu subu maka waktu kohap ma deyom mpatp\u016b' llaw.  "
                            },
                            {
                                "text": "  Dakayu' llaw, magpanoho'an si Jesse ma si Da'ud, yukna, \u201cOto', pasa'ut ka peh\u0113' ni pustu saga siyakanu. Bowahin sig\u0101m dakarut pai-tirigu bay sinanglag maka sangp\u016b' solag tinapay itu."
                            },
                            {
                                "text": "Bowahin isab nakura' tumpukan sig\u0101m sangp\u016b' solag gatas ap\u012bt. Maka nda'un isab kah\u0101lan saga siyakanu mah\u0113', ati bowahin aku lapal in sig\u0101m asalamat du."
                            },
                            {
                                "text": "Wa'i sig\u0101m magbeya' maka sultan Sa'ul maka kamemon sundalu Isra'il ma L'bbak Ela, magbono' na pa'in maka bangsa Pilistin.\u201d  "
                            },
                            {
                                "text": "  Dai' llaw pa'in, pabangun na si Da'ud bo' pang'bbana saga bili-bili ma dakayu' magi'ipat bili-bili du isab. Palanjal na iya amowa saga balanja' buwat bay panoho'an mma'na, ati makat'kka iya peh\u0113' hinabu ma pal'ngnganan pa'in saga magbobono' bangsa Isra'il ni atag pagbono'an. Ina'an sig\u0101m angolang panukas palbantahan sig\u0101m bangsa Pilistin."
                            },
                            {
                                "text": "Sakali, magharap na sundalu Isra'il maka sundalu Pilistin."
                            },
                            {
                                "text": "Pagka buwatt\u0113', pang'bba e' si Da'ud ma magjajaga balanja' ai-ai bay bowana bo' magdai'-dai' peh\u0113' angowa' ma saga siyakana."
                            },
                            {
                                "text": "Hinabuna lagi' magbissala maka sig\u0101m, ina'an na si Golayat a'a G\u0101t an'ngge min dahuwan saga pagkahina sundalu Pilistin, maka he'na isab anukas kaesog bangsa Isra'il buwat bay kahaba'. Jari takale itu he' si Da'ud."
                            },
                            {
                                "text": "Pag'nda' saga sundalu bangsa Isra'il ma si Golayat, magt\u016by sig\u0101m magdauragan kabowa t\u0101w sig\u0101m.  "
                            },
                            {
                                "text": "  Magupama na pa'in saga sundalu in\u0101n, yuk-i, \u201cNda'unbi ba a'a in\u0101n. Llaw-llaw iya paluwas min pustuna anukas bangsatam Isra'il. Yuk suli-suli, sai ya makapapatay ma si Golayat tinungbasan alta' aheka e' sultan Sa'ul. Pamah'nda isab e'na anakna budjang ma a'a makapatay si Golayat, ati saga anak-kampungna mbal na pinabayad buwis parinta.\u201d  "
                            },
                            {
                                "text": "  Atilaw gi' si Da'ud ma saga a'a ya ma atagna, yukna \u201cAi kono' panungbas ma a'a makapatay a'a bangsa Pilistin itu, maka amuwas kaiya'antam bangsa Isra'il? Sai sa kapil itu ya makatawakkal anukas saga sundalu ya suku' Tuhan kakkal salama-lama?\u201d  "
                            },
                            {
                                "text": "  Binalikan e' saga a'a in\u0101n ya bay pagupama sig\u0101m, yuk-i, \u201cBuwatt\u0113' ya panungbas e' sultan ma sai ya makapatay ma Pilistin ilu.\u201d  "
                            },
                            {
                                "text": "  Na, pagkale si Eliyab ya siyaka si Da'ud ma bay panilawna ma saga sundalu in\u0101n, magt\u016by akagit atayna. Angkan pah'llinganna si Da'ud, yukna, \u201cMagay ka mailu? Sai bay pang'bbahannu saga bili-bili salat-salat ma paslangan he'? Kata'uwanku ka'a maka pagabbunu. Mamarahi to'ongan la'at pikilannu. Hal ko' ka ilu bay pi'itu ang'nda'-ng'nda' pagbono' itu!\u201d  "
                            },
                            {
                                "text": "  Ya sambung si Da'ud, \u201cAngay?\u201d yukna. \u201cAi bay hinangku? Halam bah\u0101' aniya' kapatutku minsan hal atilaw?\u201d"
                            },
                            {
                                "text": "Jari pataikut si Da'ud min siyakana bo' atilaw ma a'a sadd\u012b ma pasal ina'an-i. Sakali magsali' du panambung sig\u0101m ma iya."
                            },
                            {
                                "text": "Na, takale suli-suli si Da'ud itu ati tahaka ni si Sa'ul, angkan iya pinalinganan sin\u014d' peh\u0113' ni sultan.  "
                            },
                            {
                                "text": "  Pagt'kka si Da'ud, ah'lling iya ni si Sa'ul, \u201cTuwan sultan,\u201d yukna, \u201csubay kitam mbal niumagad ma a'a Pilistin ilu! Aku ya peh\u0113', tuwan, angatuhan iya!\u201d  "
                            },
                            {
                                "text": "  Ya sambung si Sa'ul ma iya, \u201cOy! Mbal ka maka'atuhan Pilistin ilu. Onde'-onde' gi' ka, bo' iya in\u0101n magbobono' asal min bay lagi' kabata'na.\u201d  "
                            },
                            {
                                "text": "  Sag\u014d' ah'lling si Da'ud ni si Sa'ul, yukna, \u201cTuwan, aku itu magi'ipat saga bili-bili mma'ku. Sakahaba' aniya' bili-bili tatanga' e' halimaw atawa baruwang,"
                            },
                            {
                                "text": "aku iya magbaran anurul ati puwasanku bili-bili min bowa' sattuwa he'. Tab\u012bng pa'in aku e' sattuwa he', magt\u016by lurayku ma b\u016b-langalna bo' papatayku."
                            },
                            {
                                "text": "Aho', tuwan sultan, aheka saga halimaw maka baruwang bay tapapatayku angkan pasali'ku a'a kapil bangsa Pilistin itu ni dakayu' sattuwa in\u0101n, pagka tatukas e'na kasundaluhan suku' Tuhan, ya kakkal salama-lama.\u201d"
                            },
                            {
                                "text": "Ah'lling lagi' si Da'ud, yukna, \u201cYa PANGH\u016a'-Yawe bay angalappasan aku min kukku halimaw maka min kukku baruwang, ya du isab Tuhan angalappasan aku min pang'ntan a'a Pilistin itu.\u201d   Pagka buwatt\u0113' pa'in, ah'lling si Sa'ul ni si Da'ud, yukna, \u201cNa, peh\u0113' ka angatu. Bang pa'in PANGH\u016a' pabeya' ma ka'a.\u201d  "
                            },
                            {
                                "text": "  Manjari, pinasulug he' si Sa'ul saga pamakayna pagbono' ma si Da'ud. Pinasulug sarukna tumbaga ni k\u014dk si Da'ud, badju'na basi' ma puhu'na."
                            },
                            {
                                "text": "Pagubus itu, magtinakos si Da'ud kalis si Sa'ul, pinakambotan peh\u0113' ni badju'na pagbobono'. Sag\u014d' agon iya mbal makal'ngngan pagka mbal biyaksa, angkan iya ah'lling ni si Sa'ul.   \u201cTuwan sultan,\u201d yukna, \u201cmbal aku makapamono' bang aku magbinadju' saga pakayan itu sabab halam aku biyaksa.\u201d Minn\u0113' niurusan e' si Da'ud."
                            },
                            {
                                "text": "Jari ning\u0101' e'na tungkudna bo' peh\u0113' ni sapa' amene' lima batu-batu alanu', pinat'nna' e'na ni deyom puyu'-puyu' ya asal pinagbowa e'na ma waktu kapangipatna saga bili-bili. Binowa isab pitikanna bo' pal'ngngan tudju ni si Golayat ya a'a Pilistin e'.  "
                            },
                            {
                                "text": "  Salta', pina'an si Golayat tudju ni si Da'ud, maka ina'an isab magbobowa tamingna min dahuanna."
                            },
                            {
                                "text": "Pag'nda' si Golayat ma si Da'ud in iya onde' baha'u lagi' maka ah\u0101p luwana, magt\u016by iya niudju' e'na."
                            },
                            {
                                "text": "Yukna ma si Da'ud, \u201cH\u014dy! Ai pangannalnu ma aku? Ero' bah\u0101', angkan ka pi'itu ni aku maka kayu-kayunu ilu?\u201d Sinabbut isab e'na saga tuhan ya pagtuhanan bangsa sig\u0101m Pilistin bang pa'in si Da'ud taluwa' sukna'."
                            },
                            {
                                "text": "Amissala lagi' iya ma si Da'ud, \u201cPas\u014dng ka pi'itu,\u201d yukna, \u201cbo' pamakanku isinu ilu ma saga manuk-manuk maka saga sattuwa talun!\u201d  "
                            },
                            {
                                "text": "  Anambung si Da'ud ma Pilistin e', yukna, \u201cKa'a ilu magbowa kalis, budjak aheya maka budjak ariki', sag\u014d' atuhanta ka ma \u014dn si Yawe, ya Tuhan tatukasnu itu. In iya Tuhan Sangat Kawasa, ya pagtuhanan saga sundalu Isra'il."
                            },
                            {
                                "text": "Ma llaw itu, tinukbal ka ni aku e' PANGH\u016a'-Yawe ati papatayta ka maka ponggolanku k\u014dknu. Pakakanku bangkaybi bangsa Pilistin ma saga manuk-manuk maka saga sattuwa talun, ati tasayu e' kamemon manusiya' aniya' Tuhan sab'nnal-b'nnal ma bangsa Isra'il."
                            },
                            {
                                "text": "Kamemon saga a'a sikatimukan itu song makata'u in si Yawe makalappas saga a'a suku'na minsan halam aniya' kalis atawa budjak pakokosna. Ma iya asal in da'ugan ma pagbono' itu, ati tinukbal kam e'na ni komkoman kami.\u201d  "
                            },
                            {
                                "text": "  Na, pagsekot na pa'in si Golayat, arak parugpak, magt\u016by paragan si Da'ud am\u0101k iya."
                            },
                            {
                                "text": "Kino'ot e'na dakayu' batu-batu min deyom puyu'-puyu'na bo' magt\u016by pinitik si Golayat. Taluwa' iya ma tuktukna ati paloblob batu he'. Magt\u016by iya humantak para'ub.  "
                            },
                            {
                                "text": "  Sakali anganda'ug si Da'ud minsan hal pitikan maka batu ma tanganna. Minsan halam kalisna, tabono'na maka tapatayna si Golayat."
                            },
                            {
                                "text": "Paghantak si Golayat itu, paragan magt\u016by si Da'ud bo' an'ngge ma atagna. Nihublut e'na kalis si Golayat bo' papatayna. Pagubus, pinonggolan e'na k\u014dk.   Na, pag'nda' bangsa Pilistin in sundalu sig\u0101m babantugun amatay na, magt\u016by sig\u0101m maglahian."
                            },
                            {
                                "text": "Sakali, magolangan saga sundalu bangsa Isra'il maka bangsa Yuda maka e' sig\u0101m pas\u014dng ni dahuwan bo' angapas saga Pilistin sampay ni bihing da'ira G\u0101t maka ni pagsos\u014dran ni Ekron. Sikahantalan bangkay saga sundalu Pilistin ma bihing l\u0101n min Sa'araim sampay ni G\u0101t maka ni Ekron."
                            },
                            {
                                "text": "Pagbalik saga sundalu Isra'il min bay panurulan ma saga sundalu Pilistin, tataban magt\u016by e' sig\u0101m kamemon ai-ai takapin ma pustu saga sundalu Pilistin."
                            },
                            {
                                "text": "Jari binowa e' si Da'ud k\u014dk si Golayat ni Awrusalam, sag\u014d' saga pakokos si Golayat bay bowana ni toldana.  "
                            },
                            {
                                "text": "  Maka'nda' pa'in si Sa'ul ma kapangatu si Da'ud ma si Golayat, atilaw iya ma si Abner ya nakura' saga sundaluna. \u201cAbner,\u201d yukna, \u201canak sai sa onde' baha'u in\u0101n?\u201d   \u201cMinsan aku pasapanu tuwan sultan, mbal kata'uwanku,\u201d yuk sambung si Abner.  "
                            },
                            {
                                "text": "  Yuk sultan lagi', \u201cPanilawun bang anak sai iya.\u201d  "
                            },
                            {
                                "text": "  Manjari makabalik pa'in si Da'ud min kapamono'na ma si Golayat, binowa iya e' si Abner paharap ni si Sa'ul, salta' ina'an lagi' k\u014dk si Golayat binenten e'na."
                            },
                            {
                                "text": "Atilaw si Sa'ul ma si Da'ud, \u201cAnak sai ka, oto'?\u201d yukna.   Anambung si Da'ud, \u201cTuwan sultan,\u201d yukna, \u201caku itu anak dakayu' tendognu si Jesse, a'a min Betlehem.\u201d    "
                            }
                        ]
                    },
                    {
                        "verses": [
                            {
                                "text": "    Na, aubus pa'in pagbissala si Da'ud maka si Sa'ul, makapagda'atay iya maka si Jonatan ya anak si Sa'ul. In lasa si Jonatan ma si Da'ud sali' du lasana ma baranna."
                            },
                            {
                                "text": "Tinagna'an min llaw ina'an, halam na pinapole' e' si Sa'ul si Da'ud ni okoman mma'na."
                            },
                            {
                                "text": "Sakali itu, pagka alasa si Jonatan ma si Da'ud buwat e'na alasahan baranna, bay iya magjanji' maka si Da'ud."
                            },
                            {
                                "text": "Nihurusan e' si Jonatan jubana bo' pamuwanna ma si Da'ud, beya' isab s'mmekna pagbobono' maka kalisna sampay pana'na maka kambotna.  "
                            },
                            {
                                "text": "  Pi'ingga-pi'ingga panoho'an si Sa'ul ma si Da'ud, aheya sadja da'uganna angkan iya tahinang nakura' alanga ma saga sundalu. In kapat'nna' ma si Da'ud itu makasulut pangatayan kamemon saga a'a Isra'il sampay saga pagnakura'an sundalu si Sa'ul.  "
                            },
                            {
                                "text": "  Manjari waktu lagi' bay kapamole' saga sundalu Isra'il puwas bay tapatay e' si Da'ud si Golayat, pina'an pab\u0101k ni si Sa'ul saga kar'ndahan min katilingkal kauman Isra'il magpangigal maka magkalangan, magbowa sig\u0101m tambul-tambul maka biyula."
                            },
                            {
                                "text": "Hinabu sig\u0101m magpangigal, angalang sig\u0101m buwattitu,  \u201cIbuhan tapatay e' sultan Sa'ul, maka hatusan ibu isab ma si Da'ud.\u201d   "
                            },
                            {
                                "text": "  Pagkale si Sa'ul ma pagkalang itu, landu' iya angastol angkan yukna ma deyom atayna, \u201cBang ma saga a'a itu hatusan ibu ya bay tapatay e' si Da'ud bo' aku itu ibuhan sadja. Na, ai lagi' bah\u0101' takapin ya makajari niagaw e'na? Luwal la'a pagsultanku.\u201d"
                            },
                            {
                                "text": "Angkan tinagna'an min llaw in\u0101n ala'at na pang'nda' si Sa'ul ma si Da'ud kabowa pangimb\u016bna.  "
                            },
                            {
                                "text": "  Manjari pag'llaw dakayu', aniya' saitan bay min Tuhan pasangon ni si Sa'ul. Binelaw iya, maka magligaw e'na amissala ma deyom luma'na, hinabu si Da'ud magbiyula buwat kabiyaksahanna. Na, aniya' budjak ma tangan si Sa'ul,"
                            },
                            {
                                "text": "ati yukna ma deyom atayna, \u201cGom lagbasku si Da'ud itu ni dinding.\u201d Sakali, binudjak si Da'ud e' si Sa'ul, daipara katangkisan e'na min duwa.  "
                            },
                            {
                                "text": "  Aheya t\u0101w si Sa'ul ma si Da'ud sabab tinabang na pa'in iya e' PANGH\u016a'-Yawe bo' si Sa'ul tinaikutan na."
                            },
                            {
                                "text": "Pagka buwatt\u0113', pinatulak e'na si Da'ud bo' pinagmak\u014dk ma tumpukan sundalu dangibu hekana. Jari magmak\u014dk si Da'ud ma saga sundaluna pi'ingga-pi'ingga ya pagbono'an sig\u0101m."
                            },
                            {
                                "text": "Ajatu kamemon kahinanganna sabab ina'an asal PANGH\u016a' pat'ttog ma iya."
                            },
                            {
                                "text": "Ya itu sababan angkan pas\u014dng gom pa'in t\u0101w si Sa'ul ma si Da'ud."
                            },
                            {
                                "text": "Malaingkan in kamemon a'a Isra'il maka Yuda palasa ma si Da'ud sabab ah\u0101p e'na magmak\u014dkan sig\u0101m ma pagbono'an.  "
                            },
                            {
                                "text": "  Na, aniya' waktu ah'lling si Sa'ul ni si Da'ud, yukna, \u201cBang aesog e'nu amogbogan aku maka bang t'nggehannu pah\u0101p pagbono' PANGH\u016a', pamah'ndaku ma ka'a si Merab, ya anakku siyaka.\u201d Buwatt\u0113' pamissala si Sa'ul sabab ma pikilanna ngga'i ka iya ya amapatay si Da'ud, sag\u014d' saga bangsa Pilistin.  "
                            },
                            {
                                "text": "  Saguw\u0101' anambung si Da'ud. \u201cTuwan,\u201d yukna, \u201caku maka saga matto'a-danakanku sampay na saga ka'mbo'anku itu a'a areyo' du ko' ma bangsa Isra'il. Angkan mbal aku patut amikit ni sultan.\u201d"
                            },
                            {
                                "text": "Malaingkan, ta'abut pa'in waktu bay panugun pamakawin si Merab ma si Da'ud, pinakawin na iya ma l'lla sadd\u012b ya pinag\u014dnan si Adare'el, a'a min Mehola.  "
                            },
                            {
                                "text": "  Na, si Mikal, ya anak si Sa'ul budjang kasiyalihan, bilahi sidda ma si Da'ud. Jari pagta'u si Sa'ul ma pasalan itu-i kasulutan iya."
                            },
                            {
                                "text": "Yukna ma deyom atayna, gom pamah'ndaku si Mikal ma si Da'ud supaya iya takatina amono' bo' pinapatay e' saga bangsa Pilistin. Angkan binalikan e' si Sa'ul bay llingna ma si Da'ud, yukna, \u201cMakajari na ka tahinang ayuwanku.\u201d  "
                            },
                            {
                                "text": "  Manjari magpanoho'an si Sa'ul ma saga tendogna sin\u014d' magbissala maka si Da'ud ma halam aniya' makata'u. Sin\u014d' sig\u0101m amissalahan iya buwattitu, \u201cKasulutan sultan ma ka'a, maka kinalasahan ka e' kamemon saga tendogna, angkan ah\u0101p lagi' bang ng\u0101'nu na h'nda anakna he'.\u201d  "
                            },
                            {
                                "text": "  Jari buwatt\u0113' pamissala saga tendog in\u0101n ma si Da'ud, sag\u014d' anambung iya, yukna, \u201cAngay, taluhay-luhaybi bah\u0101' tahinang dakayu' ayuwan sultan? Aku itu a'a miskin maka ngga'i ka babantugun.\u201d  "
                            },
                            {
                                "text": "  Makata'u pa'in si Sa'ul pasal bay kabtangan si Da'ud he',"
                            },
                            {
                                "text": "yuk panambungna, \u201cHaka'inbi si Da'ud buwattitu, \u2018Halam aniya' sadd\u012b ungsud niamu' min ka'a e' sultan, luwal dahatus kuwit bay pangislaman min bangsa Pilistin. Minn\u0113' makabalos in sultan ma saga bantana.\u2019 \u201d Sag\u014d' ya to'ongan mohot si Sa'ul in si Da'ud tapapatay e' bangsa Pilistin.  "
                            },
                            {
                                "text": "  Pagkale si Da'ud ma pamissala saga tendog in\u0101n, sulut na iya tahinang ayuwan sultan Sa'ul. Angkan minsan halam lagi' ta'abut waktu bay panugun,"
                            },
                            {
                                "text": "parugpak si Da'ud maka saga sundaluna ni bangsa Pilistin, ati tapatay e' sig\u0101m saga duwa hatus puhu'. Pagubus, binowa e' si Da'ud duwa hatus kuwit bay pangislaman min saga Pilistin e'. Ni'nde'an e'na ni si Sa'ul supaya iya makajari na ayuwan sultan. Pagka buwatt\u0113', bay pamakawin e' si Sa'ul anakna si Mikal ma si Da'ud.  "
                            },
                            {
                                "text": "  Tasayu pa'in e' si Sa'ul in si Da'ud tinabang e' PANGH\u016a' maka kinalasahan e' anakna si Mikal,"
                            },
                            {
                                "text": "gom pa'in magduruhun t\u0101wna. Jari binantahan si Da'ud e' si Sa'ul sat'ggolna allum.  "
                            },
                            {
                                "text": "  Na, masi na pa'in saga pagnakura'an bangsa Pilistin amowa magbono' maka bangsa Isra'il buwat asal daran nihinang e' sig\u0101m. Jari kahaba' sig\u0101m parugpak ni saga Pilistin, aheya da'ugan si Da'ud min kasehe'an saga nakura' sundalu si Sa'ul. Minn\u0113' landu' abantug \u014dn si Da'ud.    "
                            }
                        ]
                    },
                    {
                        "verses": [
                            {
                                "text": "    Na, magsuli-suli si Sa'ul ma anakna si Jonatan maka saga tendogna pangandolan pasal si Da'ud subay pinapatay. Sag\u014d' alasa to'ongan si Jonatan ma si Da'ud,"
                            },
                            {
                                "text": "angkan iya binanda'an e'na. Yuk si Jonatan, \u201cAngamohot mma'ku si Sa'ul amapatay ka'a, angkan ka subay pahalli' salung subu. Amiha ka lugal patapukannu. Ebot-ebot, da'a ka magluwas-luwas."
                            },
                            {
                                "text": "Pagsalung, magbeya' aku maka mma'ku ni huma ya patapukannu. Bissalahanku iya ma pasalannu, jari haka'anta pa'in ka bang ai ya kaluwasanna.\u201d  "
                            },
                            {
                                "text": "  Sakali pag'llaw dakayu' pa'in, binissalahan si Sa'ul e' si Jonatan pasalan kah\u0101p si Da'ud. Yukna, \u201cMma', da'a inayun si Da'ud sabab halam iya bay angala'at ka'a. Bang pina'amu, in kamemon bay tahinangna aheya sidda katabanganna ma ka'a."
                            },
                            {
                                "text": "Bay paglilla'na kallumna waktu kapamono'na si Golayat ati aheya da'ugan bay pamuwan PANGH\u016a' ma kitam bangsa Isra'il. Kasaksi'annu itu kamemon maka kin\u014dgan ka isab. Na, angay la'atnu a'a halam dusahan buwat si Da'ud angkan iya subay papataynu?\u201d  "
                            },
                            {
                                "text": "  Tabowa si Sa'ul ma pamissala si Jonatan in\u0101n angkan iya ah'lling, yukna, \u201cSapahanku ma \u014dn si Yawe ya kakkal salama-lama, in si Da'ud mbal na pinapatay.\u201d"
                            },
                            {
                                "text": "Sakali pinalinganan si Da'ud e' si Jonatan bo' pangahakana kamemon bay kapagbissalahanna maka mma'na. Manjari binowa si Da'ud ni si Sa'ul, ati maghinang iya ma deyo'an sultan buwat bay ka'ina tagna'.  "
                            },
                            {
                                "text": "  Malaingkan paniya' na isab bono' aheya, jari peh\u0113' si Da'ud angandugpak ni bangsa Pilistin. Apaslod sidda pangandugpakna angkan maglahian sadja saga sundalu Pilistin.  "
                            },
                            {
                                "text": "  Sag\u014d' aniya' na saitan bay min PANGH\u016a' pas\u014dd ni si Sa'ul hinabuna aningk\u014d' ma deyom luma'na maka he'na ang'ntanan budjakna. Sakali itu, hinabu si Da'ud magbiyula,"
                            },
                            {
                                "text": "binudjak iya magt\u016by e' si Sa'ul. Daipara makatangkis si Da'ud, bo' budjak in\u0101n tumaluwa' sadja ni dinding. Jari ma sangom du in\u0101n, alahi si Da'ud minna'an.  "
                            },
                            {
                                "text": "  Sakali, magpanoho'an si Sa'ul ma saga tendogna sin\u014d' anganjagahan luma' si Da'ud, ati sin\u014d' iya pinapatay pagsubu. Daipara binanda'an si Da'ud e' h'ndana si Mikal, yukna, \u201cTuwanku, bang ka mbal alahi sangom itu, tantu ka binono' salung.\u201d"
                            },
                            {
                                "text": "Angkan pinaluwas si Da'ud e' si Mikal labay min tandawan bo' iya magt\u016by alahi."
                            },
                            {
                                "text": "Manjari aniya' ta'u-ta'u bay ning\u0101' e' si Mikal. Pinabahak e'na ma kantil bo' yampa minantahan e'na, maka pinat'nna'an b\u016b kambing isab ma k\u014dkna.  "
                            },
                            {
                                "text": "  Pagt'kka pina'an saga tendog si Sa'ul bahasa anaggaw si Da'ud, ah'lling si Mikal ni sig\u0101m in si Da'ud ina'an asaki.  "
                            },
                            {
                                "text": "  Kahaka'an pa'in si Sa'ul, magt\u016by iya magpanoho'an ma saga a'a in\u0101n, yukna, \u201cPabalik kam peh\u0113' bo' bowahunbi pi'itu si Da'ud beya' maka pabahakanna. Aku magbaran ya amapatay iya.\u201d"
                            },
                            {
                                "text": "An\u0101, pags\u014dd pa'in saga sosoho'an in\u0101n ni deyom bilik, luwal ta'u-ta'u ya ta'nda' sig\u0101m pat'nna' ma pabahakan e', maka b\u016b kambing ma k\u014dkna.  "
                            },
                            {
                                "text": "  Pinah'llingan si Mikal e' si Sa'ul, yukna, \u201cAngay aku akkalannu? Angay d\u016blannu bantaku alahi?\u201d   Yuk sambung si Mikal ni mma'na, \u201cYa llingna ma aku, in aku papatayna kono' bang iya mbal tugutanku alahi.\u201d   "
                            },
                            {
                                "text": "    Manjari makalahi pa'in si Da'ud, peh\u0113' iya ni Rama bo' angahaka'an si Samwel pasal kamemon bay kahinangan si Sa'ul ma iya. Pagka buwatt\u0113' pa'in, magbeya' sig\u0101 karuwangan ni l\u016bngan Nayot bo' mah\u0113' pat'nna'."
                            },
                            {
                                "text": "Kahaka'an pa'in si Sa'ul in si Da'ud kono' wa'i ma Nayot, ma kauman Rama,"
                            },
                            {
                                "text": "magt\u016by iya anoho' saga tendogna peh\u0113' anaggaw iya. Saguw\u0101' pagt'kka saga tendog itu, ta'nda' e' sig\u0101m dakayu' tumpukan nabi amaluwas bissala mbal tahati, maka ina'an isab si Samwel pagmak\u014dkan sig\u0101m. Jari pah\u014dp R\u016b Tuhan ma saga tendog in\u0101n, maka ya du sig\u0101m tabowa amaluwas bissala ya mbal tahati."
                            },
                            {
                                "text": "Makata'u pa'in si Sa'ul pasal itu-i, aniya' tendogna sadd\u012b bay soho'na peh\u0113'. Ya du sig\u0101m tabowa amaluwas bissala buwatt\u0113'. Jari aniya' gi' tendog kasehe' pinapeh\u0113' e' si Sa'ul, kamint'lluna na, ati ya du sig\u0101m isab amaluwas bissala mbal tahati."
                            },
                            {
                                "text": "Katapusanna, magbaran si Sa'ul peh\u0113' ni Rama bo' ni k'ppong aheya ya ma lahat Seku. Maina'an pa'in, atilaw iya, yukna, \u201cMaingga bah\u0101' si Samwel maka si Da'ud?\u201d   Ya sambung saga a'a bay panilawan, \u201cTuwan sultan, wa'i sig\u0101 ma Rama, ma l\u016bngan Nayot.\u201d  "
                            },
                            {
                                "text": "  Sakali, palanjal si Sa'ul ni Nayot, sag\u014d' ya du iya kah\u014dpan e' R\u016b Tuhan ati aniya' bissala mbal tahati pinaluwas e'na sampay tat'kkana l\u016bngan Nayot e'."
                            },
                            {
                                "text": "Maina'an pa'in, nihurusan e' si Sa'ul pan'mmekna maka ya du iya tabowa magbissala kaligawan ma matahan si Samwel. Jari pabahak iya maka panantangna animpus dang'llaw dambahangi. Ya itu sababan angkan pinagsambatan e' a'a, \u201cNabi bah\u0101' sampay si Sa'ul?\u201d    "
                            }
                        ]
                    },
                    {
                        "verses": [
                            {
                                "text": "    Manjari, alahi na isab si Da'ud min l\u016bngan Nayot ya ma Rama in\u0101n tudju ni si Jonatan. Ya panilawna ma si Jonatan e', \u201cAi kas\u0101'an bay tahinangku? Ai dusaku ma mma'nu angkan iya angamohot amapatay aku?\u201d  "
                            },
                            {
                                "text": "  Yuk sambung si Jonatan. \u201cOy, s'lle' bale puhu'nu! Mbal ko' ka'a ilu pinapatay e' si mma'! Ai-ai kahinanganna aheya-ariki', subay pangaru e'na dah\u016b ni aku.\u201d Yuk lagi' si Jonatan, \u201cAngay angkan limbunganna min aku niyatna amapatay ka'a? Suli-suli sadja ko' ilu, da'a beya'-beya'un.\u201d  "
                            },
                            {
                                "text": "  Sag\u014d' anapa si Da'ud bo' anambung, yukna, \u201cKinata'uwan e' mma'nu in aku makasulut pangatayannu angkan pangannalna in ka'a subay mbal pinata'u sabab ya aniya' magkarukka'an lagi' ka.\u201d Anubahat lagi' si Da'ud, yukna, \u201cSapahanku ma \u014dn si Yawe ya Tuhan kakkal salama-lama, maka ma \u014dnnu isab, in aku itu marai' na pinapatay.\u201d  "
                            },
                            {
                                "text": "  Na, ah'lling si Jonatan, yukna, \u201cHaka'in aku bang ai kabaya'annu. Tantu hinangku ma ka'a.\u201d  "
                            },
                            {
                                "text": "  Ya panambung si Da'ud, \u201cSalung,\u201d yukna, \u201cPaghinang Bulan Baha'u, maka subay aku pajamu ma sultan. Sag\u014d' d\u016blin lagi' aku patapuk ma kahuma'an deya sampay ni kasangoman ma llaw sumuddai."
                            },
                            {
                                "text": "Bang saupama tasayuna in aku alikut, ah'lling ka ni iya, yuknu, \u2018Bay ama'id si Da'ud min aku bo' pasa'ut amole' ni Betlehem, ya lahatna luggiya'. Subay tasabuna hinang Pagtaubat sig\u0101m maglaulahasiya'.\u2019 \u201d"
                            },
                            {
                                "text": "Amissala lagi' si Da'ud, yukna, \u201cBang hal angaho' mma'nu, hatina asalamat aku. Sag\u014d' bang iya angastol, tantu aniya' niyatna angala'at aku."
                            },
                            {
                                "text": "Aniya' isab panganjunjungku ni ka'a, tuwan. Atanu asal aku, jari hinangin aku kah\u0101pan ma sabab paljanji'an ya bay pagsapahanta ma matahan PANGH\u016a'. Bang b'nnal aniya' kas\u0101'an bay tahinangku, na, ka'a na ya magbaran amapatay aku! Da'a sadja aku tukbalun ni mma'nu.\u201d  "
                            },
                            {
                                "text": "  Ya sambung si Jonatan ma si Da'ud, \u201cOy! Da'a ka magpikil buwattilu,\u201d yukna. \u201cBang hati tasayuku b'nnal-b'nnal aniya' niyat mma'ku angamula ka'a, pata'uta ka magt\u016by.\u201d  "
                            },
                            {
                                "text": "  Atilaw si Da'ud, yukna, \u201cBang saupama akasla panambung mma'nu ma ka'a, sai amata'u aku?\u201d  "
                            },
                            {
                                "text": "  Anambung si Jonatan yukna, \u201cS\u016bng kita kaleya.\u201d Jari peh\u0113' na sig\u0101m."
                            },
                            {
                                "text": "Ma huma pa'in, yuk si Jonatan ma si Da'ud, \u201cSaksi'ta si Yawe ya pagtuhanan bangsa Isra'il, salung atawa sumuddai ma sali' waktu buwattitu du, bowaku magbissala si mma'. Bang hati ah\u0101p pamikilna ma pasalannu, pabeya'anta pa'in ka lapal."
                            },
                            {
                                "text": "Saguw\u0101' bang iya magmohot angala'at ka'a, bang pa'in aku pinagmulka'an e' PANGH\u016a' bang ka mbal magt\u016by pata'uku bo' supaya ka makalahi. Mura-murahan bang pa'in ka ginapi' e' PANGH\u016a' buwat bay panganggapi'na ma mma'ku."
                            },
                            {
                                "text": "Malaingkan pangamu'ku isab ma ka'a bang pa'in aku pa'nda'annu kah\u0101pan sat'ggolku allum, buwat kah\u0101pan PANGH\u016a'. Maka bang aku saupama amatay,"
                            },
                            {
                                "text": "da'a b'kkatun kah\u0101pannu ma saga panubu'ku, minsan aligis e' PANGH\u016a' kamemon palbantahannu min babaw dunya itu.\u201d  "
                            },
                            {
                                "text": "  Sakali aniya' lagi' paljanji'an si Jonatan ma si Da'ud maka panubu'na, yukna, \u201cBang pa'in tinungbasan e' Tuhan saga palbantahan si Da'ud.\u201d"
                            },
                            {
                                "text": "Kinalasahan si Da'ud e' si Jonatan buwat e'na alasahan baranna, angkan soho'na si Da'ud amatuman janji'na, ma sabab lasana isab ma si Jonatan.  "
                            },
                            {
                                "text": "  Pagubus, ah'lling si Jonatan ma si Da'ud, yukna, \u201cSalung na in Paghinang Bulan Baha'u, angkan tantu ko' ka'a ilu piniha he' si mma' pagka halam a'a ma tingk\u014d'annu."
                            },
                            {
                                "text": "Na, ma sumuddai he', saga abay kohap, peh\u0113' ka ni lugal ya bay patapukannu waktu panagna' paniya' palkala' itu. Angagad ka mah\u0113' ma tambak batu ya ni\u014dnan Esel,"
                            },
                            {
                                "text": "ati amana' aku mint'llu ni k\u012bd batu patapukannu he', buwat hantang to'ongan aniya' pana'ku."
                            },
                            {
                                "text": "Soho'ku dakayu' onde' l'lla ang\u0101' pana' he'. Jari bang yukku ma iya, \u2018Ina'an saga pana' ma atag batu tampal pi'itu, bowahun pi'itu,\u2019 makajari ka paluwas. Sapahanta ka ma kallum PANGH\u016a', halam aniya' la'at tum'kka ni ka'a. Asalamat ka."
                            },
                            {
                                "text": "Sag\u014d' bang yukku ni onde' ya soho'ku in\u0101n, \u2018Wa'i ma kat\u0101han saga pana',\u2019 hatina subay ka pasa'ut alahi sabab ya na kahandak PANGH\u016a' ma ka'a."
                            },
                            {
                                "text": "Maka pasal bay paljanji'anta in\u0101n, entomun pah\u0101p, PANGH\u016a' ya saksi'ta sampay salama-lama.\u201d  "
                            },
                            {
                                "text": "  Buwatt\u0113' pa'in, patapuk na si Da'ud ma lugal bay kapagisunanna maka si Jonatan. Ta'abut pa'in Paghinang Bulan Baha'u, ina'an na sultan Sa'ul aningk\u014d' ma pagjamuhan."
                            },
                            {
                                "text": "Maina'an iya aningk\u014d' ma bihing dinding, buwat kabiyaksahanna. Magalop iya maka si Jonatan, maka ina'an isab si Abner ma bihingna. Sag\u014d' in paningk\u014d'an si Da'ud halam maga'a."
                            },
                            {
                                "text": "Halam ah'lling-h'lling si Sa'ul itu, sabab ma pikilanna, kalu aniya' bay tahinang e' si Da'ud ya makabatal iya."
                            },
                            {
                                "text": "Sag\u014d' pag'llaw dakayu' pa'in, llaw karuwana ma bulan in\u0101n, halam na isab maga'a paningk\u014d'an si Da'ud. Angkan atilaw si Sa'ul ma anakna si Jonatan, yukna, \u201cAngay sangay di'ilaw, halam pajamu pi'itu anak si Jesse ilu?\u201d  "
                            },
                            {
                                "text": "  Anambung si Jonatan, yukna, \u201cBay iya ama'id min aku, mma', amole' kono' iya ni Betlehem."
                            },
                            {
                                "text": "Yukna ma aku, \u2018D\u016blin lagi' aku amole' sabab in kami magkaukampung maghinang pagkulban ma kauman kami. Bay aku niamay-amayan e' danakanku,\u2019 yukna, \u2018sin\u014d' pahadil.\u2019 Bang kono' makajari ma aku,\u201d yuk si Jonatan, \u201ctinugutan iya amole' bo' mag'nda' maka dauranakanna. Na, ya ilu sababan angkan halam makapi'itu si Da'ud ni pagjamuhan.\u201d  "
                            },
                            {
                                "text": "  Angastol to'ongan si Sa'ul pagkalena ma bissala si Jonatan itu, angkan yukna, \u201c\u0112! Halambiyara' itu, mamarahi tuwas k\u014dknu. Aheya to'ongan dapitnu ma si Da'ud. Kaiya'an aheya ko' ilu ma ka'a sampay ma ina'nu!"
                            },
                            {
                                "text": "Halam tasayunu sat'ggol masi allum anak si Jesse ilu ma babaw dunya itu, mbal ka makapagsultanan paglahat itu. Na, soho'un iya binowa pi'itu sabab patut iya subay pinapatay!\u201d  "
                            },
                            {
                                "text": "  Anambung si Jonatan yukna, \u201cAngay angkan subay pinapatay si Da'ud? Ai dusana?\u201d"
                            },
                            {
                                "text": "Pagka buwatt\u0113' panambung si Jonatan, magt\u016by iya nihiyak e' si Sa'ul maka budjak. Minn\u0113' kinata'uwan e' si Jonatan in mma'na magmohot to'ongan amapatay si Da'ud.  "
                            },
                            {
                                "text": "  Sakali akagit to'ongan atay si Jonatan ati an'ngge iya magt\u016by min pagkakanan. Manjari ma llaw pagjamu karuwana, halam iya amangan sabab ap'ddi' landu' atayna pasalan pangahina' mma'na ma si Da'ud.  "
                            },
                            {
                                "text": "  Na, pag'llaw dakayu', peh\u0113' na si Jonatan ni huma bay kapagisunanna pagb\u0101kanna maka si Da'ud. Aniya' isab onde' l'lla ameya' ma si Jonatan,"
                            },
                            {
                                "text": "manjari ah'lling iya ni onde' in\u0101n, yukna, \u201cParagan ka peh\u0113' bo' piha'un saga pana' ya pamana'ku itu.\u201d Sakali, hinabu paragan onde' itu, pinaleyang e' si Jonatan dakayu' pana' pinaliyu min iya."
                            },
                            {
                                "text": "Pagt'kka onde' ni lugal kah\u016bgan pana' he', niolangan iya e' si Jonatan, yuk-i, \u201cIlu pana' ma dahuannu!"
                            },
                            {
                                "text": "Na, pal'kkasun dagannu ilu! Da'a ka maghogga'-hogga'!\u201d Pinuwa' na pana' in\u0101n he' onde' bo' ni'nde'an ni nakura'na si Jonatan."
                            },
                            {
                                "text": "Tu'ud halam panghati onde' in\u0101n ma saga palkala' he', luwal si Jonatan maka si Da'ud ya makata'u."
                            },
                            {
                                "text": "Pagubus itu, sin\u014dngan e' si Jonatan pana'na ni onde' l'lla in\u0101n bo' soho'na amole'. \u201cPeh\u0113' na ka,\u201d yukna, \u201cbowahun saga pana' itu amole' ni kauman.\u201d  "
                            },
                            {
                                "text": "  Makala'an pa'in onde' he', paluwa' na si Da'ud min liyu batu bay patapukanna bo' pasujud mint'llu ma dahuwan si Jonatan. Manjari, maggapus sig\u0101m karuwangan maka he' sig\u0101m magtangis. Saguw\u0101' palabi heya tangis si Da'ud min si Jonatan."
                            },
                            {
                                "text": "Yuk si Jonatan ma iya, \u201cNa, bagay, bang pa'in ka mura-murahan asalamat. Ma takdil kapagbagayta, PANGH\u016a' ya saksi' ma saga paljanji'anta karuwangan sampay ma saga panubu'ta magsuring-magsaingsing.\u201d Pagubus itu, ala'an na si Da'ud minn\u0113', bo' si Jonatan pabalik na ni kauman.    "
                            }
                        ]
                    },
                    {
                        "verses": [
                            {
                                "text": "    Pabutas pa'in si Da'ud min si Jonatan, peh\u0113' na iya ni kauman N\u014db bo' tibawna imam Ahimelek. Pagb\u0101k si Ahimelek itu ma si Da'ud, amidpid iya kabowa t\u0101wna. Atilaw iya, yuk-i, \u201cAngay ka karangan-danganan ilu? Angay halam sehe'nu?\u201d  "
                            },
                            {
                                "text": "  Yuk sambung si Da'ud, \u201cAniya' bay panoho'an aku e' sultan. Bay aku binanda'an e'na sin\u014d' mbal amata'u minsan ma sai pasalan l'ngngan itu. Ma takdil saga a'aku, bay na sig\u0101m haka'anku bang maingga pagsabuhan kami.\u201d"
                            },
                            {
                                "text": "Atilaw gi' si Da'ud, yukna, \u201cNa, aniya' bah\u0101' takakanta? Buwanin gi' aku limansolag tinapay, atawa ai-ai na aniya' mailu.\u201d  "
                            },
                            {
                                "text": "  Anambung si Ahimelek, yukna, \u201cHalam aniya' tinapay maitu luwal ya tinapay bay pamasuku' Tuhan, sag\u014d' wajib sadja itu kinakan e' saga a'abi bang sig\u0101m halam bay makapaghulid maka d'nda s\u014dngbi pi'itu.\u201d  "
                            },
                            {
                                "text": "  Ah'lling si Da'ud yukna, \u201cMa addat kami, pangal\u0101ngan asal maghulid maka d'nda bang song ni pagbono'an. Asussi saga a'aku sampay pamaranan sig\u0101m minsan ma l'ngngan m'ssa' bidda'. Ya lagi'na bang ni l'ngngan aheya buwat na itu-i!\u201d"
                            },
                            {
                                "text": "Sakali, pamuwan e' imam in\u0101n ma si Da'ud tinapay bay pamasuku' Tuhan, ya bay nila'anan min matahan Tuhan bo' ginanti'an magt\u016by maka tinapay baha'u. Halam aniya' takakan sadd\u012b tapamuwan e' imam liyu minn\u0113'."
                            },
                            {
                                "text": "Na, aniya' dakayu' sosoho'an si Sa'ul bay pasabu maina'an pagka aniya' hinangna tudju ni PANGH\u016a'. \u014cnna si Do'eg bangsa Edom, ya aesog to'ongan ma saga magi'ipat bili-bili si Sa'ul.  "
                            },
                            {
                                "text": "  Jari atilaw si Da'ud ma si Ahimelek, yukna, \u201cAniya' budjak atawa kalis maitu? Halam aku bay magbowa pakokos pagka asa'ut panoho'an sultan he'.\u201d  "
                            },
                            {
                                "text": "  Yuk sambung imam, \u201cItiya' maitu kalis si Golayat a'a Pilistin ya bay tapataynu ma L'bbak Ela. Itiya' ma liyu epod, pinutus maka kakana'. Bang hati kabilahiannu, ng\u0101'un na sabab halam aniya' sadd\u012b kalis minnilu.\u201d   Jari ah'lling si Da'ud, \u201cNa, ndiya ma aku sabab halam na aniya' pah\u0101p minnilu.\u201d   "
                            },
                            {
                                "text": "    Jari itu palanjal na si Da'ud ma kalahina min si Sa'ul bo' peh\u0113' ni si Akis, ya sultan ma da'ira G\u0101t."
                            },
                            {
                                "text": "Mah\u0113' pa'in, ah'lling ni si Akis saga tendogna pangandolan, yuk-i, \u201cYa na ko' ilu si Da'ud ya sultan ma paglahat Isra'il. Iya na a'a pinagkalangan e' saga kar'ndahan hinabu sig\u0101m magpangigal, yuk-i,  \u2018Ibuhan tapatay e' sultan Sa'ul, jari hatusan ibu ma si Da'ud\u2019.\u201d   "
                            },
                            {
                                "text": "  Tinali'-tali' pah\u0101p e' si Da'ud pah'lling saga a'a itu, jari sin\u014dd iya t\u0101w landu' aheya ma sultan Akis."
                            },
                            {
                                "text": "Angkan iya magbelaw-belaw di-na sakahaba' aniya' a'a ang'nda' iya. Hinabuna binalutan e' sig\u0101m, magbau'-bau' iya kinangog. Maggudlis iya indalupaginis ma saga tambol lawang ya ma \u0101d da'ira in\u0101n, maka pinat\u016b' isab bohelona ni p'ngngotna.  "
                            },
                            {
                                "text": "  Sakali ah'lling sultan Akis ni saga tendogna, yukna, \u201c Nda'unbi ba a'a binelaw ilu! Angay iya bay bowabi pi'itu?"
                            },
                            {
                                "text": "Akulang bah\u0101' a'a dupang ma aku, angkan bowabi a'a itu bo' magbelaw-belaw ma kamaituhanku? Pala'anunbi iya minnitu!\u201d    "
                            }
                        ]
                    },
                    {
                        "verses": [
                            {
                                "text": "    Manjari, ala'an si Da'ud min G\u0101t bo' alahi ni dakayu' songab batu ma lahat Adullam. Pagta'u pa'in itu e' saga matto'a-danakanna, peh\u0113' sig\u0101m parakayu' ma iya."
                            },
                            {
                                "text": "Parakayu' isab ma si Da'ud kamemon saga a'a sasuku kasigpitan maka ma deyom utang atawa taga-koto'-koto' ma deyom atay, ati tahinang iya pagnakura'an sig\u0101m. Saga mpat hatus puhu' ya heka sig\u0101m.  "
                            },
                            {
                                "text": "  Palanjal si Da'ud minn\u0113' ni da'ira Mispa ma lahat bangsa Mowab bo' ah'lling ni sultan sig\u0101m, yukna, \u201cTuwan, angamu' aku junjung bang pa'in par\u016blnu ina'-mma'ku pahanti' ma deyomannu sampay kata'uwanku bang ai ya kahandak Tuhan ma aku.\u201d"
                            },
                            {
                                "text": "Jari pang'bba e'na ina'-mma'na ma sultan Mowab he', ati mah\u0113' sig\u0101m pahanti' sat'ggol si Da'ud pahanti' ma patapukan ahogot.  "
                            },
                            {
                                "text": "  Sag\u014d' binanda'an si Da'ud e' nabi G\u0101d, yukna, \u201cDa'a ka pat'ggol ma tapukan ilu. Peh\u0113' ka ni jadjahan Yuda.\u201d Angkan ala'an si Da'ud minn\u0113' bo' peh\u0113' ni katalunan ma Heret.   "
                            },
                            {
                                "text": "    Mbal at'ggol, takale e' si Sa'ul pasal si Da'ud maka saga tendogna tab\u0101k na. Pasalta', ina'an si Sa'ul ma Gibeya, aningk\u014d' ma sindungan kayu tamaris ya ma b\u016bd e'. Aniya' asal budjak ma tanganna. Ina'an isab saga a'a kawakilanna an'ngge ma katilibutna."
                            },
                            {
                                "text": "Jari ah'lling si Sa'ul ni sig\u0101m, yuk-i, \u201cAkale kam pah\u0101p, ka'am saga panubu' Benjamin! Ma pikilanbi bah\u0101', kabuwanan kam kabbun anggul maka tana' paghuma'an e' anak si Jesse in\u0101n? Tahinang bah\u0101' kam e'na nakura' alanga ma saga ibuhan atawa hatusan sundaluna?"
                            },
                            {
                                "text": "Ya bah\u0101' ilu sababanna angkan kam magisunan aku? Angay halam aniya' minsan dangan min ka'am amata'uwan aku in anakku maka anak si Jesse bay makapagjanji'? Halam aniya' pagka'inagonbi ma aku atawa minsan hal la'a angahaka'an aku in anakku bay amidjakan iya amapatay aku ma labayan. Ina'an na iya anipihan aku buwattina'an!\u201d  "
                            },
                            {
                                "text": "  Na ina'an isab si Do'eg, a'a bangsa Edom, samat'ngge maka saga pagnakura'an tendog si Sa'ul. Ah'lling si Do'eg itu, yukna, \u201cBay ta'nda'ku anak si Jesse peh\u0113' ni kauman N\u014db bo' patibaw ni si Ahimelek anak si Ahitub."
                            },
                            {
                                "text": "Bay angaru si Ahimelek ni PANGH\u016a' pasal si Da'ud bang ai subay hinangna, maka bay pamuwanna isab ma iya balanja' maka kalis ya bay pakokos si Golayat a'a Pilistin.\u201d  "
                            },
                            {
                                "text": "  Manjari, magpanoho'an si Sa'ul pina'\u0101' si Ahimelek sampay kamemon saga kampungna ya magimam ma N\u014db. Jari pina'an na sig\u0101m ni sultan."
                            },
                            {
                                "text": "Maina'an pa'in, ah'lling si Sa'ul, yukna, \u201cAkale ka Ahimelek!\u201d   \u201cAho', tuwan sultan,\u201d yuk si Ahimelek.  "
                            },
                            {
                                "text": "  Atilaw si Sa'ul ma iya, yuk-i, \u201cAngay ka bay magisun maka anak si Jesse in\u0101n bo' angatu ma aku? Bay iya buwanannu tinapay maka kalis, maka bay ka isab angaru ni Tuhan ma pasalanna, angkan iya anagga' pagsultanku maka angamohot amapatay aku ma labayan! Ina'an na iya anipihan aku buwattina'an!\u201d  "
                            },
                            {
                                "text": "  Anambung si Ahimelek, yukna, \u201cTuwan, aniya' bah\u0101' tendog kapangandolan labi min si Da'ud? Ayuwannu iya, maka pagnakura'an ma saga sundalu ya anganjagahan ka'a. Pinagaddatan isab iya e' a'a kamemon ma deyomannu."
                            },
                            {
                                "text": "In pasal pangaruku ni Tuhan ma pasalanna, tuwan, ya na tu'ud kabiyaksahanku. Arapun in pasal kapagisun angatu ma ka'a, nd\u016b' tuwan, da'a aku tuna'un atawa minsan sai-na ma kami maglaulahasiya', sabab halam aniya' pana'uku ma pasal palkala' in\u0101n.\u201d  "
                            },
                            {
                                "text": "  Jari yuk si Sa'ul, \u201cAhimelek, ka'a maka saga kakampungannu ilu subay pinapatay!\u201d"
                            },
                            {
                                "text": "Magt\u016by magpanoho'an sultan ma saga jaga ya ma bihingna, yuk-i, \u201cPapatayun kamemon saga imam si Yawe itu sabab ya du sig\u0101m pagapi' na ma si Da'ud. Kinata'uwan e' sig\u0101m in iya alahi min aku sag\u014d' halam bay anumbung ni aku.\u201d Sag\u014d' halam sai-na min saga jaga in\u0101n makatawakkal amapatay saga imam e' pagka imam si Yawe.  "
                            },
                            {
                                "text": "  Pagubus, si Do'eg ya sinoho' e' si Sa'ul. Yukna, \u201cNa ka'a! Papatayun saga imam itu.\u201d Jari pinapatay e' si Do'eg kamemon saga imam he'. Walump\u016b' maka lima ya heka sig\u0101m magpamakay epod."
                            },
                            {
                                "text": "Min panoho'an si Sa'ul isab, talaglag kamemon d'nda-l'lla, kamemon saga kaonde'-onde'an, sampay isab kamemon saga hayop ya bay ma kauman N\u014db.  "
                            },
                            {
                                "text": "  Luwal si Abiyatar anak si Ahimelek, mpu si Ahitub, ya bay makaliyus bo' alahi peh\u0113' ni si Da'ud."
                            },
                            {
                                "text": "Kahaka'an e'na si Da'ud in kamemon saga kaimaman si Yawe bay pinapatay e' si Sa'ul."
                            },
                            {
                                "text": "Angkan ah'lling si Da'ud ma si Abiyatar, yukna, \u201cLlaw he', pagta'uku in si Do'eg bangsa Edom bay mah\u0113' ma N\u014db, makatantu aku in iya anumbung du ni si Sa'ul. Aku palsababan ya angkan amatay saga lahasiya'nu kamemon."
                            },
                            {
                                "text": "Na, maitu na ka ma aku sabab in a'a bilahi amapatay ka'a anganiyat isab amapatay aku. Da'a ka agawa sabab halam kamulahannu bang pa'in ka ma deyomanku.\u201d    "
                            }
                        ]
                    },
                    {
                        "verses": [
                            {
                                "text": "    Na, aniya' lapal pinasampay ni si Da'ud, yuk-i, \u201cWa'i parugpak saga bangsa Pilistin ni kauman Kela maka pinagtangkaw na pa'in he' sig\u0101m saga pai baha'u bay niani, ya ina'an ma pagt'ppahan.\u201d"
                            },
                            {
                                "text": "Manjari angaru si Da'ud ni PANGH\u016a' yukna, \u201cYa Tuhan, parugpak bah\u0101' aku ni saga Pilistin in\u0101n?\u201d   Anambung Tuhan, \u201cAho'\u201d yukna. \u201cDugpakun sig\u0101m bo' lappasun kauman Kela.\u201d  "
                            },
                            {
                                "text": "  Saguw\u0101' ah'lling ni si Da'ud saga a'ana, yuk-i, \u201cTuwan, minsan maitu kitam ma paglahat Yuda, landu' kitam tin\u0101w, ya lagi'na bang kitam peh\u0113' ni Kela bahasa parugpak ni saga sundalu Pilistin.\u201d  "
                            },
                            {
                                "text": "  Manjari angaru na isab pabalik si Da'ud ni PANGH\u016a', jari buwattitu ya sambung PANGH\u016a' ma iya, yuk-i, \u201cPal\u016bd ka peh\u0113' ni Kela sabab pamar\u016blku ma ka'a in da'ugan min saga bangsa Pilistin.\u201d"
                            },
                            {
                                "text": "Angkan palanjal na disi Da'ud maka saga a'ana ni Kela. Tarugpak e' sig\u0101m saga bangsa Pilistin maka ta'\u0101' e' sig\u0101m saga kahayopan sig\u0101m. Aheka bangsa Pilistin bay tapapatay e' sig\u0101m bo' arapun lappasan saga a'a ma Kela."
                            },
                            {
                                "text": "(Ma waktu bay kalahi si Abiyatar anak si Abimelek pina'an ni si Da'ud, bay asal bowana epod.)   "
                            },
                            {
                                "text": "    Na, kahaka'an si Sa'ul pasal si Da'ud ina'an ma lahat Kela, angkan yukna, \u201cItiya' tinukbalan e' Tuhan si Da'ud ni komkomanku sabab wa'i iya bay angalikusan kauman kinuta', ya mbal agon kaluwasan.\u201d"
                            },
                            {
                                "text": "Sakali, pinalinganan e' si Sa'ul kamemon sundaluna sin\u014d' magsakap amono' bo' pal\u016bd ni Kela angahapa'an si Da'ud maka saga a'ana bo' mbal makaluwas min kauman e'.  "
                            },
                            {
                                "text": "  Pagta'u pa'in si Da'ud ma kagara'an si Sa'ul itu, magpanoho'an iya ma imam Abiyatar, yukna, \u201cBowahun pi'itu epod ilu.\u201d"
                            },
                            {
                                "text": "Maina'an pa'in, angamu'-ngamu' si Da'ud ni Tuhan. Yukna, \u201cO Yawe, Tuhan bangsa Isra'il, takaleku in si Sa'ul maggara' angalubu kauman Kela ma sababku."
                            },
                            {
                                "text": "Tinukbalan bah\u0101' aku e' saga a'a maitu-itu ni si Sa'ul? Pi'itu bah\u0101' iya buwat bay pangalapal itu? Ya PANGH\u016a' kami bangsa Isra'il, sambungin lagi' sosoho'annu itu.\u201d   Sakali anambung PANGH\u016a' yukna, \u201cAho', tantu pi'ilu si Sa'ul.\u201d  "
                            },
                            {
                                "text": "  Manjari, angamu'-ngamu' pabalik si Da'ud yukna, \u201cTinukbalan bah\u0101' aku maka saga a'aku ni si Sa'ul e' saga a'a Kela?\u201d   Ya sambung PANGH\u016a', \u201cAho'.\u201d  "
                            },
                            {
                                "text": "  Pagka buwatt\u0113', si Da'ud maka saga a'ana kulang-labi nnom hatus hekana magla'anan na min Kela bo' maglatun-latun ma kalahatan. Tata'u pa'in e' si Sa'ul in si Da'ud wa'i na makalahi min Kela he', halam na iya peh\u0113'.   "
                            },
                            {
                                "text": "    Manjari itu, pahanti' na pa'in disi Da'ud ma saga patapukan ahogot ma paslangan S\u012bp maka ma kab\u016bd-b\u016bran. Piniha iya e' si Sa'ul sakahaba' llaw, sag\u014d' mbal iya tinugutan e' Tuhan ni komkoman si Sa'ul.  "
                            },
                            {
                                "text": "  Dakayu' llaw, ma Hores pa'in si Da'ud, ma paslangan S\u012bp, tata'una in si Sa'ul song pina'an amapatay iya."
                            },
                            {
                                "text": "Sakali pina'an si Jonatan ni si Da'ud hinabuna ma Hores, bo' pinahogot e'na iman si Da'ud."
                            },
                            {
                                "text": "Yuk si Jonatan ma si Da'ud, \u201cDa'a ka tin\u0101w sabab tantu mbal ka tainay e' mma'ku si Sa'ul. Kata'uwanna asal in ka'a magsultan ma Isra'il maka aku itu ma deyo'annu.\u201d"
                            },
                            {
                                "text": "Jari magpaljanji'an sig\u0101 karuwangan ma matahan PANGH\u016a'. Pagubus itu, amole' na pabalik si Jonatan, saguw\u0101' magpa'bba si Da'ud ma Hores.  "
                            },
                            {
                                "text": "  Manjari aniya' saga a'a min S\u012bp patukad ni si Sa'ul ma Gibeya bo' anumbungan iya pasal si Da'ud. Yuk sig\u0101m, \u201cTuwan sultan, wa'i si Da'ud patapuk ma l\u016bngan kami ma Hores, maina'an ma b\u016bd Hakila tampal ni satan min lahat Jesemon."
                            },
                            {
                                "text": "Pal\u016bd pa'in ka sumiyan-sumiyan katanamannu sabab tantu kami ya atas-pikil anukbalan iya ni ka'a.\u201d  "
                            },
                            {
                                "text": "  Anambung si Sa'ul yukna, \u201cMura-murahan kam binarakatan e' PANGH\u016a' ma sabab pagka'inagonbi ma aku."
                            },
                            {
                                "text": "Peh\u0113' na kam bo' nda'unbi pah\u0101p bang maingga si Da'ud maka bang sai ya bay maka'nda' iya. Kahaka'an aku in si Da'ud aillag makalandu'."
                            },
                            {
                                "text": "Ta'uhunbi kamemon patapukanna bo' kam pabalik pi'itu amissalahan aku bang maingga iya. Jari bang iya masi mah\u0113', ameya' aku ma ka'am. Pihaku iya minsan alatag e'ku kamemon jadjahan ma sakalibut lahat Yuda.\u201d  "
                            },
                            {
                                "text": "  Na, palanjal na saga a'a S\u012bp in\u0101n bo' parah\u016b min si Sa'ul. Pasalta', ina'an si Da'ud maka saga a'ana ma paslangan Ma'on, ma jadjahan Araba tampal ni satan min Jesemon."
                            },
                            {
                                "text": "Si Sa'ul isab maka saga sundaluna anagna' na amiha si Da'ud. Jari tasumbung pa'in ni si Da'ud pasalan pagpiha in\u0101n, magt\u016by iya palanjal ni b\u016bd abatu ma paslangan Ma'on ati maina'an iya pahanti'. Pagta'u si Sa'ul isab ma pasalan itu-i, niurul e'na peh\u0113' si Da'ud.  "
                            },
                            {
                                "text": "  Sakali, ina'an disi Sa'ul ma dambila' b\u016bd, ati ina'an isab si Da'ud maka saga a'ana ma dambila' magdai'-dai' bo' alahi. Na, baya-baya asekot pa'in si Sa'ul maka saga sundaluna anaggaw si Da'ud,"
                            },
                            {
                                "text": "aniya' at'kka pina'an ni si Sa'ul dakayu' sosoho'anna amowa habal, yuk-i, \u201cTuwan sultan, pakasay lagi' ka. Wa'i kalangpasan lahattam e' saga Pilistin!\u201d"
                            },
                            {
                                "text": "Magt\u016by pahali si Sa'ul min pangapasna ma si Da'ud bo' peh\u0113' angatuhan saga Pilistin. Ya itu sababan angkan ka\u014dnan lugal in\u0101n Sela Hammalekot."
                            },
                            {
                                "text": "Sakali in si Da'ud bay patukad minn\u0113' bo' pat'nna' ma saga patapukan ahogot ya ma kab\u016bran En Gedi.    "
                            }
                        ]
                    },
                    {
                        "verses": [
                            {
                                "text": "    Na, makabalik pa'in si Sa'ul min kapanurulna ma saga Pilistin, kahaka'an iya in si Da'ud wa'i ma Paslangan En Gedi."
                            },
                            {
                                "text": "Angkan amowa si Sa'ul t'llungibu a'a Isra'il magbobono', a'a bay pene'na, bo' magsakap amiha si Da'ud maka saga a'ana peh\u0113' ni atag Pampang Kambing-talun.  "
                            },
                            {
                                "text": "  Sakali maka'abut disi Sa'ul ni pagkukuralan saga bili-bili ya ina'an ma bihing l\u0101n. Aniya' isab songab batu maina'an, ati pas\u014dd si Sa'ul peh\u0113' bo' ajamban. Ina'an asal si Da'ud maka saga a'ana ma deyomna to'ongan."
                            },
                            {
                                "text": "Yuk a'a in\u0101n ni si Da'ud, \u201cTuwan, ya na itu waktu bay pagkallam si Yawe, ya yuk-i, \u2018Tukbalanku bantanu ni komkomannu bo' supaya tahinangnu bang ai ya kabilahiannu.\u2019 \u201d Jari itu, kamaya'-maya' si Da'ud palele ma halam aniya' makasayuhan iya ati kin'ttob e'na t\u014dng juba si Sa'ul.  "
                            },
                            {
                                "text": "  Tatali'-tali' pa'in e' si Da'ud kapang'ttobna itu, magsusun iya."
                            },
                            {
                                "text": "Yukna ni saga a'ana, \u201cHe! S'lle' bale puhu'! Bang pa'in aku sinagga' e' PANGH\u016a' bo' mbal makamula a'a bay pene'na nihinang sultan. Halam aniya' kapatutku angahinang kamulahan ma sultanku sabab PANGH\u016a' ya bay amat'nna' iya.\u201d"
                            },
                            {
                                "text": "Minn\u0113' pinabukagan e' si Da'ud saga a'ana maka sin\u014d' sig\u0101m da'a angamula si Sa'ul. Jari ala'an na si Sa'ul min songab batu he'.  "
                            },
                            {
                                "text": "  Pagubus, paluwas si Da'ud bo' angalingan ni si Sa'ul, yukna, \u201cOwa', tuwan Sultan!\u201d Paglingi' si Sa'ul, magt\u016by pasujud si Da'ud tanda' sin pagaddatna ma iya."
                            },
                            {
                                "text": "Ah'lling si Da'ud yuk-i, \u201cAngay ka akale ma pamitna saga a'a ya ah'lling in aku itu magniyat angamula ka'a?"
                            },
                            {
                                "text": "Kasaksi'annu na in ka'a bay pamar\u016bl ma aku e' PANGH\u016a' hinabunu lagi' bay ma deyom songab batu. Aniya' sehe'ku bay anoho' aku amapatay ka'a, sag\u014d' halam ka bay inayku. Ya yukku ma sig\u0101m, \u2018Mbal aku anawakkal angamula nakura'ku sabab PANGH\u016a' ya bay amene' iya.\u2019"
                            },
                            {
                                "text": "Nda'un ba, bapa', itiya' ma tanganku ya p\u012bs-p\u012bs kakana' bay min jubanu! Bay k'ttobku sag\u014d' halam ka bay papatayku. Na, dongdongin pah\u0101p, in aku itu alipuwas na min dusa niyat amantahan ka'a. Halam aku bay angala'at ka'a sag\u014d' ka'a na pa'in ya angapas aku supaya aku papataynu."
                            },
                            {
                                "text": "Na baya'-baya' PANGH\u016a' na angahukum kita karuwangan. PANGH\u016a' na isab anungbasan saga kala'atan bay tahinangnu ma aku sag\u014d' in aku baranku mbal anawakkal angamula ka'a."
                            },
                            {
                                "text": "Buwat na yuk papata, \u2018Min a'a ala'at paluwas kala'atan,\u2019 angkan mbal ka inayku."
                            },
                            {
                                "text": "In ka'a sultan bangsa Isra'il, ati turulnu a'a halam aniya' p\u016bsna? Aku itu hal sadja ko' kahantang patay ero' atawa kammut."
                            },
                            {
                                "text": "Na baya'-baya' PANGH\u016a' angahukum bang sai ma kita taga-kas\u0101'an. Bang pa'in aku binogbogan e'na maka pinuwasan min komkomannu.\u201d  "
                            },
                            {
                                "text": "  Pagubus si Da'ud ah'lling itu, atilaw si Sa'ul. Yukna, \u201cOto'? Da'ud? Ka'a ka amissala ilu?\u201d Jari anangis to'ongan si Sa'ul."
                            },
                            {
                                "text": "\u201cAbontol lagi' ka min aku,\u201d yukna. \u201cAh\u0101p ka ma aku saguw\u0101' aku ya bay angala'at ka'a."
                            },
                            {
                                "text": "Na, aheya landu' kah\u0101pan ya tahinangnu ma aku sabab minsan aku bay tinukbalan e' PANGH\u016a' ni komkomannu, halam ka anawakkal angamula aku."
                            },
                            {
                                "text": "Aniya' bah\u0101' amasagad bantana alahi ma halam bay minula e'na dah\u016b? Tantu halam. Na, mura-murahan bang pa'in ka tinungbasan e' PANGH\u016a' ni kah\u0101pan ma sabab kapangah\u0101pnu aku ma llaw itu."
                            },
                            {
                                "text": "Manantuhi aku in ka'a ilu magsultan maka ahogot in kapagsultannu ma bangsa Isra'il."
                            },
                            {
                                "text": "Buwattina'an, sapahin aku ma matahan PANGH\u016a' in aku sampay saga panubu'ku mbal papataynu. Mbal isab lungaynu \u014dnku min salsila kapanubu'an kami.\u201d  "
                            },
                            {
                                "text": "  Sakali anapa si Da'ud ma si Sa'ul buwat bay amu'na. Pagubus, amole' na si Sa'ul ni luma'na. Malaingkan si Da'ud maka saga a'ana bay patukad pabalik ni bay patapukan sig\u0101m e'.   "
                            }
                        ]
                    },
                    {
                        "verses": [
                            {
                                "text": "Manjari amatay na si Samwel ati magtipun kamemon saga a'a Isra'il magdukkahan iya bo' yampa iya kinubul ma atag luma'na ma Rama. Pagubus, in si Da'ud bay pal\u016bd ni paslangan Ma'on.   "
                            },
                            {
                                "text": "    Na, aniya' a'a Ma'on landu' dayahan, taga-tana' isab ma kauman Karmel. Aniya' kambingna dangibu hekana maka t'llungibu bili-bilina, jari ina'an iya ma Karmel sabab waktu na panganggunting bulbul saga hayop."
                            },
                            {
                                "text": "Si Nabal \u014dn a'a itu, maka si Abigail ya \u014dn h'ndana. Ah\u0101p d'nda si Abigail itu maka ataha' akkalna, saguw\u0101' ab'ngngis sidda h'llana maka ala'at kaul-pi'ilna. Ya si Nabal itu dakayu' panubu' si Kaleb.  "
                            },
                            {
                                "text": "  Hinabu lagi' si Da'ud bay ma paslangan, aniya' makahaka'an iya in si Nabal kono' wa'i magguntingan bulbul saga bili-bilina."
                            },
                            {
                                "text": "Sakali magpanoho'an si Da'ud ma saga onde' baha'u sangp\u016b' hekana. Yukna ma sig\u0101m, \u201cPeh\u0113' kam ni si Nabal wa'i ma Karmel bo' iya saginahunbi ma \u014dnku."
                            },
                            {
                                "text": "Buwattitu pamissalahunbi ma iya, \u2018Tuwan, mura-murahan bang pa'in ataha' umulnu. Bang pa'in isab ah\u0101p kuwat-anggawta'nu lapay sampay anak-h'ndanu maka kamemon sasuku ma okomannu."
                            },
                            {
                                "text": "Kahaka'an nakura' kami si Da'ud waktu na kono' pagpagunting saga bili-bili. Ya pamissalana ma ka'a, tuwan, sat'ggol bay kamah\u0113' saga magi'ipat bili-bilinu ma atag pahanti'an kami, halam sig\u0101m bay la'at kami. Maka ma waktu kamah\u0113' sig\u0101m ma Karmel, halam sig\u0101m kalungayan minsan ai na."
                            },
                            {
                                "text": "Tilawun pa'in saga tendognu ilu, tantu du ka nihaka'an e' sig\u0101m. Angkan amu'ku ma ka'a, tuwan, pa'nda'in kah\u0101pan saga sosoho'anku itu, pagka kami pasabu ma waktu pagjamu itu. Nd\u016b' tuwan, buwanin lagi' saga sosoho'annu itu maka lahasiya'nu si Da'ud ai-ai na tapamuwannu.\u2019 \u201d  "
                            },
                            {
                                "text": "  Pagt'kka saga sosoho'an itu ni si Nabal, magt\u016by iya pinasampayan lapal bay min si Da'ud. Pagubus, angagad sadja sig\u0101m bang ai panambung."
                            },
                            {
                                "text": "Jari anambung si Nabal buwattitu yukna, \u201cSai sa si Da'ud itu? Sai sa anak si Jesse itu? Ma waktu itu-i aheka na landu' saga banyaga' alahi min pagnakura'an sig\u0101m."
                            },
                            {
                                "text": "Angay subay pamuwanku tinapayku maka bohe'ku ni saga a'a mbal minsan takil\u0101ku bang minningga? Maka isi susumbali'an bay tagamahanku saga a'a magguguntingan bulbul bili-biliku, pamuwanku bah\u0101' ma daka sai?\u201d  "
                            },
                            {
                                "text": "  Pagka buwatt\u0113' panambung si Nabal, amole' ni si Da'ud saga a'ana in\u0101n bo' angahaka'an iya kamemon ya bay binissala he' si Nabal."
                            },
                            {
                                "text": "Pagkale si Da'ud magt\u016by iya magpanoho'an ma saga tendogna, \u201cTakosunbi kalisbi!\u201d Magt\u016by isab sig\u0101m magtinakos. Magtakos kalis isab si Da'ud bo' patukad minn\u0113' maka saga magbobono' mpat hatus hekana. Malaingkan aniya' duwa hatus bay magpa'bba anganjagahan saga balanja' maka kapanyapan sig\u0101m.  "
                            },
                            {
                                "text": "  Na, aniya' sosoho'an disi Nabal bay amowa lapal ma si Abigail ya h'ndana, yuk-i, \u201cBabu', si Da'ud bay magpanoho'an ma saga tendogna min paslangan deya lagi'. Sin\u014d' sig\u0101m peh\u0113' ni nakura' kami amowa pagaddat si Da'ud ma iya, sag\u014d' bay tumpalakna si Da'ud."
                            },
                            {
                                "text": "Parah\u0101l ah\u0101p sidda addat saga a'a in\u0101n ma kami. Halam sig\u0101m bay anganjahulaka' kami, maka t'ggol kami ma atag sig\u0101m, halam kalungayan minsan dansolag ai-ai kami."
                            },
                            {
                                "text": "Sat'ggol kami magipat saga kahayopan kami ma atag sig\u0101m, sig\u0101m ya jaga kami llaw-sangom, kahantang \u0101d apagon angalikusan kami."
                            },
                            {
                                "text": "Angkan na, babu', subay ka amikil pah\u0101p bang ai ya tahinangnu ma pasalan palkala' itu, sabab tantu aniya' bala' tum'kka ni nakura' kami sampay ni anak-kampungna. Abigsi' landu' iya angkan halam sai-na makabissalahan iya.\u201d  "
                            },
                            {
                                "text": "  Pagkale si Abigail ma lapal itu, magt\u016by iya magdai'-dai' magsakap. Ang\u0101' iya duwa hatus solag tinapay, duwa kuwit kambing pangisihan binu-anggul, lima bili-bili bay niadjal, lima karut pai-tirigu bay sinanglag, dahatus tundun anggul bay pina'llawan, maka duwa hatus kompolan buwa' pigi, ati pinaruwa' kamemon ni saga kura'."
                            },
                            {
                                "text": "Pagubus, ah'lling iya ni saga sosoho'anna, yukna, \u201cParah\u016b na kam min aku ati paturul pa'in aku.\u201d Saguw\u0101' halam pinata'u e'na h'llana.  "
                            },
                            {
                                "text": "  Hinabu si Abigail pakura' labay min t'ngnga' kapampangan, ina'an isab si Da'ud maka saga a'ana tudju ni iya. Jari bin\u0101k sig\u0101m he'na."
                            },
                            {
                                "text": "Baha'u du bay makapah'lling si Da'ud, yuk-i, \u201cKaliman hulas-sangs\u0101'ku anganjagahan palsuku'an a'a in\u0101n mah\u0113' ma paslangan. Halam aniya' bay alungay ma saga ai-aina, sag\u014d' kala'atan ya panungbasna ma kah\u0101pan bay tahinangku."
                            },
                            {
                                "text": "Bang pa'in aku pinagmulka'an e' Tuhan bang aniya' dakayu' l'lla min okoman si Nabal kakapinanku allum pagabut subu!\u201d  "
                            },
                            {
                                "text": "  Pag'nda' si Abigail ma si Da'ud, magt\u016by iya paruwa'i min kura'na bo' pasujud ma dahuwan si Da'ud."
                            },
                            {
                                "text": "Pasekot-sekot gi' iya bo' magmalulus ma atag tape'na. Yukna ma si Da'ud, \u201cTuwan, amu'ku ma ka'a, aku ya b\u012bngin. Par\u016blun lagi' sosoho'annu itu amissala ni ka'a. Kalehun bissalaku itu, tuwan."
                            },
                            {
                                "text": "Ya pangamu'ku ma ka'a, da'a asipun a'a patila'atun in\u0101n, ya si Nabal. Magtaluwa' iya maka \u014dnna, hatina Dupang, pagka karupangan sadja ya kaluwasan saga hinangna. Bo' arapun, ma tongod sin sosoho'annu itu, tuwan, tu'ud halam ta'nda'ku saga a'a ya bay papeh\u0113'nu ni h'llaku.  "
                            },
                            {
                                "text": "  \u201cNa, tuwanku, kahandak PANGH\u016a' asal angkan halam kalanjalannu amalos magbaran maka amapatay. Angkan sapahanku min \u014dn si Yawe ya kakkal salama-lama, maka min \u014dnnu, bang pa'in pasali' ni si Nabal saga palbantahannu maka sasuku anganiyat angamula ka'a."
                            },
                            {
                                "text": "Taima'un isab, tuwan, saga huhulmatan bay bowaku itu bo' pamuwanun ma saga bebeya'annu ilu."
                            },
                            {
                                "text": "Amu'ku junjung isab ni ka'a bang pa'in ampunnu kas\u0101'an ummatnu itu. Tantu pinatatas e' PANGH\u016a' in kapagsultannu sampay ni saga panubu'nu magsuring-magsaingsing, sabab palbantahan PANGH\u016a' asal saga a'a ya bowanu magbono'. Mura-murahan, tuwan, bang pa'in ka mbal makahinang dusa sat'ggolnu allum."
                            },
                            {
                                "text": "Malaingkan minsan ka pinagturul bo' pinapatay, mbal ka magmula sabab asalamat nyawanu, tinau' pahogot e' PANGH\u016a' ma deyom tatau'anna. Sag\u014d' in kallum saga bantanu sapantun batu pinitikan, mbal na tapiha."
                            },
                            {
                                "text": "Bistahun, tuwan, bang ta'abut waktu kapanuman e' PANGH\u016a' kamemon saga kah\u0101pan bay panganjanji'na ma ka'a, ati tahinang ka pagmak\u014dkan ma bangsa Isra'il,"
                            },
                            {
                                "text": "wajib subay halam aniya' dusanu pagsusunannu. Angkan subay mbal nilanjalan niyatnu amalos atawa amapatay a'a ma halam aniya' po'on-sababna tantu. Jari bang ka nianughala'an na e' Tuhan, nd\u016b', da'a aku kalipatun.\u201d  "
                            },
                            {
                                "text": "  Jari ah'lling si Da'ud ni si Abigail yukna, \u201cPudji ni si Yawe, ya pagtuhanan bangsa Isra'il, sabab in iya bay anoho' ka'a am\u0101k aku."
                            },
                            {
                                "text": "Bang pa'in iya amuwanan ka'a kah\u0101pan ma sabab kah\u0101p akkalnu llaw itu. Ka'a ya sababan angkan halam kalanjalanku niyatku amapatay a'a llaw itu. Arak aku bay amalos magbaran."
                            },
                            {
                                "text": "Malaingkan, sapahanku min \u014dn si Yawe, ya Tuhan bangsa Isra'il, in iya bay anagga' aku angamula ka'a. Sabab, bang ka bay halam makasa'ut pi'itu, arak mbal kakapinan minsan dakayu' l'lla min panubu' si Nabal pagk'llat llaw.\u201d  "
                            },
                            {
                                "text": "  Sakali tinaima' na e' si Da'ud saga bobowahan si Abigail maka e'na ah'lling, yuk-i, \u201cAmole' na ka ma halam aniya' kahanggawannu. Beya'ku kamemon ya bay junjungnu ilu ma aku.\u201d  "
                            },
                            {
                                "text": "  Manjari amole' na si Abigail. Magsalta', si Nabal bay amaniya' paglami-lami ma luma'na, buwat sapantun kahinangan pagjamu sultan. Nilango to'ongan si Nabal maka magkakoyagan, angkan halam iya binissalahan ai-ai e' si Abigail sampay ni kasubuhan."
                            },
                            {
                                "text": "Pagsubu pa'in bo' palabay na lango si Nabal, binissalahan iya e' h'ndana pasal kamemon bay paniya' ma pagsampangna maka si Da'ud. Pagkale si Nabal, magt\u016by ap'ddi' k\u014dk atayna ati anuwas baranna."
                            },
                            {
                                "text": "Palabay pa'in saga sangp\u016b' llaw, amatay iya min kawasa PANGH\u016a'.  "
                            },
                            {
                                "text": "  Pagta'u si Da'ud ma pasal kamatay si Nabal, ah'lling iya, yukna, \u201cPudji ni PANGH\u016a' ya bay amalosan aku ma si Nabal ma sabab kapangahina'na ma aku. Tuhan ya bay angaliyusan aku min hinang kala'atan ati papelleng ni a'a in\u0101n saga kahinanganna ala'at.\u201d   Pagubus magpanoho'an si Da'ud amah'nda si Abigail ati"
                            },
                            {
                                "text": "peh\u0113' saga sosoho'anna ni Karmel amowa lapal ni si Abigail, yuk-i, \u201cBay kami pinapi'itu e' nakura' kami si Da'ud supaya amah'nda ka'a.\u201d  "
                            },
                            {
                                "text": "  Pasujud magt\u016by si Abigail maka he'na anambung, yukna, \u201cAku itu atabi, sakap aku amahilala' ka'am sampay angose'an tape'bi.\u201d"
                            },
                            {
                                "text": "Ati magdai'-dai' ya pakura' ni kura'na bo' pabunyug ma saga sosoho'an si Da'ud. Sinehe'an isab iya e' lima ipatanna d'nda. Minn\u0113' iya ta'\u0101' h'nda e' si Da'ud."
                            },
                            {
                                "text": "Tah'nda isab e' si Da'ud si Ahinowam d'nda min Jesde'el, jari magkalu'a sig\u0101m karuwangan."
                            },
                            {
                                "text": "Saguw\u0101' si Mikal, ya bay h'nda si Da'ud po'on, wa'i pamah'nda e' si Sa'ul ma si Paltiyel ya anak si Lais, a'a min Galim.    "
                            }
                        ]
                    },
                    {
                        "verses": [
                            {
                                "text": "    Na, aniya' saga a'a min lahat S\u012bp bay peh\u0113' ni si Sa'ul hinabuna ma Gibeya supaya anumbung pasal si Da'ud. \u201cTuwan sultan,\u201d yuk sig\u0101m, \u201cina'an si Da'ud patapuk ma b\u016bd Hakila ya ma anggopan Jesemon.\u201d  "
                            },
                            {
                                "text": "  Manjari, peh\u0113' ni paslangan S\u012bp si Sa'ul maka t'llungibu a'a Isra'il magbobono' ya bay pene'na, bo' amiha si Da'ud."
                            },
                            {
                                "text": "Bay magpustu asal si Sa'ul ma bihing l\u0101n, ina'an ma b\u016bd Hakila ma anggopan Jesemon, malaingkan in si Da'ud wa'i ma paslangan. Pagta'u si Da'ud pasal si Sa'ul bay anurul iya pina'an,"
                            },
                            {
                                "text": "aniya' saga a'a soho'na peh\u0113' ang'nda'. Jari tata'una min sig\u0101m, b'nnal, ina'an na si Sa'ul.  "
                            },
                            {
                                "text": "  Sakali, magsakap si Da'ud bo' peh\u0113' ni atag pagpustuhan si Sa'ul. Ta'nda'na bang maingga patulihan si Sa'ul maka si Abner ya pagnakura'an kamemon saga sundaluna. Si Abner itu anak si N\u0113r. Na, ma waktu in\u0101n, in si Sa'ul atuli ma pustu, ma t'ngnga'-t'ngnga' ba'anan saga bobono'na."
                            },
                            {
                                "text": "Na, atilaw si Da'ud ma si Ahimelek a'a bangsa H\u012bt maka si Abisai ya danakan si Jowab. (Si Seruya ya ina' sig\u0101m). Yuk panilaw si Da'ud, \u201cSai ameya' ma aku pal\u016bd ni si Sa'ul ma pustu in\u0101n?\u201d   Anambung si Abisai. \u201cAku,\u201d yukna.  "
                            },
                            {
                                "text": "  Angkan sangom he'-i du, nil'ngngan pustu si Sa'ul e' si Da'ud maka si Abisai ati ta'nda' sig\u0101m si Sa'ul atuli maina'an. Ina'an paosol budjakna ma tana' min k\u014dkanna, maka ina'an isab si Abner maka saga sundalu kasehe' atuli ma katilibutna."
                            },
                            {
                                "text": "Maina'an pa'in, pahigung-higung si Abisai ni si Da'ud, yukna, \u201cTuwan, ya na itu waktu panukbal bantanu ni ka'a e' Tuhan. D\u016blin aku amudjak iya ni tana'. Pamint'ddaku sadja.\u201d  "
                            },
                            {
                                "text": "  Saguw\u0101' yuk sambung si Da'ud, \u201cOy! Da'a iya bono'un! Sabab tantu tinungbasan e' Tuhan sasuku angamula sultan ya tapene'na."
                            },
                            {
                                "text": "Sapahanku ma \u014dn si Yawe, ya Tuhan kakkal salama-lama,\u201d yuk si Da'ud, \u201cTuhan sadja ya magkahandak ma ganta'an si Sa'ul. Bang ngga'i ka patay saki atawa patay to'a, amatay iya ma pagbono'an."
                            },
                            {
                                "text": "Sag\u014d' s'lle'-bale puhu' pinat\u0101 e' PANGH\u016a' bang pa'in mbal tamulaku a'a bay tapene'na magsultan ilu. Na, ng\u0101'un na budjak maka pangisihan bohe' ya ma atag k\u014dkna ilu bo' kita s\u016bng na!\u201d  "
                            },
                            {
                                "text": "  Jari ning\u0101' e' si Da'ud budjak maka pangisihan bohe' ya bay ma k\u014dkan si Sa'ul ati ala'an na sig\u0101. Halam aniya' minsan sai makata'u atawa maka'nda' sig\u0101m maka halam minsan sai bay makabati'. Ahaluk sidda tuli sig\u0101m kamemon sabab PANGH\u016a' ya bay amahaluk sig\u0101m."
                            },
                            {
                                "text": "Sakali itu, palintas na si Da'ud ni dambila' kapantayan bo' an'ngge maina'an ma b\u016bd, at\u0101-t\u0101 min disi Sa'ul. Asal aluha pag'llotan sig\u0101m."
                            },
                            {
                                "text": "Manjari, angolang si Da'ud ni saga sundalu si Sa'ul maka ni si Abner, yukna, \u201cOwa' Abner! Mbal aku sambungannu?\u201d   Anambung si Abner yukna, \u201cSai sa ka angolangan sultan ilu?\u201d  "
                            },
                            {
                                "text": "  Yuk si Da'ud, \u201cL'lla ka bah\u0101' Abner? Bang pina'amu, halam sali'nu ma Isra'il! Na, angay halam jagahannu pah\u0101p sultan ya pagpangh\u016b'annu ilu? Sabab aniya' a'a bay pas\u014dd pi'ilu arak angamula iya."
                            },
                            {
                                "text": "Mbal ah\u0101p hinangnu ilu! Sapahanku ma \u014dn si Yawe ya kakkal salama-lama, in ka'a maka saga sehe'nu ilu patut subay pinapatay sabab halam bay jagahannu nakura'nu, ya bay tapene' e' PANGH\u016a'. Ang'nda' ka ni katilibutnu. Maingga na budjak sultan maka pangisihanna bohe' ya bay ma k\u014dkanna ilu?\u201d  "
                            },
                            {
                                "text": "  Takil\u0101 magt\u016by e' si Sa'ul suwala si Da'ud angkan iya ah'lling, yukna, \u201cDa'ud, oto'! Ka'a ka amissala ilu?\u201d   Anambung si Da'ud, yukna, \u201cAho' tuwan sultan, aku ko' itu.\u201d"
                            },
                            {
                                "text": "Ah'lling lagi' si Da'ud, \u201cTuwan,\u201d yukna, \u201ckas\u0101'an ai bay tahinang e' sosoho'annu itu angkan aku subay papataynu? Abontol sadja itikadku angkan mbal aku kat\u014dngan dusa."
                            },
                            {
                                "text": "Da'a busung, tuwan sultan, kalehun lagi' pah'llingku itu. Bang hati PANGH\u016a' ya bay anoho' ka'a amantahan aku, na, tukbalun lalabotan ni iya. Kalu tinaima' e'na. Saguw\u0101' bang manusiya' ya amitnahan ka'a, bang pa'in sig\u0101m taluwa' sukna' PANGH\u016a'. Sabab itiya' aku tin'ggal paluwas min lahat bay pamusaka' aku e' PANGH\u016a', l\u0101gi sinoho' isab aku magsumba ni saga katuhan-tuhanan bangsa liyu."
                            },
                            {
                                "text": "Nd\u016b' tuwan,\u201d yuk si Da'ud, \u201cda'a aku pasagarin amatay ma lahat bangsa liyu, alawak min matahan si Yawe. Angay aku subay piniha e' sultan bangsa Isra'il? Aku itu sapantun kutu ero' ya pihanu ma kab\u016bd-b\u016bran, buwat a'a amiha manuk-manuk.\u201d  "
                            },
                            {
                                "text": "  Jari anambung si Sa'ul, yukna, \u201cBay aku makarusa. Nd\u016b' Da'ud, oto', bang pa'in ka pabalik ni aku. Pagka ahalga' ma ka'a kallumku itu, mbal na balikanku niyatku amapatay ka'a. Sali' aku dupang, aheya kas\u0101'an bay tahinangku ma ka'a.\u201d  "
                            },
                            {
                                "text": "  \u201c\u0100, itiya' budjaknu tuwan sultan,\u201d yuk sambung si Da'ud ma si Sa'ul. \u201cSoho'un pi'itu dakayu' tendognu ilu ang\u0101'."
                            },
                            {
                                "text": "Baya'-baya' PANGH\u016a' na anungbas ni kah\u0101pan ma saga a'a sasuku abontol maka kapangandolan.\u201d Ah'lling gi' si Da'ud yukna, \u201cKa'a tuwan, bay tinukbalan e' PANGH\u016a' ni komkomanku insini', sag\u014d' halam aku makatawakkal angamula ka'a sabab in ka'a sultan bay tapene' e' Tuhan."
                            },
                            {
                                "text": "Mura-murahan bang pa'in aku pinagka'inagonan e' PANGH\u016a' maka niliyusan e'na min kamemon katiksa'anku, buwat bay pagka'inagonku ma ka'a insini'.\u201d  "
                            },
                            {
                                "text": "  Sakali ah'lling na si Sa'ul ni si Da'ud, yukna, \u201cOto', bang pa'in ka nilidjiki'an e' PANGH\u016a'. Tantu ajatu ai-ai kamemon ya tagna'annu, maka anganda'ug sadja ka ma pagbono'an.\u201d   Pagubus, palanjal na si Da'ud ni pal'ngngananna, maka amole' na si Sa'ul ni lahatna.    "
                            }
                        ]
                    },
                    {
                        "verses": [
                            {
                                "text": "    Saguw\u0101' minsan buwatt\u0113' bissala si Sa'ul, maghona'-hona' na pa'in si Da'ud bo' yukna ma deyom atayna, \u201cTantu aku binono' e' si Sa'ul ma llaw sinos\u014dng. Ah\u0101p lagi' aku alahi peh\u0113' ni lahat Pilistin. Pahali si Sa'ul amiha aku bang aubus e'na angalatag katilingkal lahat Isra'il, ati alipuwas aku min iya.\u201d"
                            },
                            {
                                "text": "Jari si Da'ud maka saga a'ana nnom hatus hekana bay palanjal minna'an bo' palain ni da'ira G\u0101t, ni sultan Akis ya anak si Ma'ok."
                            },
                            {
                                "text": "Sakali maina'an sig\u0101m pahanti' ma G\u0101t, ma okoman si Akis. Maina'an sig\u0101m pahanti' ma okoman sultan e', sig\u0101m kaniya-kaniya maka anak-h'nda sig\u0101m. Ina'an isab si Da'ud maka duwa h'ndana, ya na si Ahinowam min Jesde'el maka si Abigail min Karmel, ya bay balu si Nabal."
                            },
                            {
                                "text": "Jari kahaka'an pa'in si Sa'ul in si Da'ud wa'i na makalahi ni G\u0101t, pahali na iya amiha.  "
                            },
                            {
                                "text": "  Palabay pa'in waktu, ah'lling si Da'ud ni si Akis, yukna, \u201cTuwan, bang ka kasulutan du ma aku, pamar\u016blun ma aku dakayu' kaumannu bo' supaya aku makapaglahat mah\u0113'. Mbal patut sosoho'annu itu paokom ma ka'a ma da'ira bangsahan itu.\u201d"
                            },
                            {
                                "text": "Angkan ma llaw ina'an du, pamuwan e' si Akis ma si Da'ud kauman Siklag. Jari in kauman in\u0101n tahinang palsuku'an saga sultan bangsa Yuda sampay ni kabuwattina'anan."
                            },
                            {
                                "text": "Saga dantahun maka mpat bulan ya kapaglahat si Da'ud ma deyoman saga bangsa Pilistin.  "
                            },
                            {
                                "text": "  Na ma waktu in\u0101n, angalangpas na pa'in si Da'ud maka saga tendogna ni saga bangsa Gesur, bangsa Girsi maka bangsa Amalek. Saga bangsa itu bay asal maina'an min awal lagi'. Ya paglahat sig\u0101m pa'abut ni S\u016br, sampay isab ni lahat Misil."
                            },
                            {
                                "text": "Sakahaba' waktu kalangpas si Da'ud ni kaluma'an saga bangsa itu, halam aniya' kapinanna allum minsan dakayu' d'nda ka atawa l'lla. Ya nilangpas e'na saga bili-bili maka sapi' sampay saga kura' maka unta' maka pan'mmek. Jari pabalik na pa'in iya ni si Akis.  "
                            },
                            {
                                "text": "  Bang tinilaw si Da'ud e' si Akis bang pi'ingga bay parugpakanna, anambung iya buwattitu, yukna, \u201cBay kami parugpak ni lahat Yuda tampal ni satan.\u201d Suma'an buwattitu panambungna, \u201cBay kami ni lahat Jerame'el tampal ni paslangan.\u201d Atawa, \u201cBay kami peh\u0113' ni kauman bangsa K\u0113n ya ma paslangan isab.\u201d"
                            },
                            {
                                "text": "Mbal kinapinan allum e' si Da'ud minsan dakayu' d'nda atawa l'lla allum, sabab ma pikilanna, \u201cYa aniya', bang aniya' l'lla atawa d'nda binowa ni G\u0101t, makasumbung lagi' sig\u0101m bang ai bay tahinangku.\u201d Buwatt\u0113' kahinangan si Da'ud t'ggolna pat'nna' ma lahat Pilistin."
                            },
                            {
                                "text": "Manjari, pangandolan iya e' si Akis sabab yukna ni baranna, \u201cTantu kinab'nsihan na si Da'ud itu e' saga pagkahina bangsa Isra'il, angkan halam dapat bang iya mbal amogbogan aku sat'ggolna allum.\u201d    "
                            }
                        ]
                    },
                    {
                        "verses": [
                            {
                                "text": "    Manjari palabay pa'in waktu, pinapagtipun saga sundalu bangsa Pilistin supaya amowa magbono' ma bangsa Isra'il. Ah'lling si Akis ni si Da'ud, yukna, \u201cTahatinu du in ka'a maka saga tendognu ilu subay pagapi' ma aku ma pagbono'an.\u201d  "
                            },
                            {
                                "text": "  Anguyun si Da'ud, yukna, \u201cNa, tuwan, song ta'nda'nu bang ai tahinang e' sosoho'annu itu.\u201d   Anambung si Akis, \u201cAh\u0101p ko' ilu. Angkan na ka hinangku jaga ma baranku sat'ggolku allum.\u201d  "
                            },
                            {
                                "text": "  Malaingkan in si Samwel bay na asal amatay. Bay na iya pinagdukka'an e' kamemon saga jama'a Isra'il, ati wa'i bay kinubul e' sig\u0101m ma Rama, ya lahatna luggiya'. Ma waktu he'-i, bay na asal tin'ggal e' si Sa'ul kamemon saga a'a magpang'nda' umagad maka saga magjij\u012bn min lahat Isra'il.  "
                            },
                            {
                                "text": "  Sakali itu, magtipun na saga sundalu Pilistin bo' peh\u0113' magpustu ma Sunem. Pasalta' in si Sa'ul bay amatimuk saga sundaluna bangsa Isra'il bo' magpustu ma Gilbowa."
                            },
                            {
                                "text": "Pag'nda' si Sa'ul ma ba'anan sundalu Pilistin, magt\u016by iya sin\u014dd t\u0101w mbal tapula'-pula'."
                            },
                            {
                                "text": "Angkan iya angaru ni PANGH\u016a' bang ai subay hinangna, sag\u014d' halam aniya' lapal PANGH\u016a' pinasampay ma iya, ai naka ma uppina, ai naka min Urim atawa min saga nabi."
                            },
                            {
                                "text": "Pagka buwatt\u0113', ah'lling si Sa'ul ni saga tendog ya pangandolanna, yukna, \u201cPiha'inbi aku d'nda maglilingan umagad bo' supaya aku makapangaru ma iya.\u201d   \u201cTuwan,\u201d yuk sambung saga tendog in\u0101n, \u201caniya' kono' maina'an ma kauman Endor.\u201d  "
                            },
                            {
                                "text": "  Sakali itu, magbinadju' sadd\u012b si Sa'ul supaya halam aniya' makakil\u0101 iya. Jari sangom in\u0101n peh\u0113' na iya maka duwa tendogna ni luma' d'nda. Makat'kka pa'in, yuk si Sa'ul ni iya, \u201cBilahi aku angaru ni umagad a'a bay amatay. Tugila'ku pa'in ma ka'a bang sai subay linganannu.\u201d  "
                            },
                            {
                                "text": "  Sag\u014d' yuk sambung d'nda, \u201cTantu kasakupannu bang ai ya bay panoho'an si Sa'ul. Bay pala'anna min lahat Isra'il kamemon saga a'a maglilingan umagad maka saga magjij\u012bn. Tu'ud ko' ka'a ilu pasulay anganjallat aku bo' supaya aku pinat'nna'an hukuman ni kamatay.\u201d  "
                            },
                            {
                                "text": "  Pagga buwatt\u0113' anapa si Sa'ul, yukna, \u201cSapahanku ma \u014dn si Yawe, ya kakkal salama-lama, halam aniya' kamulahan tum'kka ni ka'a ma sabab palkala' itu.\u201d  "
                            },
                            {
                                "text": "  Jari tinilaw na iya e' d'nda in\u0101n, yukna, \u201cUmagad sai kabilahiannu lingananku?\u201d   \u201cUmagad si Samwel,\u201d yuk sambung si Sa'ul.  "
                            },
                            {
                                "text": "  Pag'nda' pa'in d'nda in\u0101n ma umagad si Samwel, magt\u016by iya angolang pakosog maka e'na atilaw ma si Sa'ul, yukna, \u201cAngay aku bay akkalannu? Ka'a tuwi' sultan Sa'ul!\u201d  "
                            },
                            {
                                "text": "  Sakali yuk sultan ma iya, \u201cDa'a ka tin\u0101w. Ai ta'nda'nu ilu?\u201d   Ya sambung d'nda, \u201cTuwan,\u201d yukna, \u201cmaka'nda' aku umagad pabungkal min tana'.\u201d  "
                            },
                            {
                                "text": "  Atilaw si Sa'ul, yukna, \u201cBuwattingga luwana?\u201d   \u201cMatto'a l'lla magjinuba,\u201d yuk sambung d'nda in\u0101n. Manjari kinata'uwan magt\u016by e' si Sa'ul si Samwel na ko' in\u0101n, angkan iya pasujud.  "
                            },
                            {
                                "text": "  Yuk si Samwel ni iya, \u201cAngay lagi' aku sasatnu pagka aku bay soho'nu pinabangun?\u201d   Anambung si Sa'ul, yukna, \u201cLandu' aheya kasukkalanku. Itiya' aku binono' e' saga a'a Pilistin, maka tinaikutan na aku e' PANGH\u016a'. Mbal na sinambungan pangaruku, ai naka ma uppi atawa pinalabay min saga nabi. Angkan ka bay soho'ku pinalinganan bo' supaya aku pituwahannu bang ai subay hinangku.\u201d  "
                            },
                            {
                                "text": "  Yuk si Samwel, \u201cAngay lagi' aku subay pangaruhannu saukat ka bay tinaikutan maka binantahan e' PANGH\u016a'?"
                            },
                            {
                                "text": "Tahinang na e'na ya bay pagkallamna labay min aku. Ilu na niragtu' e'na min ka'a kapagsultannu bo' pamuwanna na ma dakayu' pagkahinu, ya na si Da'ud."
                            },
                            {
                                "text": "Angkan itu nihinang e' PANGH\u016a' ma ka'a buwattina'an sabab halam bay beya'nu panoho'anna. Halam bay pasampaynu mulka'na ma saga bangsa Amalek."
                            },
                            {
                                "text": "Jari in ka'a maka saga bangsa Isra'il marai' na tinukbalan e' PANGH\u016a' ni komkoman bangsa Pilistin. Pagsalung,\u201d yuk umagad si Samwel, \u201cka'a maka saga anaknu l'lla parakayu' du ma aku maitu ma ahirat. Damikiyanna isab saga sundalu bangsa Isra'il, tinukbalan e' PANGH\u016a' ni komkoman bangsa Pilistin.\u201d  "
                            },
                            {
                                "text": "  Saru'un-du'un du magt\u016by kum'ppang si Sa'ul ni tana', maka sin\u014dd iya t\u0101w landu' aheya ma pasalan pamissala si Samwel he'. Na, alamma si Sa'ul pagka halam bay amangan animpus dang'llaw maka dasangom.  "
                            },
                            {
                                "text": "  Manjari pasekot d'nda he', ati ta'nda'na ina'an si Sa'ul amidpid kabowa t\u0101wna, angkan yukna, \u201cTuwan sultan, bay na beya'ku panoho'annu. Bay pan\u016bkku kallumku ni kamatay sabab pameya'ku ma panoho'annu."
                            },
                            {
                                "text": "Nd\u016b' Tuwan,\u201d yukna, \u201cda'a busung, kalehun lagi' pamissala sosoho'annu itu maka d\u016blin aku angadjalan ka'a takakan bo' supaya pabalik kosognu ati bo' ka makalanjal ni pal'ngnganannu.\u201d  "
                            },
                            {
                                "text": "  \u201c\u0112! Mbal aku amangan!\u201d yuk sambung si Sa'ul.   Sag\u014d' magbeya' saga tendog maka d'nda in\u0101n amogos na pa'in si Sa'ul, sampay iya tapogosna. Pagubus, pabangun iya min tana' bo' aningk\u014d' ma pabahakanna."
                            },
                            {
                                "text": "Na, aniya' anak sapi' al'mmok taipat e' d'nda in\u0101n, magt\u016by sinumbali' e'na. Angaddun isab iya tirigu bo' hinangna tinapay halam taga-pasulig."
                            },
                            {
                                "text": "Atahak pa'in, pinat'nna' na e'na ni si Sa'ul maka saga tendogna ati amangan sig\u0101m. Pagubus, ma sangom he'i du, palanjal na sig\u0101m amole'.    "
                            }
                        ]
                    },
                    {
                        "verses": [
                            {
                                "text": "    Na, magtipun na kamemon sundalu bangsa Pilistin ma Apek, ati in sundalu bangsa Isra'il ina'an magpustu ma atag tigbaw ma Jesde'el."
                            },
                            {
                                "text": "Pal'ngngan na pa'in saga pagnakura'an bangsa Pilistin magbeya' maka saga tumpukan sundalu sig\u0101m ma hatusan maka ma ibuhan. Pasalta', ina'an isab si Da'ud maka saga a'ana pal'ngngan min buli'an magabay maka sultan Akis."
                            },
                            {
                                "text": "Atilaw isab saga nakura' kasundaluhan Pilistin ma si Akis, yuk-i, \u201cMagay saga Hibrani itu?\u201d   Anambung si Akis, yukna, \u201cSi Da'ud ko' ilu, ya bay tendog si Sa'ul, ya sultan bangsa Isra'il e'. Aniya' na iya labi dantahun ma deyomanku. Min waktu lagi' kala'anna min okoman si Sa'ul sampay ni kabuwattina'anan, halam iya karapatanku.\u201d  "
                            },
                            {
                                "text": "  Sag\u014d' akagit atay saga nakura' sundalu in\u0101n ma si Akis angkan yuk sig\u0101m, \u201cPapole'un a'a ilu ni kauman bay pamuwannu paglahatan ma sig\u0101m. Mbal iya wajib pabunyug ma kitam ni pagbono'an! Sabab ya aniya' papinda angatuhan kitam hinabu ma pagbono'an. Tantu iya amonggolan k\u014dk saga sundalutam bo' supaya iya makapagh\u0101p maka sultan ya bay nakura'na."
                            },
                            {
                                "text": "Ya na ko' ilu si Da'ud, ya pinagkalang e' saga kar'ndahan, yuk-i,  \u2018Ibuhan tapapatay e' sultan Sa'ul, ati hatusan ibu isab ma si Da'ud\u2019.\u201d   "
                            },
                            {
                                "text": "  Manjari, pinalinganan si Da'ud e' si Akis bo' binowa magbissala. Yuk si Akis ma iya, \u201cSapahanku ma \u014dn si Yawe, ya kakkal salama-lama, in ka'a ilu kapangandolan angkan kasulutan sidda aku bang ka ganta' pabunyug ma aku maka saga sundaluku. Min waktu lagi' kat'kkanu sampay ni kabuwattina'anan, halam aniya' kas\u0101'an tab\u0101kku ma ka'a. Sag\u014d' mbal kasulutan saga pagkahiku nakura' Pilistin."
                            },
                            {
                                "text": "Angkan amole' na ka ma halam aniya' lengog. Maka da'a ka angahinang ai-ai ya makala'at pangatayan sig\u0101m kasehe' itu.\u201d  "
                            },
                            {
                                "text": "  \u201cAngay tuwan? Ai dusaku?\u201d yuk si Da'ud. \u201cAi kas\u0101'an bay tahinang e' tendognu itu min waktu katagna'ku paokom ma ka'a sampay ni waktu itu? Ai sababanna ya angkan aku mbal makajari ameya' ma ka'a amono' saga a'a ya amantahan ka'a, tuwan sultan?\u201d  "
                            },
                            {
                                "text": "  Anambung si Akis, yukna, \u201cKasulutan sidda aku ma ka'a, sapantun ka mala'ikat Tuhan ma pang'nda'ku. Malaingkan, bay makakabtang saga nakura' Pilistin in ka'a kono' mbal wajib ameya' ma kami ni pagbono'an."
                            },
                            {
                                "text": "Angkan yukku ma ka'a, in ka'a maka saga tendog si Sa'ul ya sehe'nu ilu subay angawal salung bo' magla'anan minnilu ma halam gi' pak'llat llaw.\u201d  "
                            },
                            {
                                "text": "  Sakali, pagdai' llaw pa'in, pabungkal na si Da'ud maka saga a'ana bo' amole' pab\u012bng ni lahat Pilistin. Sag\u014d' in saga sundalu Pilistin patukad na ni da'ira Jesde'el.    "
                            }
                        ]
                    },
                    {
                        "verses": [
                            {
                                "text": "    Manjari itu, pagpuwas pa'in t'llung'llaw, at'kka na si Da'ud maka saga a'ana ni Siklag ya kauman sig\u0101m. Sag\u014d' waktu sig\u0101m lagi' bay ma labayan, in kauman Siklag sampay lahat Yuda tampal ni s'ddopan in\u0101n bay nirugpak e' bangsa Amalek. Tatunu' isab e' sig\u0101m saga kaluma'an ma kauman Siklag,"
                            },
                            {
                                "text": "tasaggaw isab kamemon kar'ndahan sampay saga a'a kamemon onde'-matto'a ya bay maina'an. Malaingkan halam aniya' bay pinapatay minsan dakayu', hal bay sinaggaw e' saga a'a Amalek bo' binowa ala'an.  "
                            },
                            {
                                "text": "  Na, pagt'kka si Da'ud maka saga a'ana ni kauman Siklag in\u0101n, ta'nda' e' sig\u0101m atunu' kamemon, maka saga anak-h'nda sig\u0101m wa'i bay nilahiyan."
                            },
                            {
                                "text": "Angkan maglemong disi Da'ud sampay sig\u0101m apaya na e' paglemong sig\u0101m."
                            },
                            {
                                "text": "Ya karuwangan h'nda si Da'ud, ya si Abigail maka si Ahinowam, wa'i du talapay tasaggaw."
                            },
                            {
                                "text": "Aheya isab kasusahan si Da'ud sabab pinagbambahan iya binantung e' saga a'ana kabowa astol sig\u0101m ma pasalan kasaggaw saga anak sig\u0101m d'nda-l'lla. Malaingkan pakosog iman si Da'ud ma sabab pangandolna ma si Yawe ya Tuhanna.  "
                            },
                            {
                                "text": "  Manjari ah'lling si Da'ud ni imam Abiyatar ya anak si Ahimelek. Yukna, \u201cTuwan, bowahin aku pi'itu epod e'.\u201d Sakali binowa na ni iya e' si Abiyatar."
                            },
                            {
                                "text": "Maina'an pa'in, angaru si Da'ud ni PANGH\u016a', yukna, \u201cWajib bah\u0101' aku paturul ni saga a'a bay parugpak ni kauman itu? Ta'abutku bah\u0101' sig\u0101m?\u201d   Anambung PANGH\u016a', yukna, \u201cAho', turulun sig\u0101m peh\u0113'. Tantu sig\u0101m ta'abutnu maka talappasnu saga anak-h'ndabi.\u201d  "
                            },
                            {
                                "text": "  Sakali, lum'ngngan na si Da'ud magbeya' maka saga a'ana nnom hatus puhu'. Makat'kka pa'in sig\u0101m ni L'bbak Besor, magpa'bba maina'an in kasehe'an sig\u0101m."
                            },
                            {
                                "text": "Aniya' duwa hatus puhu' ma sig\u0101m magbale'an to'ongan angkan mbal makatukad ni pampang ya ma dambila' l'bbak in\u0101n. Malaingkan in si Da'ud maka mpat hatus a'ana bay palanjal angapas saga bangsa Amalek.  "
                            },
                            {
                                "text": "  Na, aniya' a'a Misil talanggal e' sig\u0101m ma huma, jari binowa iya e' sig\u0101m ni si Da'ud. Binuwanan iya takakan maka bohe' ni'inum."
                            },
                            {
                                "text": "Ya pamakan sig\u0101m ma iya buwa' igira bay kinompol maka duwa tundun anggul bay pina'llawan. Bay pa'in iya makakakan, pah\u0101p na palasahanna pabalik, sabab halam iya bay makakakan ai-ai atawa makainum bohe' ma deyom t'llung'llaw t'llumbahangi."
                            },
                            {
                                "text": "Manjari, tinilaw iya e' si Da'ud, yukna, \u201cSai nakura'nu, maka m'nningga ka?\u201d   Anambung l'lla in\u0101n, yukna, \u201cTuwan, aku itu bangsa Misil. Banyaga' aku ma dakayu' a'a bangsa Amalek. Bay aku pinasagaran e'na t'llung'llaw na palabay pagka aku bay asaki."
                            },
                            {
                                "text": "Bay kami parugpak ni lahat s'ddopan, ni tana' bangsa Keret maka ni kauman ya palsuku'an saga bangsa Yuda, maka ni tana' isab saga panubu' si Kaleb. Bay isab tunu' kami kauman Siklag.\u201d  "
                            },
                            {
                                "text": "  Atilaw si Da'ud pabalik, yukna, \u201cKatuli'annu aku peh\u0113' ni saga bangsa Amalek he'?\u201d   \u201cAho' tuwan,\u201d yuk sambung l'lla in\u0101n. \u201cKasehe'anta ka peh\u0113' ni sig\u0101m bang pa'in sapahannu ma matahan Tuhan in aku mbal papataynu atawa tukbalannu pabalik ni bay nakura'ku.\u201d  "
                            },
                            {
                                "text": "  Na, sinehe'an na si Da'ud e' l'lla bangsa Misil in\u0101n pal\u016bd peh\u0113' ni saga bangsa Amalek. Ina'an sig\u0101m magkaukanat ma lugal pagpustuhan sig\u0101m, magkakanan maka maginuman. Aheya paglami-lami sig\u0101m ma sabab kaheka pangalta' bay tataban sig\u0101m min paglahat bangsa Pilistin maka min Yuda."
                            },
                            {
                                "text": "Binono' magt\u016by sig\u0101m e' disi Da'ud min kohap in\u0101n sampay ni kasangoman ma llaw dakayu'. Halam aniya' minsan dangan min saga a'a Amalek bay makal'ppa, luwal mpat hatus onde' baha'u bay pakura' ma unta' alahi."
                            },
                            {
                                "text": "Ta'\u0101' pabalik e' si Da'ud kamemon bay tataban e' bangsa Amalek, beya' na duwangan h'ndana."
                            },
                            {
                                "text": "Ta'\u0101' e'na kamemon, halam kakulangan minsan dansolag, ai naka onde'-matto'a, d'nda ka atawa l'lla. Ta'\u0101' sampay saga pangalta' bay tataban aheya-ariki'."
                            },
                            {
                                "text": "Ta'\u0101'na isab kamemon saga bili-bili maka saga kahayopan, bo' pinal'ngngan e' saga a'ana min dahuwan sig\u0101m. Ya pagpa'in sig\u0101m, \u201cPalsuku'an si Da'ud tatabanan itu kamemon.\u201d  "
                            },
                            {
                                "text": "  Na, pab\u012bng na si Da'ud ni saga a'ana duwa hatus hekana ya ina'an bay magpa'bba ma L'bbak Besor pagka sig\u0101m bay landu' apaya. Jari pas\u014dng saga a'a itu am\u0101k si Da'ud maka ba'anan saga sehe'na. Asekot pa'in disi Da'ud, sinagina sig\u0101m pah\u0101p."
                            },
                            {
                                "text": "Malaingkan aniya' saga a'a asabul maka ala'at kasuddahanna pabeya' asal ma si Da'ud. Yuk saga a'a itu, \u201cMbal sig\u0101m patut pinahampit saga tatabanan ilu sabab halam sig\u0101m bay ameya' ma kitam. Sag\u014d' makajari sig\u0101m ang\u0101' saga anak-h'nda sig\u0101m bo' magpole'an na.\u201d  "
                            },
                            {
                                "text": "  \u201cMbal manjari, saga danakan,\u201d yuk sambung si Da'ud. \u201cDa'a kam maghinang buwattilu ma bay tahinang e' PANGH\u016a' ma kitam. Bay kitam nihampanan e'na, maka bay tukbalanna ni deyom komkomantam saga a'a ya bay amono' kitam."
                            },
                            {
                                "text": "Mbal tabeya' kabilahianbi ilu, kalna' in bahagi' a'a bay magpa'bba anunggu'an saga balanja' subay pinapagsali' maka bahagi' a'a bay ameya' ni pagbono'an. Pinapagtopod in bahagi' dangan maka dangan.\u201d"
                            },
                            {
                                "text": "Ya sara' bay pinaniya' e' si Da'ud itu binogbogan na pa'in e' bangsa Isra'il sampay ni kabuwattina'anan.  "
                            },
                            {
                                "text": "  Na, makabalik pa'in si Da'ud ni Siklag, bay pinabeya' e'na kasehe' tatabanan ni saga bagayna ya pagmatto'ahan ma Yuda. Aniya' isab lapalna, yukna, \u201cItu saga tatabanan bahagi'bi min saga a'a banta PANGH\u016a'.\u201d"
                            },
                            {
                                "text": "Bay isab binahagi'an e'na saga a'a ma Betel, ma Ramot-ni-S'ddopan maka ma Jattir."
                            },
                            {
                                "text": "Binahagi'an isab saga a'a ma Arower, ma Sepmot, ma Estemowa,"
                            },
                            {
                                "text": "maka ma Rakal. Ya du saga a'a ya magsakaum ma bangsa Jerame'el maka bangsa K\u0113n,"
                            },
                            {
                                "text": "saga a'a isab ma Horma, ma B\u014dr Asan, maka ma Atak,"
                            },
                            {
                                "text": "sig\u0101m isab ma Hebron sampay ma kasehe'an paglahat ya bay pahanti'an si Da'ud maka saga a'ana.    "
                            }
                        ]
                    },
                    {
                        "verses": [
                            {
                                "text": "    Manjari itu, parugpak saga Pilistin ni saga sundalu bangsa Isra'il ati aheka bangsa Isra'il amatay ma B\u016bd Gilbowa. Malaingkan in kasehe'an bay makalahi."
                            },
                            {
                                "text": "In si Sa'ul magtai'anak bay niabut-abut e' saga sundalu Pilistin ati tapapatay e' sig\u0101m si Jonatan, si Abinadab maka si Malki-Suwa."
                            },
                            {
                                "text": "Paruhun na pa'in pagbono' ma atag si Sa'ul, ati tasekot pa'in iya e' a'a magpapana', ahalol iya e' sig\u0101m.  "
                            },
                            {
                                "text": "  Angkan iya ah'lling ni a'a magbobowa pakokosna, yukna, \u201cHublutun na kalisnu ilu bo' aku papatayun, p\u0101d-p\u0101d saga kapil itu angandugsu'an aku maka anganjahulaka'an baranku.\u201d   Saguw\u0101' landu' tin\u0101w magbobowa pakokos in\u0101n angkan mbal tahinangna panoho'an si Sa'ul e'. Pagka buwatt\u0113', ning\u0101' e' si Sa'ul kalisna bo' iya amapatay di-na."
                            },
                            {
                                "text": "Pag'nda' magbobowa pakokos in si Sa'ul amatay na, ya du iya bay angahublut kalisna bo' amapatay di-na."
                            },
                            {
                                "text": "Angkan ma llaw in\u0101n, magbeya' amatay si Sa'ul maka t'llungan anakna l'lla, maka magbobowa pakokosna, sampay isab kamemon saga sundalu bay ma iya.  "
                            },
                            {
                                "text": "  Na, pasampay habal itu ni saga a'a Isra'il ya maglahat ma kapantayan Jesde'el maka ma dambila' sapa' Jordan, ati tata'u na e' sig\u0101m in saga sundalu Isra'il wa'i maglahian maka in si Sa'ul sampay saga anakna wa'i na amatay. Pagta'u itu, ni'bbahan e' sig\u0101m saga kaluma'an sig\u0101m bo' alahi. Jari pina'an na saga bangsa Pilistin maglahat ma bay kaluma'an bangsa Isra'il e'.  "
                            },
                            {
                                "text": "  Pag'llaw dakayu', makapina'an pa'in saga bangsa Pilistin ni b\u016bd Gilbowa ang\u0101' ai-ai kagunahan min bangkay saga bangsa Isra'il, tab\u0101k e' sig\u0101m mayat si Sa'ul maka saga anakna."
                            },
                            {
                                "text": "Pinonggolan e' sig\u0101m k\u014dk si Sa'ul maka niurusan saga pakokosna, ati sin\u014d' pinasaplag habal itu ma katilingkal paglahat Pilistin sampay ma langgal saga tuhan-tuhan sig\u0101m."
                            },
                            {
                                "text": "Manjari pinat'nna' pakokos si Sa'ul ma langgal saga tuhan-tuhan sig\u0101m Astoret, ati in baranna bay nilansang ma \u0101d ya ma likusan da'ira Bet-S\u0101n.  "
                            },
                            {
                                "text": "  Pagta'u saga a'a Jabes Giliyad ma bay tahinang a'a Pilistin ma bangkay si Sa'ul,"
                            },
                            {
                                "text": "magt\u016by palanjal saga a'a sig\u0101m ya tamakaesog. Animpus sig\u0101m sangom bo' peh\u0113' ni Bet-S\u0101n. Ning\u0101' e' sig\u0101m saga bangkay disi Sa'ul maka saga anakna min \u0101d Bet-S\u0101n in\u0101n bo' binowa ni Jabes, ati mah\u0113' tinunu'."
                            },
                            {
                                "text": "Tatunu' pa'in, ning\u0101' saga to'olang in\u0101n ati kinubul ma deyo'an kayu tamaris ya maina'an ma lahat Jabes. Pagubus, magpuwasa saga a'a Jabes in\u0101n ma deyom pitung'llaw.      "
                            }
                        ]
                    }
                ]
            },
            {
                "names": [
                    "Esther"
                ],
                "usfm_id": "Esther",
                "abbreviation": "Esth",
                "chapters": [
                    {
                        "verses": [
                            {
                                "text": "    Buwattitu bay kah\u0101lan ma waktu sultan Serses ya bay ang'ntanan pagparinta ma saga paglahat dahatus maka duwamp\u016b' maka pitu' hekana, tinagna'an min lahat Indiya sampay ni lahat Eteyopa."
                            },
                            {
                                "text": "Ma waktu he', sultan Serses pat'nna' ma kuta'na ma da'ira Susa bo' amarinta ma pagsultananna."
                            },
                            {
                                "text": "Ta'abut tahun kat'lluna ma kapamarinta si Serses itu, bay iya amaniya' paglami-lami ma kamemon saga a'a bangsahan ya beya' ma iya maka saga pagnakura'an. Ina'an isab saga nakura' sundalu bangsa Persiya maka Midiya, maka saga anak sultan maka saga a'a bangsahan min ba'anan paglahat e'.  "
                            },
                            {
                                "text": "  Ma deyom dahatus maka walump\u016b' llaw pina'nda'an na pa'in pangalta' landu' aheka ya beya' ma pagsultananna, pina'nda'an isab kabantugan maka kasanglitan sin kapagsultanna."
                            },
                            {
                                "text": "Palabay pa'in waktu in\u0101n, in sultan itu bay amaniya' paglami-lami dapitu' t'ggolna ma halaman astana'na. Ya tina'abbit in\u0101n kamemon saga a'a alanga-areyo' ya pat'nna' ma kuta' Susa."
                            },
                            {
                                "text": "In halaman in\u0101n bay niari-arihan, pinagantungan kakana' pote' maka bilu bay niengkotan ni gallang pilak ya pinikit ni saga h\u0101g batu marbol. Lanay pote' maka kakana' taluk ya pangengkot. Aniya' isab saga paningk\u014d'an bulawan maka pilak pat'nna' ma lantay batu niari-ari isab maka batu gaddung, marbol pote', kuwit mussa', maka kaginisan batu ahalga'."
                            },
                            {
                                "text": "Saga inuman ya pangalabot ma saga luruk bay ni'isi ni saga sawan bulawan magginisan, maka aheka isab binu-anggul landu' ah\u0101p, ya makat\u014dp karaya sultan."
                            },
                            {
                                "text": "Aniya' panoho'an sultan ma pasal inuman, hatina in luruk in\u0101n manjari anginum ma buwat kabaya'anna dangan maka dangan. Aniya' asal bay panoho'anna ma kamemon saga magbubuhat inuman, sin\u014d' amainum saga luruk in\u0101n ma buwat kabaya'an sig\u0101m pakaniya-pakaniya.  "
                            },
                            {
                                "text": "  Aniya' isab paglami-lami bay pinaniya' e' dayang-dayang Basti, ya h'nda sultan, ma saga kar'ndahan ya pat'nna' ma astana' sultan Serses.  "
                            },
                            {
                                "text": "  Ma llaw kapitu', nilango-lango pa'in sultan Serses e' binu-anggul, magpanoho'an iya ma saga sosoho'anna yunuk pitu' hekana, ya ni\u014dnan si Mehuman, si Bista, si Harbona, si Bigta, si Abagta, si Setor maka si Karkas."
                            },
                            {
                                "text": "Sinoho' sig\u0101m ang\u0101' dayang-dayang Basti binowa pinaharap ni iya magkinorona, bo' supaya ta'nda' kalingkatna e' saga luruk maka saga a'a bangsahan, ma sabab amanis iya ni'nda'."
                            },
                            {
                                "text": "Sag\u014d' tata'u pa'in e' si Basti bang ai panoho'an sultan ya pinasampay ni iya e' saga sosoho'an e', magt\u016by iya magin'mbal. Angkan akagit to'ongan atay sultan.  "
                            },
                            {
                                "text": "  Na, ya kabiyaksahan sultan in\u0101n subay angaru ma saga a'ana taga-pangita'u ma ba'anan addat maka sara', angkan bay bowana magsuli-suli saga a'a ya alalom pangita'una ma pasal waktu palabay maka waktu sin\u014dng."
                            },
                            {
                                "text": "Ya pangaruhanna saga a'a pasunu' ni iya, ya na disi Karsena, Setar, Admata, Tarsis, Meres, Marsena maka si Memokan, a'a bangsahan min bangsa Persiya maka bangsa Midiya. Sig\u0101m pitu' puhu' itu a'a bangsahan, a'a asekot ni sultan maka alanga isab ma pagparintahanna.  "
                            },
                            {
                                "text": "  Atilaw sultan Serses ma saga a'a itu, yukna, \u201cBang ma bowahan sara'tam, hukuman ai subay pinat'kka ni dayang-dayang Basti? Sabab halam bay bineya' e'na panoho'anku ya bay pinasampay ni iya e' saga yunuk.\u201d  "
                            },
                            {
                                "text": "  Ati sinambungan e' si Memokan panilaw sultan itu maina'an ma matahan sultan maka saga a'ana bangsahan, \u201cMbal taluwa' bay hinang dayang-dayang Basti. Ngga'i ka sadja sultan ya nirusahan, sag\u014d' kamemon saga a'a bangsahan maka kamemon saga a'a ya maglahat ma pagsultanan sultan Serses."
                            },
                            {
                                "text": "Tantu patanyag ni kamemon kar'ndahan in bay hinang dayang-dayang Basti itu, ati amabiyal sig\u0101m ma kah'lla'an sig\u0101m. Ya yuk sig\u0101m, \u2018Si sultan Serses bay magpanoho'an ma dayang-dayang Basti, sinoho' paharap ni iya, sag\u014d' halam iya bay bineya'.\u2019"
                            },
                            {
                                "text": "Ma llaw itu du, in saga d'nda alanga ma bangsa Persiya maka ma bangsa Midiya, sasuku bay makakale ma pasal palkala' itu, ameya'-meya' isab amabiyal ma saga kah'lla'an sig\u0101m, a'a kawakilan e' sultan. Jari halam aniya' katobtoban ma pagsasaw maka paghalipulu ma sakalibut lahat.  "
                            },
                            {
                                "text": "  \u201cNa, tuwan sultan, bang makasulut ma ka'a, angahinang ka panoho'an sara' pinasulat ma saga sara' bangsa Persiya maka Midiya, ya mbal manjari pinindahan. In si Basti mbal na manjari makasekot ni matahan sultan Serses. Bang makasulut isab ma ka'a, tuwan sultan, in kapagdayang-dayang si Basti subay pinaganti' ni d'nda sadd\u012b labi ah\u0101p addatna min iya."
                            },
                            {
                                "text": "Jari bang tapatanyag na sara' panoho'an sultan ma kamemon lahat ya beya' ma iya, kamemon saga kar'ndahan magaddat ma saga kah'lla'an sig\u0101m, ai na ka areyo' atawa alanga.\u201d  "
                            },
                            {
                                "text": "  Kasulutan to'ongan sultan maka saga a'ana bangsahan ma gara' itu, angkan bay bineya' e'na gara' si Memokan."
                            },
                            {
                                "text": "Bay iya amabeya' sulat pasal panoho'an sara' itu ni sakalibut pagparintahanna, ni kamemon paglahatna maka kamemon bangsana, pamata'u sig\u0101m in l'lla kamemon subay magnakura' ma anak-h'nda sig\u0101m. Sinulat isab ma bahasa maka sulatan sig\u0101m pakaniya-kaniya.    "
                            }
                        ]
                    },
                    {
                        "verses": [
                            {
                                "text": "    Na, apuwas pa'in bay kagit atay sultan Serses, taentom e'na bay hinang si Basti maka sara' ya bay pinat'kka e'na ni iya."
                            },
                            {
                                "text": "Jari aniya' gara' pamuwan ma sultan e' saga tendogna, yuk-i, \u201cBang makasulut ma ka'a, tuwan, amapiha ka saga budjang alingkat binowahan ka'a."
                            },
                            {
                                "text": "Amat'nna' ka isab saga wakil ma kamemon saga paglahat ma katilingkal pagsultanannu. Soho'un binowa saga budjang alingkat in\u0101n ni libunan karayang-dayangan maitu ma kuta' Susa itu. Patuntulun sig\u0101m ma si Hegay, ya yunuk sultan angupiksa' ma kar'ndahan, maka soho'un pinal'ssin."
                            },
                            {
                                "text": "Manjari sai budjang makasulut atay sultan, ya he' nihinang dayang-dayang pangangganti' si Basti.\u201d Ka'amuhan sultan ma gara' itu ati bineya' e'na.  "
                            },
                            {
                                "text": "  Ma waktu in\u0101n aniya' Yahudi ni\u014dnan si Murdikay bay ma kuta' Susa. Si Murdikay itu dakayu' panubu' si Benjamin, mma'na si Jair, mbo'na si Simay ya anak si K\u012bs l'lla."
                            },
                            {
                                "text": "Si Murdikay itu bay tasaggaw e' sultan Nebukadnesar bo' binowa ala'an min Awrusalam tudju ni Babilon. Dambeya'an iya maka si Jehoyakin ya bay sultan lahat Yuda, maka saga a'a kasehe' isab."
                            },
                            {
                                "text": "Aniya' kaki si Murdikay budjang taipat e'na pagka amatay na ina'-mma'na. \u014cn budjang itu si Hadasa, ya isab ni\u014dnan si Ester. Alingkat d'nda iya maka ah\u0101p pamarananna. Niniyat iya e' si Murdikay buwat anakna lissi.  "
                            },
                            {
                                "text": "  Manjari, abeya' pa'in bay panoho'an sultan, aheka saga kabudjangan bay binowa ni da'ira Susa bo' pinatuntul ma si Hegay ya magnakura' ma libunan saga karayang-dayangan ma deyom astana'. Lamud na mah\u0113' si Ester, pinatuntul isab ma si Hegay"
                            },
                            {
                                "text": "Na si Ester ya makasulut atay si Hegay ati kinah\u0101pan e'na. Angkan magt\u016by bay ni'nde'an ni iya e' si Hegay kamemon saga pagpal'ssin maka pagkakan ah\u0101p. Aniya' isab pamat'nna' ma si Ester pitu' sosoho'an d'nda ya bay tapene' min astana', ati binowa iya maka saga sosoho'an he' papinda ni lugal ya katapusan ah\u0101p ma deyom libunan karayang-dayangan.  "
                            },
                            {
                                "text": "  Halam bay nihaka e' si Ester in bangsana maka pagka'a'ana, sabab ya he' bay pangal\u0101ngan iya e' si Murdikay."
                            },
                            {
                                "text": "Sakahaba' llaw si Murdikay itu maglabay-labay na pa'in ma halaman ya ma luwasan libunan karayang-dayangan supaya ana'u bang ai kah\u0101lan si Ester.  "
                            },
                            {
                                "text": "  Manjari, saga budjang itu halam magt\u016by pinaharap ni sultan Serses. Ya untulan pamat'nna' ma sig\u0101m subay nilibun ma deyom dantahun maka pinal'ssin pah\u0101p bo' yampa aniya' waktuna paharap ni sultan e'. Nilipa' sig\u0101m nnom bulan maka ns'llan mira, nnom bulan isab pinahamut-hamutan maka niari-ari."
                            },
                            {
                                "text": "Buwattitu kal'ngnganan budjang bang ta'abut na pinaharap ni sultan. Ai-ai niamu' e' budjang in\u0101n min libunan kar'ndahan pamar\u016bl ma iya, bo' tapakay e'na peh\u0113' ni astana'."
                            },
                            {
                                "text": "Sangom ya waktu kapaharapna ni sultan, ati pagk'llat llaw pabalik iya ni libunan karayang-dayangan, sag\u014d' sadd\u012b bilikna. Pinaupiksa' iya ma si Sasgas, yunuk sultan ya makapagbaya' ma saga kah'nda-h'nda'an sultan. Mbal ya manjari paharap ni sultan pab\u012bng, luwal bang kasulutan sultan ma iya bo' palingananna ma \u014dnna.  "
                            },
                            {
                                "text": "  Na, ta'abut na waktu kapaharap si Ester ni sultan. (Si Ester itu bay anak si Abiha'il, ya si'it si Murdikay. Taipat isab iya e' si Murdikay.) Halam aniya' niamu' e' si Ester sadd\u012b min bay pamat'nna' ma iya e' si Hegay, yunuk sultan ya nakura' ma libunan kabudjangan. Manjari ka'amuhan ma iya saga a'a kamemon ya bay maka'nda' iya."
                            },
                            {
                                "text": "Bulan Tebet ya waktu kapamowa si Ester ni sultan Serses ma deyom astana'na. Ya na bulan kasangp\u016b'na maka pituntahun kapagsultan si Serses.  "
                            },
                            {
                                "text": "  Na, sin\u014dd baya' sultan itu ma si Ester labi lagi' min saga d'nda kasehe'an. Angkanna kinoronahan e'na k\u014dk si Ester nihinang dayang-dayang pangangganti'na si Basti."
                            },
                            {
                                "text": "Pagubus pa'in, amaniya' iya paglami-lami pangamahaltabat ma si Ester, ati lamud kamemon saga a'ana bangsahan maka saga pagnakura'an ya wakilna. Ma waktu in\u0101n aniya' panoho'an isab bay pinatanyag e' sultan ni saga paglahat ma katilingkal pagsultananna, magpanoho'an subay halam aniya' hinang ma sai-sai ma deyom dang'llaw. Bay isab pagmura e'na saga pangalta', ya na addat sultan.   "
                            },
                            {
                                "text": "    Waktu pa'in pamatimuk pabalik saga kabudjangan, kawakilan si Murdikay aningk\u014d' ma lawang kuta' sultan."
                            },
                            {
                                "text": "Masi na pa'in nilimbungan e' si Ester ya bangsana maka pagka'a'ana buwat bay pamandu' si Murdikay ma iya. Buwatt\u0113' asal kabiyaksahan si Ester sangay min katagna' kapangipat si Murdikay ma iya.  "
                            },
                            {
                                "text": "  Na, ma waktu kapaningk\u014d' si Murdikay ma lawang kuta', kinap'ddi'an atay sultan Serses e' si Bigtana maka si Teres, yunuk pangandolan sultan ya jaga ma lawang e'. Magisun sig\u0101 amapatay sultan."
                            },
                            {
                                "text": "Sag\u014d' tata'u pa'in e' si Murdikay pagisun itu, sinumbung e'na ni dayang-dayang Ester, maka si Ester ya bay amalatun sumbung ni sultan, samantala' si Murdikay ya pinagsarang-sukulan."
                            },
                            {
                                "text": "Manjari, tapariksa' pa'in bay panumbung e', kat\u014dngan dusa duwangan wakil in\u0101n ati sinoho' ginantung pinapatay. Na, tasulat saga kah\u0101lan itu kamemon ma Kitab Pagsusulatan Sultan, maina'an ma matahan sultan.    "
                            }
                        ]
                    },
                    {
                        "verses": [
                            {
                                "text": "    Pagubus pa'in saga palkala' itu, minahaldika' e' sultan Serses si Haman anak si Hammedata l'lla, ya bangsa Agag. Pinalanga gi' kapatutna min saga a'a bangsahan kasehe'an."
                            },
                            {
                                "text": "Manjari, kamemon saga wakil sultan ya ma lawang kuta'na ang\u014dk-tu'ut pagmahaltabat sig\u0101m ma iya buwat bay panoho'an sultan. Sag\u014d' mbal ang\u014dk-tu'ut si Murdikay maka mbal magaddat ma si Haman e'."
                            },
                            {
                                "text": "Ati atilaw ni si Murdikay saga wakil sultan ya ma lawang kuta'na, yuk-i, \u201cAngay pabiyalnu panoho'an sultan?\u201d"
                            },
                            {
                                "text": "Sakahaba' llaw pinam\u016bngan na pa'in si Murdikay e' saga wakil e', sag\u014d' in iya mbal to'ongan ameya' ma pamogos sig\u0101m. \u201cSabab,\u201d yukna, \u201cIn aku itu bangsa Yahudi ko'.\u201d Sakali anumbung saga wakil in\u0101n peh\u0113' ni si Haman bo' kinata'uwan e' sig\u0101m bang kasandalan palangay si Murdikay in\u0101n.  "
                            },
                            {
                                "text": "  Pagka ta'nda' e' si Haman in si Murdikay mbal ang\u014dk-tu'ut atawa magaddat ma iya, akagit to'ongan atayna."
                            },
                            {
                                "text": "Tata'u pa'in e'na in si Murdikay bangsa Yahudi, magniyat iya ngga'i ka hal si Murdikay ya pinapatay. Angkan amikil-mikil na pa'in si Haman bang buwattingga kapangalaglag kamemon saga bangsa Yahudi ya maglahat ma katilingkal pagsultanan si Serses.  "
                            },
                            {
                                "text": "  Ma kasangp\u016b' karuwantahun kapagsultan sultan Serses, ma bulan Nisan ya bulan panagna'an ma tahun ina'an-i, magko'ot-ko'ot saga a'a ma matahan si Haman bo' tapene' llaw maka bulan ya patut pamalanjal pagniyat itu. Jari ya tako'ot e' saga a'a in\u0101n bulan Adar ya bulan kasangp\u016b' karuwa.  "
                            },
                            {
                                "text": "  Na, ah'lling si Haman ni sultan Serses yukna, \u201cAniya' dakayu' bangsa akaukanat ma kamemon paglahat ma pagsultanannu, maglamud-lamugay maka saga bangsa kasehe'an. Sadd\u012b saga pangaddatan sig\u0101m min saga bangsa kasehe'an, maka mbal tabeya' e' sig\u0101m saga sara' ya panoho'annu. Jari bang sig\u0101m pasagarannu na pa'in, mbal makah\u0101p ma pagsultanannu."
                            },
                            {
                                "text": "Angkan Tuwan sultan, bang makasulut ma ka'a, amaniya' ka sara' pamaka'at ma bangsa Yahudi in\u0101n.\u201d Ah'lling gi' si Haman yukna, \u201cAmuwan aku sangp\u016b' ngibu heka pilak tibu'uk ninna' ma pagtatau'an pangalta' sultan panamba saga a'a ya makahinang itu-i.\u201d  "
                            },
                            {
                                "text": "  Manjari nihurusan e' sultan singsingna ya taga-gindan pagsultanna, bo' sin\u014dngan e'na ni si Haman. Na si Haman itu anak si Hammedata bangsa Agag, ya banta saga Yahudi."
                            },
                            {
                                "text": "Yuk sultan ni si Haman, \u201cMailuhun na s\u012bn ilu. Hinangun bang ai kabaya'annu nihinang ma sig\u0101m.\u201d  "
                            },
                            {
                                "text": "  Ta'abut pa'in kasangp\u016b' ka t'llung'llaw ma bulan panagna'an, pinalinganan e' sultan saga sosoho'anna magsusulat. Sinoho' sig\u0101m anulat kamemon panoho'an si Haman bo' pinabeya' ni saga gubnul katapusan alanga, maka ni saga gubnul ya magmak\u014dk ma ba'anan paglahat, maka ni saga a'a bangsahan min bangsa kaginisan. In sulat itu bay sinulat ma bahasa maka sulatan saga bangsa in\u0101n kaniya-kaniya. Bay sinulat isab ma deyo'an \u014dn sultan Serses bo' sin\u0101pan maka singsingna."
                            },
                            {
                                "text": "Tasulat pa'in saga sulat itu, pinabowa na ma saga magbobowa sulat bo' pinasampay ni kamemon paglahat ya beya' ma pagsultanan si Serses. Yuk panoho'an itu in bangsa Yahudi subay pinaka'at maka nilaglag bo' halam aniya' takapin. Onde'-matto'a, kar'ndahan maka kaonde'-onde'an, subay pinapatay ma deyom dang'llaw, ma pitsa sangp\u016b' maka t'llu ma kasangp\u016b' karuwa bulan, ya na bulan Adar. Saga pangalta' sig\u0101m isab subay pinagtaban."
                            },
                            {
                                "text": "Manjari, ai-ai bay panoho'an e' si Haman in\u0101n bay tahinang sara' sultan, ati sinoho' pinasampay ni kamemon saga paglahat pamata'u saga a'a kamemon, minsan ai bangsa, supaya sig\u0101m sakap amono' bang ta'abut na waktu ina'an.  "
                            },
                            {
                                "text": "  Pinarai'-dai' e' sultan saga a'a magbobowa sulat ati pauntas na sig\u0101m. Pinasaplag isab panoho'an si Haman ma deyom da'ira Susa. Sultan Serses maka si Haman ina'an aningk\u014d' maginum sag\u014d' magkalengogan saga a'a maina'an.    "
                            }
                        ]
                    },
                    {
                        "verses": [
                            {
                                "text": "    Tata'u pa'in e' si Murdikay kamemon bay tahinang e', ginese' e'na s'mmekna ati abadju' iya karut maka ameh\u0113'an di-na abu, paltanda'an kasusahanna. Paluwas iya ni saga kaluma'an maka e'na maglemong pakosog."
                            },
                            {
                                "text": "Saguw\u0101' halam iya bay palabay min lawang kuta', sabab halam aniya' minsan sai tinugutan pas\u014dd ni deyom kuta' bang magbinadju' karut."
                            },
                            {
                                "text": "Aheya to'ongan karukka'an ma sasuku bangsa Yahudi maina'an ma kamemon saga paglahat ya bay kapabeya'an panoho'an maka sara' sultan in\u0101n. Maglemong sig\u0101m maka amuwasa. Aheka isab sig\u0101m magbinadju' karut maka palesseg ma abu.  "
                            },
                            {
                                "text": "  Manjari itu, bay pa'in kahaka'an si Ester e' saga sosoho'anna d'nda maka saga yunuk pasal kah\u0101lan si Murdikay, sidda aheya kasukkalanna. Bay iya amabeya' s'mmek ni si Murdikay pamasalinan badju'na karut, sag\u014d' halam tinaima' e'na."
                            },
                            {
                                "text": "Pagubus, pinalinganan e' si Ester si Hatak, dakayu' yunuk pangandolan sultan ya sinoho' angupiksa' ma iya. Jari sinoho' tina'u ma si Hatak itu e' si Ester bang ai makalengog ma si Murdikay, maka bang ai sababna.  "
                            },
                            {
                                "text": "  Sakali itu, paluwas si Hatak ni si Murdikay, ya ina'an ma mairan ma anggopan lawang kuta' si Serses."
                            },
                            {
                                "text": "Nihaka'an si Hatak e' si Murdikay pasal kamemon bay pat'kka ni iya. Kahaka'an isab pasal halga' pilak bay panganjanji' si Haman pamat'nna'na ma pagtatau'an pangalta' sultan bang pa'in nilaglag bangsa Yahudi."
                            },
                            {
                                "text": "Bay isab ni'nde'an e' si Murdikay ni si Hatak dakayu' sulat panulatan sara' ya bay pinasaplag ma lahat Susa ma pasal pangalaglag bangsa Yahudi. Sin\u014d' pina'nda'an sulat itu ma si Ester, maka sinoho' iya pinata'u pasal kah\u0101lan itu. Aniya' isab panoho'an si Murdikay panganjunjungna ma si Ester yuk-i, \u201cBang pa'in ka pabaihu' ni sultan magpatiase' ma pasal saga pagkahitam Yahudi.\u201d  "
                            },
                            {
                                "text": "  Pagubus pa'in, pabalik na si Hatak ni si Ester angahaka'an iya pasal bay pah'lling si Murdikay."
                            },
                            {
                                "text": "Jari aniya' lapal bay pinabowa e' si Ester ma si Hatak, sin\u014d' pinasampay ni si Murdikay."
                            },
                            {
                                "text": "Yuk lapal e', \u201cBapa', kinata'uwan asal e' kamemon saga wakil sultan maka kamemon saga a'a ma sakalingkal lahat pagsultananna, sasuku l'lla atawa d'nda pas\u014dd ni halaman deyom bo' pasekot ni sultan ma halam bay pinalinganan, subay pinapatay. Halam na aniya' sara' sadd\u012b liyu minn\u0113', luwal la'a bang pinabantang bastun bulawan e' sultan pamapuwas a'a in\u0101n min hukuman kamatay. Saguw\u0101',\u201d yuk si Ester, \u201cya kagawahanku aniya' na t'llump\u016b' llaw halam aku bay nilingangan peh\u0113' ni sultan.\u201d Minn\u0113' aubus lapal si Ester.  "
                            },
                            {
                                "text": "  Kahaka'an pa'in si Murdikay pasal lling si Ester itu,"
                            },
                            {
                                "text": "anambung iya buwattitu, labay isab min si Hatak. Yukna, \u201cHalam bah\u0101' tapikilnu saukat na ka pat'nna' ma astana' sultan, mbal na ka talapay pinapatay ma saga pagkahinu bangsa Yahudi?"
                            },
                            {
                                "text": "Bang mbal tawakkalannu ah'lling, tantu aniya' sadd\u012b amuwasan bangsata Yahudi min kasusahan sig\u0101m. Bo' pa'in ka'a maka saga kakampungannu alaglag. Mbal kata'uwanta,\u201d yuk lagi' panambung si Murdikay, \u201ckalu ka'a iya bay tapene' pinat'nna' dayang-dayang supaya ka makatabang ma waktu buwattitu.\u201d  "
                            },
                            {
                                "text": "  Buwattitu isab lapal ya pinabeya' e' si Ester panambungna ma si Murdikay."
                            },
                            {
                                "text": "Yukna, \u201cNa, bapa', timukun kamemon saga Yahudi ya ma lahat Susa bo' aku puwasahinbi. Da'a kam amangan maka anginum ma deyom t'llung'llaw maka t'llumbahangi. Ya du isab aku maka saga sosoho'anku d'nda, amuwasa du isab buwat ka'am. Ati bang jukup na t'llung'llaw pagpuwasatam, pabaihu' aku ni sultan minsan langgal sara'. Bang aku pinapatay lilla' du aku.\u201d"
                            },
                            {
                                "text": "Manjari, palanjal na si Murdikay bo' bineya' e'na kamemon bay panoho'an si Ester.    "
                            }
                        ]
                    },
                    {
                        "verses": [
                            {
                                "text": "    Na, ta'abut pa'in kat'llung llaw pagpuwasa disi Ester, sinulug e'na s'mmekna pagdayang-dayang bo' an'ngge peh\u0113' ni halaman ma deyom astana', ma anggopan bilik paningk\u014d'an sultan. Ina'an isab sultan aningk\u014d' ma paningk\u014d'an sultan, paharap ni lawang."
                            },
                            {
                                "text": "Ta'nda' pa'in e'na dayang-dayang Ester an'ngge ma halaman in\u0101n, kasulutan iya. Magt\u016by pinabantang e' sultan tudju ni si Ester in bastun bulawan ya ma tanganna. Manjari pasekot isab si Ester ang'ntanan t\u014dng bastun he'.  "
                            },
                            {
                                "text": "  Tinilaw iya e' sultan yukna, \u201cO dayang-dayang, ai maksudnu? Minsan lagi' santonga' pagsultananku pamuwanku du ni ka'a.\u201d  "
                            },
                            {
                                "text": "  Yuk sambung si Ester, \u201cBang makasulut ma ka'a, tuwan sultan, pahadil pa'in ka llaw itu ni pagjamu ya sakapku. Magbeya' ka maka si Haman.\u201d  "
                            },
                            {
                                "text": "  Ah'lling sultan ni sosoho'anna, yukna, \u201cSoho'un si Haman pasa'ut pi'itu, bo' abeya' e'ta bay pangamu' si Ester.\u201d   Ati pahadil na sultan maka si Haman ni pagjamu ya bay sinakap e' si Ester."
                            },
                            {
                                "text": "Hinabu sig\u0101m anginum binu-anggul, tinilaw pabalik e' sultan si Ester. \u201cNa, ai to'ongan maksudnu? Tantu ka d\u016blanku. Maka ai pangamu'nu? Minsan gi' santonga' pagsultananku, pamuwanku du.\u201d  "
                            },
                            {
                                "text": "  Anambung si Ester, \u201cYa itu panganjunjungku:"
                            },
                            {
                                "text": "Bang aku makasulut ma ka'a, tuwan Sultan, maka bang aku d\u016blannu, amu'ku ni ka'a bang pa'in ka magbeya' maka si Haman pahadil salung ni pagjamu ya song paniya'ku. Jari sambunganku panilawnu salung, tuwan Sultan.\u201d   "
                            },
                            {
                                "text": "    Ma waktu in\u0101n, pagluwas si Haman min pagjamuhan, kin\u014dgan iya maka alampung baranna. Sag\u014d' pag'nda' si Haman itu ma si Murdikay ma lawang kuta', bo' kamatahan e'na halam bay an'ngge atawa magmat\u0101w ma iya, magt\u016by akagit atayna."
                            },
                            {
                                "text": "Saguw\u0101' minsan buwattingga kagit atayna bay katahanan e'na ati palanjal iya amole'.   Manjari pinalinganan e' si Haman saga bagayna maka h'ndana si Seresa, sin\u014d' patimuk ma iya."
                            },
                            {
                                "text": "Pagbantug e' si Haman ni sig\u0101m pangalta'na landu' aheka, maka heka saga anakna l'lla, maka kaginisan pangamahaltabat ma iya e' sultan. Pagbantugna isab in iya pinalanga labi lagi' min kasehe'an a'a bangsahan, maka min kamemon saga wakil."
                            },
                            {
                                "text": "\u201cNgga'i ka hal itu,\u201d yuk si Haman. \u201cHal aku dangan-danganku ya bay tina'abbit e' dayang-dayang Ester anehe'an sultan ni paglami-lami ya bay pinaniya' e'na. Maka bay lagi' kami isab sinoho' pabalik maka sultan ma waktu salung."
                            },
                            {
                                "text": "Sag\u014d' mbal du ahalga' ma aku saga kah\u0101pan itu sat'ggol masi ta'nda'ku si Murdikay ya bangsa Yahudi aningk\u014d' na pa'in ma lawang kuta'.\u201d  "
                            },
                            {
                                "text": "  Jari ah'lling ni iya h'ndana si Seresa maka saga bagayna, yuk-i. \u201cAmahinang ka panganggantungan saga sangp\u016b' maka dda d'ppa langkawna. Pagsubu, angamu' ka ni sultan bang pa'in soho'na ginantung si Murdikay maina'an. Pagubus, magbeya' ka maka sultan paluruk ni pagjamu bo' magkalasigan.\u201d Palampung pangatayan si Haman ma sabab gara' itu ati amahinang iya panganggantungan.    "
                            }
                        ]
                    },
                    {
                        "verses": [
                            {
                                "text": "    Ma sangom he' mbal makatuli sultan angkan bay soho'na ning\u0101' kitab Pagsusulatan Sultan ya panulatan saga kah\u0101lan ma pagsultananna. Sinoho' binassa ma matahanna."
                            },
                            {
                                "text": "Pagbassa itu, ta'nda' ma deyom kitab in sulat pasal si Murdikay maka kapanumbungna pasal kagara'an si Bigta maka si Teres, duwangan tendog sultan ya magjajaga ma bowa' lawang astana'. Bay sig\u0101m magisun amapatay sultan Serses."
                            },
                            {
                                "text": "Atilaw sultan yukna, \u201cAi pagmahaltabat maka tungbas bay tataima' e' si Murdikay ma kahinangan itu?\u201d   Yuk sambung saga sosoho'anna, \u201cHalam.\u201d  "
                            },
                            {
                                "text": "  Yuk sultan, \u201cSai sa ma halaman e'?\u201d Sabu baha'u bay pas\u014dd si Haman ni halaman ya min luwasan astana'. Angamaksud iya angamu' ni sultan bang pa'in soho'na ginantung si Murdikay ma panganggantungan ya bay pahinangna.  "
                            },
                            {
                                "text": "  Ya sambung saga sosoho'an sultan, \u201cSi Haman ko' he', angalagaran ka'a.\u201d   Yuk sultan, \u201cPas\u014drun iya pi'itu.\u201d"
                            },
                            {
                                "text": "Pags\u014dd pa'in si Haman, tinilaw iya e' sultan, \u201cAi patut nihinang ma a'a bang kabaya'an sultan magmahaltabatan iya?\u201d   Manjari amikil-mikilan di-na si Haman yukna, \u201cSai lagi' bah\u0101' a'a pinagmahaltabatan e' sultan sadd\u012b min aku?\u201d"
                            },
                            {
                                "text": "Angkan ya sambungna ni sultan, \u201cBang aniya' a'a ganta' pinagmahaltabatan e' sultan,"
                            },
                            {
                                "text": "in a'a in\u0101n subay binowahan badju' bay pamadju' sultan, maka kura' isab bay pangura'an sultan, kura' pina'alti maka porong bulawan."
                            },
                            {
                                "text": "Manjari soho'un pangandol badju' maka kura' itu ni dakayu' a'anu, ya bangsahan to'ongan. Jari in a'a ya kabaya'annu pinagmahaltabatan, subay pinabadju'an s'mmek sultan bo' pinakura'. Maka in a'a bangsahan in\u0101n subay parah\u016b min iya anonda' kura'na ma mata mairan, maka e'na amatanyag lling ma kamemon saga a'a yukna, \u2018Buwattitu ya tahinang ma a'a bang kabaya'an sultan magmahaltabatan iya!\u2019 \u201d  "
                            },
                            {
                                "text": "  Yuk panoho'an sultan ma si Haman, \u201cNa, pasa'ut ka ang\u0101' badju' maka kura' he' bo' hinangun kamemon bay pah'llingnu ilu ma si Murdikay a'a Yahudi ya aningk\u014d' ma lawang kuta' in\u0101n. Da'a palehom-lehomun ai-ai ya bay pah'llingnu.\u201d  "
                            },
                            {
                                "text": "  Manjari, ning\u0101' e' si Haman in badju' sultan maka kura'na. Pinasulug e'na ma si Murdikay, ati tinonda' kura' ya pakura'anna ma mata mairan. Pinatanyag isab lling itu e' si Haman, yukna, \u201cBuwattitu ya tahinang ma a'a bang kabaya'an sultan magmahaltabatan iya!\u201d  "
                            },
                            {
                                "text": "  Pagubus pa'in, pabalik na si Murdikay ni lawang kuta'. Saguw\u0101' si Haman bay magdai'-dai' amole' ni luma'na maka e'na anurungan k\u014dkna paltanda'an karukka'anna maka kaiya'anna."
                            },
                            {
                                "text": "Manjari nihaka'an e'na h'ndana si Seresa maka kamemon saga bagayna ma pasal kamemon ya bay pat'kka ni iya.   Ah'lling h'ndana maka saga a'a ya anganggara' ma iya, yuk-i, \u201cPagga luggiya' bangsa Yahudi si Murdikay ya a'a amareyo' ka'a, tantu ka mbal maka'atu ma iya. Gom pa'in ka magkang\u012b'-ng\u012b' ma sababna!\u201d"
                            },
                            {
                                "text": "Sabu sig\u0101m masi magsuli-suli, at'kka pina'an saga yunuk sultan amasa'ut si Haman peh\u0113' ni paglami-lamihan ya bay pinaniya' e' dayang-dayang Ester.    "
                            }
                        ]
                    },
                    {
                        "verses": [
                            {
                                "text": "    Manjari, in sultan maka si Haman bay peh\u0113' ni pagjamuhan ya bay pinaniya' e' dayang-dayang Ester."
                            },
                            {
                                "text": "Ma llaw in\u0101n, sabu sig\u0101m anginum binu-anggul, atilaw pabalik sultan ni si Ester yukna, \u201cNa, haka'in aku bang ai pangamu'nu, bo' ka d\u016blanku. Ai panganjunjungnu? Minsan santonga' pagsultananku pamuwanku du ma ka'a.\u201d  "
                            },
                            {
                                "text": "  Ya sambung dayang-dayang Ester, \u201cBang aku makasulut ma ka'a, tuwan sultan, bang ka ka'amuhan isab ma pangamu'ku, pamar\u016blun ma aku kallumku. Ya panganjunjungku isab ma ka'a, bang pa'in liyusannu saga bangsaku min kamatay."
                            },
                            {
                                "text": "Sabab in aku maka saga bangsaku bay pinab'llihan supaya niligis maka nilaglag. Bang hal kami bay pinab'llihan binanyaga', bay na pasagaranku sabab palkala' buwattitu mbal patut pangalengogan sultan.\u201d  "
                            },
                            {
                                "text": "  Atilaw sultan Serses ma dayang-dayang Ester, yukna, \u201cSai sa makapikil magkajarihan angahinang la'at buwattilu? Wa'i maingga a'a ilu?\u201d  "
                            },
                            {
                                "text": "  Ya sambung si Ester, \u201cYa banta kami, ya a'a ab'nsihan kami, ya a'a jahallis, ya na si Haman!\u201d   Na, magt\u016by tin\u0101w maka amidpid si Haman ma matahan sultan maka dayang-dayang."
                            },
                            {
                                "text": "Manjari, an'ngge sultan kabowa astolna ati nibbahan e'na inumanna bo' paluwas ni halaman astana'. Sali' ta'nda'-nda' e' si Haman bang ai hukuman pinat'kkahan iya e' sultan ma buwat ganta'anna, angkan magpa'bba iya maina'an supaya magpatiase' ma dayang-dayang Ester ma pasal kallumna.  "
                            },
                            {
                                "text": "  Ma pagbalik sultan min halaman ni bay pagjamuhan, ta'nda' e'na si Haman pak'ppang ma tingk\u014d'an ya pasandigan si Ester. Angkan angasla to'ongan sultan, yukna, \u201cIya gi' itu! Ya makatawakkal angusiba'an dayang-dayang maitu gi' ma deyomanku?\u201d   Ma halam gi' aubus bay h'lling sultan, magt\u016by tinambunan na k\u014dk si Haman e' saga sosoho'an sultan."
                            },
                            {
                                "text": "Ah'lling dakayu' yunuk tendog sultan ya ni\u014dnan si Harbona, yuk-i, \u201cAniya' panganggantungan sangp\u016b' maka dda d'ppa langkawna maina'an ma atag luma' si Haman. Bay pinahinang e'na arak panganggantungan si Murdikay, ya a'a bay amaluwas llingna supaya ka nih\u0101p, tuwan sultan!\u201d   Magt\u016by ah'lling sultan, \u201cGantungunbi mah\u0113' si Haman!\u201d"
                            },
                            {
                                "text": "Angkan mah\u0113' bay ginantung si Haman ma panganggantungan arak bay pamapatayan si Murdikay. Jari yampa pak\u014d' kagit atay sultan.    "
                            }
                        ]
                    },
                    {
                        "verses": [
                            {
                                "text": "    Ma llaw he'-i du, bay pamuwan e' sultan Serses ma dayang-dayang Ester kamemon pangalta' bay suku' si Haman ya banta bangsa Yahudi. Si Murdikay isab bay binuwanan kapatut pahadil ni sultan, sabab kahaka'an e' dayang-dayang Ester in iya maka si Murdikay maglahasiya'."
                            },
                            {
                                "text": "Nihurusan e' sultan singsingna ati s\u014dnganna ni si Murdikay. Ya na singsing taga-gindan bay ma si Haman tagna', sag\u014d' tabawi' na e' sultan. Pinat'nna' isab si Murdikay e' si Ester magatas-pikil ma bay pangalta' si Haman.  "
                            },
                            {
                                "text": "  Pagubus, pabalik si Ester anganjunjung ma sultan, maka he'na pasujud maka anangis ma tape'na. Ya pangamu'na bang pa'in pinahalam kagara'an si Haman bangsa Agag, arak pangamula saga bangsa Yahudi."
                            },
                            {
                                "text": "Pinabantang e' sultan bastunna bulawan tudju ni si Ester ati pabuhat iya bo' an'ngge ma dahuan sultan e'.  "
                            },
                            {
                                "text": "  Ah'lling si Ester, yukna, \u201cTuwan sultan, bang ka bilahi, maka bang ka ka'amuhan ma aku, maka bang taluwa' isab ma kira-kirahannu, aniya' panganjunjungku ma ka'a. Tuwan, bang pa'in ka amasulat panoho'an pamahalam sara' bay pinasulat e' si Haman anak si Hammedata, ya bangsa Agag e'. Ya maksud si Haman subay nilaglag kamemon saga bangsa Yahudi ma katilibut pagsultanannu."
                            },
                            {
                                "text": "Buwattitu panganjunjungku sabab mbal kasandalanku bang tum'kka kala'atan ni saga pagkahiku bangsa Yahudi. Ya lagi'na bang alaglag saga kakampunganku.\u201d  "
                            },
                            {
                                "text": "  Ya sambung sultan Serses ni si Ester maka ni si Murdikay bangsa Yahudi, yukna, \u201cMa sabab bay pangala'at si Haman ma saga bangsabi angkan bay pamuwanku pangalta'na ma dayang-dayang Ester. Bay iya ginantung isab pinapatay ma panganggantungan."
                            },
                            {
                                "text": "Na, ma buwattina'an anulat ka sadd\u012b sara'-panoho'an ma deyo'an \u014dnku. Sulatun bang ai kabaya'annu pasal saga bangsanu Yahudi. Pagubus, s\u0101pin maka singsingku. Sabab ai-ai tasulat ma deyo'an \u014dnku mbal tapahalam bang bay na kas\u0101pan e' singsingku.\u201d  "
                            },
                            {
                                "text": "  Jari itu, ma kat'llumbulan, karuwamp\u016b' ka t'llung'llaw ma bulan Siban, pinalinganan saga magsusulat ya sosoho'an sultan. Tasulat e' sig\u0101m kamemon panoho'an si Murdikay ma saga bangsa Yahudi, maka ma saga gubnul katapusan alanga, maka ma saga kagubnulan pasunu' sampay saga a'a bangsahan ma saga dahatus maka duwamp\u016b' maka pitu' paglahat tinagna'an min lahat Indiya sampay ni lahat Eteyopa. Tasulat saga panoho'an itu ma bahasa maka sulatan sig\u0101m pakaniya-pakaniya maka ma bahasa bangsa Yahudi."
                            },
                            {
                                "text": "Tasulat kamemonna itu e' si Murdikay ma deyo'an \u014dn sultan Serses bo' sin\u0101pan maka singsingna. Pagubus, pinabowa e'na ma saga magbobowa sulat ya pakura' ma saga kura' al'kkas ya asal sinakapan sultan.  "
                            },
                            {
                                "text": "  Bang ma panoho'an sultan itu, in bangsa Yahudi kabuwanan kapatut magdakayu' angatuhan di-sig\u0101m. Binuwanan sig\u0101m kapatut amono' maka angalaglag saga sundalu, minsan ai bangsa, minsan maingga lahat, sasuku ya parugpak ma sig\u0101m maka anak-h'nda sig\u0101m. Binuwanan sig\u0101m kapatut isab angalangpas pangalta' saga palbantahan sig\u0101m."
                            },
                            {
                                "text": "Jari ni'iddahan llaw kasangp\u016b' ka t'llu ma bulan Adar, ya bulan kasangp\u016b' ka duwa. Ya na llaw kapangahinang saga Yahudi ma panoho'an itu maina'an ma kamemon saga paglahat ya suku' sultan Serses."
                            },
                            {
                                "text": "Jari in sara'-panoho'an itu sin\u014d' sinulat pinaheka bo' pinatanyag ni kamemon paglahat maka ni kamemon manusiya' ya magsadd\u012b-sadd\u012b bangsa, bo' supaya sakap saga bangsa Yahudi amalos ma saga banta sig\u0101m bang ta'abut na llaw bay pangidda he'."
                            },
                            {
                                "text": "Pinarai'-dai' e' sultan saga a'a magbobowa sulat ati pauntas na ma saga kura' ya asal sinakapan sultan. Pinasaplag isab panoho'an itu ma kuta' Susa.  "
                            },
                            {
                                "text": "  Manjari paluwas si Murdikay min matahan sultan maka e'na magbinadju' s'mmek bangsahan walna' bilu maka pote'. Magsinaruk isab iya korona bulawan aheya, magjuba iya kakana' taluk ah\u0101p hinanganna. Ati aheya paglami-lami ma da'ira Susa ma waktu in\u0101n."
                            },
                            {
                                "text": "Aheya kak\u014dgan maka kalasigan ma saga Yahudi, pinagmahaltabatan isab sig\u0101m e' kamemon."
                            },
                            {
                                "text": "Sakali aniya' aheya to'ongan kak\u014dgan saga bangsa Yahudi ma kamemon paglahat maka da'ira ya bay kapasampayan sara' panoho'an sultan in\u0101n. Magjamu sig\u0101m maka maglami-lami. Aheka isab sadd\u012b bangsa bay magyahudi-yahudi di-sig\u0101m ma sabab kaheya t\u0101w sig\u0101m ma bangsa Yahudi.    "
                            }
                        ]
                    },
                    {
                        "verses": [
                            {
                                "text": "    Ma kasangp\u016b' ka t'llung'llaw ma bulan Adar, ya bulan kasangp\u016b' karuwa, ta'abut na waktu pamatuman bay panoho'an sultan. Ya du ina'an llaw bay niholat asal e' saga palbantahan bangsa Yahudi, ya llaw arak panganda'ug sig\u0101m. Sag\u014d' ya kaluwasanna, bangsa Yahudi ya anganda'ug ma saga a'a ab'nsihan sig\u0101m."
                            },
                            {
                                "text": "Bay magtipun saga bangsa Yahudi ma saga da'ira ya kat'nna'an sig\u0101m ma katilibut paglahat ya beya' ma sultan Serses. Magsakap sig\u0101m angatuhan sasuku angamohot angala'at sig\u0101m. Jari halam aniya' sai-sai bay maka'atu ma bangsa Yahudi ma llaw ina'an, sabab tin\u0101w ma sig\u0101m saga a'a kamemon min sadd\u012b-sadd\u012b bangsa."
                            },
                            {
                                "text": "Tinabangan isab bangsa Yahudi itu e' kamemon saga a'a bangsahan ma kalahat-lahatan in\u0101n, e' saga gubnul katapusan alanga, maka saga kagubnulan pasunu' sampay saga wakil sultan, sabab sin\u014dd du isab sig\u0101m t\u0101w ma si Murdikay."
                            },
                            {
                                "text": "Alanga asal kag'llal si Murdikay itu ma deyom astana' maka atanyag na isab pagka'a'ana ma katilibut paglahat. Pas\u014dng na pa'in kawasana.  "
                            },
                            {
                                "text": "  Jari tapapatay e' saga bangsa Yahudi saga banta sig\u0101m, binono' maka kalis sampay abugtang na kamemon, ati tahinang e' saga Yahudi ai-ai kabaya'an sig\u0101m ma sasuku ab'nsihan sig\u0101m."
                            },
                            {
                                "text": "Lima hatus heka a'a bay tapapatay sig\u0101m ma kuta' Susa sadja."
                            },
                            {
                                "text": "Bay isab tapapatay e' sig\u0101m disi Parsandata, Dalpon, Aspata,"
                            },
                            {
                                "text": "Porata, Adarya, Aridata,"
                            },
                            {
                                "text": "Palmasta, Arisai, Aridai maka si Baysata,"
                            },
                            {
                                "text": "sangp\u016b' puhu' anak si Haman l'lla. Si Haman itu anak si Hammedata, banta asal saga bangsa Yahudi. Sag\u014d' halam aniya' pangalta' bay tataban e' saga Yahudi ma waktu ina'an.  "
                            },
                            {
                                "text": "  Ma llaw he'-i du bay kahaka'an sultan bang pila puhu' bay tapapatay ma kuta' Susa."
                            },
                            {
                                "text": "Yuk sultan ni dayang-dayang Ester, \u201cBang hal ma kuta' Susa itu lima hatus heka a'a maka sangp\u016b' puhu' anak si Haman ya bay tapapatay e' saga bangsa Yahudi, ai lagi' bah\u0101' tahinang e' sig\u0101m ma saga kasehe'an paglahat? Na, ai pangamu'nu, pamuwanku du ma ka'a. Minsan ai panganjunjungnu, tantu ka d\u016blanku.\u201d  "
                            },
                            {
                                "text": "  Ya sambung dayang-dayang Ester, \u201cBang makasulut ma ka'a, tuwan sultan, tugutin saga Yahudi ma Susa angahinang panoho'annu itu salung buwat du bay kapangahinang sig\u0101m llaw itu. Maka soho'un ginantung bangkay saga anak si Haman l'lla sangp\u016b' hekana in\u0101n.\u201d  "
                            },
                            {
                                "text": "  Angkan magpanoho'an sultan, sin\u014d' bineya' pangamu' si Ester itu. Pinatanyag panoho'anna ma da'ira Susa ati ginantung bangkay saga anak si Haman sangp\u016b' hekana."
                            },
                            {
                                "text": "Manjari saga bangsa Yahudi ma Susa in\u0101n bay magdakayu' ma kasangp\u016b' ka'mpat llaw ma bulan Adar, ati tapapatay e' sig\u0101m t'llu hatus heka a'a ma Susa, sag\u014d' halam sig\u0101m bay anaban maina'an."
                            },
                            {
                                "text": "Salta', kasehe'an saga Yahudi ya ma saga paglahat beya' ma pagsultanan e', bay isab magdakayu' angatu ma saga banta sig\u0101m bo' sig\u0101m makalimaya. Pitump\u016b' ka lima ngibu heka a'a ya tapapatay e' sig\u0101m, sag\u014d' halam sig\u0101m bay anaban minsan ai."
                            },
                            {
                                "text": "Tahinang saga kahinangan itu ma bulan Adar, ma kasangp\u016b' ka t'llu'ng'llaw, ati ta'abut pa'in kasangp\u016b' ka mpat llawna in kaheka'an sig\u0101m bay pahali. Manjari in llaw in\u0101n tahinang e' sig\u0101m llaw pagjamu maka paglami-lami.   "
                            },
                            {
                                "text": "    Malaingkan saga Yahudi ma da'ira Susa bay magtimuk ma kasangp\u016b' ka t'llu'ng'llaw sampay ni sangp\u016b' ka mpat llaw ma bulan in\u0101n. Ta'abut pa'in kasangp\u016b' ka limang'llaw, ya na llaw kahali sig\u0101m, tahinang llaw in\u0101n pagjamu maka paglami-lami sig\u0101m."
                            },
                            {
                                "text": "Ya he' sababanna angkan saga bangsa Yahudi ya pat'nna' ma kareya-reyahan amogbogan llaw kasangp\u016b' ka mpat ma bulan Adar e'. Ya na in\u0101n llaw pagjamu maka paglami-lami sig\u0101m, llaw isab pagbuwan-buwan sig\u0101m dansehe'an.  "
                            },
                            {
                                "text": "  Manjari tasulat e' si Murdikay pasal saga kah\u0101lan itu. Aniya' isab sulat bay pinabeya' e'na ni kamemon bangsa Yahudi ma saga paglahat at\u0101-asekot ya beya' ma pagsultanan si Serses."
                            },
                            {
                                "text": "Sinoho' sig\u0101m amogbogan karuwa llaw itu sakahaba' tahun ma bulan Adar, hatina kasangp\u016b' ka mpat llaw sampay kasangp\u016b' ka lima llaw."
                            },
                            {
                                "text": "Pangentoman ko' in\u0101n ma waktu bay kalimaya sig\u0101m min saga banta sig\u0101m, waktu isab kapamapinda kasusahan sig\u0101m ni kak\u014dgan, maka karukka'an sig\u0101m ni kalami-lamihan. Ya panulat isab e' si Murdikay ma sig\u0101m, in llaw mulliya itu subay llaw pagjamu maka paglami-lami sig\u0101m, llaw isab pagbuwan-buwan pagkakan ni kasehe'an sig\u0101m maka waktu pagbuwan sarakka ma saga miskin.  "
                            },
                            {
                                "text": "  Manjari magdakayu' pikilan saga Yahudi pasal pagjamu ya bay tinagna'an e' sig\u0101m ma waktu in\u0101n, hatina subay binogbogan na pa'in buwat bay panulat si Murdikay ma sig\u0101m e'."
                            },
                            {
                                "text": "Angkan buwatt\u0113', sabab si Haman anak si Hammedata bangsa Agag, ya amantahan saga Yahudi, bay magisun angalaglag sig\u0101m kamemon. Bay iya magko'ot-ko'ot isab bo' tatugpang bang ai llaw pangalaglag maka pangaligis ma sig\u0101m. (\u2018Pur\u2019 ya \u014dn pagko'ot e'.)"
                            },
                            {
                                "text": "Sag\u014d' kahaka'an pa'in sultan pasal kaisunan si Haman itu, bay ya amaniya' sulat panoho'an bo' pinapelleng ni si Haman saga kala'atan bay pagisunanna pasal bangsa Yahudi. Panoho'an sultan isab in si Haman subay ginantung pinapatay sambeya' maka bangkay saga anakna l'lla."
                            },
                            {
                                "text": "(\u2018Purim\u2019 ya pang\u014dn saga Yahudi ma llaw in\u0101n sabab \u2018pur\u2019 ya \u014dn pagko'ot e'.) Manjari itu, ma sabab kamemon ya bay pinasulat in\u0101n e' si Murdikay, maka ma sabab ai-ai bay ta'nda' e' sig\u0101m maka bay kalabayan sig\u0101m,"
                            },
                            {
                                "text": "aniya' niniyat e' saga bangsa Yahudi. Hatina in duwa llaw Purim itu subay binogbogan sakahaba' tahun e' sig\u0101m magtubu'-manubu' sampay saga sadd\u012b bangsa ya palamud ma sig\u0101m. In untulan maka waktu bay pangidda ma jaman ina'an subay binogbogan na pa'in e' sig\u0101m."
                            },
                            {
                                "text": "Saga llaw Purim itu subay nientom maka binogbogan e' kamemon saga Yahudi magtautai'anak, magtubu'-manubu', ma saga paglahat kamemon maka ma da'ira kamemon. Subay mbal nibbahan atawa alungay min pangentom saga panubu' sig\u0101m.  "
                            },
                            {
                                "text": "  Manjari dayang-dayang Ester anak si Abiha'il, maka si Murdikay ya Yahudi, bay magdakayu' amasulat sulat karuwana itu supaya pinasab'nnal saga panoho'an pasal Hinang Purim. Tu'ud alanga kapatut sig\u0101m magpanoho'an buwatt\u0113'."
                            },
                            {
                                "text": "Aniya' isab sulat bay pinabeya' e' si Murdikay ni kamemon saga Yahudi ma dahatus duwamp\u016b' ka pitu' paglahat ya beya' ma pagsultanan sultan Serses. Ya lapal sulat in\u0101n lapal pamah\u0101p pangatayan maka pamohogot iman,"
                            },
                            {
                                "text": "supaya pinatantu llaw Purim itu ma waktu bay pangidda e' disi Murdikay ya Yahudi maka dayang-dayang Ester. Abeya' isab kamemon saga Yahudi. Bay sig\u0101m amat'nna'an di-sig\u0101m waktu maka untulan ma pasal pagpuwasa maka pagdukka ya pameya'an sig\u0101m magtubu'-manubu'."
                            },
                            {
                                "text": "Jari in kal'ngnganan itu bay pinatuman ma panoho'an ya tapasulat e' si Ester ma pasal Purim ati tasulat isab ma kitab pagsusulatan.    "
                            }
                        ]
                    },
                    {
                        "verses": [
                            {
                                "text": "    Na, bay amabayad buwis sultan Serses ma kamemon saga paglahat ya beya' ma pagsultananna, sampay ni saga lahatna katapusan alawak."
                            },
                            {
                                "text": "Kamemon kahinangan ya tahinang e' sultan itu min kosogna maka min ga'osna, maka salsila pasal kapamalangana ma si Murdikay maka kabantugan ya pamuwan ma iya e' sultan, na, wa'i tasulat ma kitab pagsusulatan sultan, ya panulatan saga kah\u0101lan ma kasultanan bay ma lahat Persiya maka Midiya."
                            },
                            {
                                "text": "Si Murdikay ya pasunu' langana ni sultan Serses, maka in iya katapusan alanga ma bangsana Yahudi. Landu' to'ongan iya pinagaddatan e' saga pagkahina Yahudi sabab atukid iya angahinang kah\u0101pan ma sig\u0101m. Aheya isab pagka'inagonna ma sig\u0101m magtubu'-manubu'.      "
                            }
                        ]
                    }
                ]
            },
            {
                "names": [
                    "Psalms"
                ],
                "usfm_id": "Psalms",
                "abbreviation": "Ps",
                "chapters": [
                    {
                        "verses": [
                            {
                                "text": "     Aheya kah\u0101pan ma a'a sasuku mbal ameya' gara' min a'a jahulaka', sasuku isab mbal pasehe' ma a'a pangandusa. Mbal iya palamud ma saga a'a ya angandali'it Tuhan, "
                            },
                            {
                                "text": "saguw\u0101' kah\u014dpan iya ma sara' ya panoho'anna ma manusiya'. Ya he' kinannal e'na llaw-sangom. "
                            },
                            {
                                "text": "A'a in\u0101n sali' sapantun kayu tinanom ma bihing sapa', ya amuwan buwa' ma musimna du. Minsan painay mbal pak'llos dahunna. Ai-ai hinangna, ah\u0101p sadja tungbasna. "
                            },
                            {
                                "text": "Malaingkan saga a'a jahulaka' mbal buwatt\u0113'. Sapantun sig\u0101m hampa' pai ya tabowa paleyang e' baliyu. "
                            },
                            {
                                "text": "Ya he' sababna angkan saga a'a jahulaka' mbal makara'awa bang ta'abut nihukum, mbal isab pinalamud ma sasuku abontol atayna tudju ni Tuhan. "
                            },
                            {
                                "text": "Saga a'a abontol niayura na pa'in e' PANGH\u016a'-Yawe, sag\u014d' saga a'a jahulaka' ala'at sadja kat'kkahan sig\u0101m.    "
                            }
                        ]
                    },
                    {
                        "verses": [
                            {
                                "text": "     Angay angkan magbantu saga kabangsa-bangsahan, angay sig\u0101m magisun ma halam aniya' p\u016bsna? "
                            },
                            {
                                "text": "Magsakap di-sig\u0101m saga kasultanan, magsakaum saga pagnakura'an bo' angatu ma PANGH\u016a'-Yawe, maka ma Al-Masi ya tapene'na. "
                            },
                            {
                                "text": "Maghimumungan saga a'a in\u0101n, yuk-i, \u201cGom kitam papuwas min komkoman sig\u0101m, gom b'kkattam saga kili-kili ya pangengkot sig\u0101m.\u201d "
                            },
                            {
                                "text": "Saguw\u0101' pagtittowahan sig\u0101m he' Tuhan, ya aningk\u014d' ma sulga' magkabaya'an ma kamemon. Pinagtungg\u012bngan sig\u0101m e' Pangh\u016b'. "
                            },
                            {
                                "text": "Pinabukagan saga a'a in\u0101n kabowa pangastolna, pinakit\u0101w sig\u0101m ma sabab landu' akagit atayna. "
                            },
                            {
                                "text": "Yuk Tuhan ma sig\u0101m, \u201cO'o, sultan bay tapatingk\u014d'ku, ina'an ma B\u016bd Siyun, ya b\u016bd kamulliyahanku.\u201d "
                            },
                            {
                                "text": "Ya panambung sultan e', \u201cPasaplagku lapal ya pangallam aku he' PANGH\u016a'.\u201d Yukna ma aku, \u201cKa'a ilu tahinang anakku na. Aku ya Mma'nu tinagna'an min llaw itu. "
                            },
                            {
                                "text": "Bang aku ya pangamu'annu, pamusaka'ku ma ka'a kamemon bangsa, pamasuku'ku ma ka'a sakalibutan dunya. "
                            },
                            {
                                "text": "Ka'a ya amarinta ma kabangsa-bangsahan, ati apaslod pamarintanu sapantun tungkud basi'. Alopot sig\u0101m kamemon sali' dalil paliyuk.\u201d "
                            },
                            {
                                "text": "Angkan yukku ma ka'am saga sultan, \u201cPata'u kam. Pahalli' kam, sasuku magbabaya' ma babaw dunya. "
                            },
                            {
                                "text": "Magpatireyo' kam ma PANGH\u016a', pagkoyaginbi iya hinabubi magpamidpid. "
                            },
                            {
                                "text": "Pasiyum kam ma Anakna, ya aniya' kakagit atayna, ati taggaha' kam t'kkahan mulka'na. Sabab pasulapput astolna saru'un-du'un, malaingkan aheya kah\u0101pan ma sasuku makab\u0101k patapukan ma iya.\u201d    "
                            }
                        ]
                    },
                    {
                        "verses": [
                            {
                                "text": "      O Yawe, aheka saga a'a amantahan aku! Kapilahan aku e' saga a'a magpanagga' aku. "
                            },
                            {
                                "text": "Aheka isab saga a'a anungg\u012bngan aku, yuk-i, \u201cMbal iya pinuwas e' Tuhan min kamulahan.\u201d "
                            },
                            {
                                "text": "Saguw\u0101' ka'a ya tampanku, O PANGH\u016a'. Ka'a ya amuwanan aku kasahaya'an. Ka'a ya amahogot kamahaldika'anku. "
                            },
                            {
                                "text": "Bang aku parahing ni PANGH\u016a'-Yawe, sinambungan aku e'na min b\u016bdna mulliya. "
                            },
                            {
                                "text": "Ah\u0101p e'ku atuli, asannang isab kabati'ku, sabab binogbogan aku e' PANGH\u016a'. "
                            },
                            {
                                "text": "Mbal aku tin\u0101w ma saga bantaku ibu-ibuhan, ya angalibutan aku ma paruruwambila'. "
                            },
                            {
                                "text": "Ya PANGH\u016a', pasa'ut ka, lappasun aku min ka'aniban. Suntukun palbantahanku ma baihu' sig\u0101m, paglopotun empon sig\u0101m. "
                            },
                            {
                                "text": "Si Yawe ya angaliyusan aku min kamulahan. Bang pa'in buwanannu kah\u0101pan saga a'a suku'nu.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Yawe, ka'a pagpangh\u016b'an kami, kaheya du pa'in mahaltabatnu ma kaluha'an dunya! Alanga sahayanu min kapitu' lapis langit. "
                            },
                            {
                                "text": "Min kahandaknu saga kamanahutan amudji \u014dnnu, saga anak duru'an lagi' ananglitan ka'a. Angkan mbal maka'atu saga palbantahan, mbal makatukas saga magbabalos. "
                            },
                            {
                                "text": "Ya PANGH\u016a', bang aku pahangad ni langit bo' angira-ngira kahinangan tangannu, bang nda'ku bulan maka saga bitu'un ya bay pat'nna'nu ma b'ttong langit, "
                            },
                            {
                                "text": "tabowa aku atilaw pasal kami manusiya'. Ai kap\u016bsan kami angkan kami pagka'inagonannu? Angay kannalnu bangsa manusiya' ya mbal anatas itu? "
                            },
                            {
                                "text": "Pat'nna'nu kami areyo' dangkuri' min saga bangsa mala'ikat ya porol ma sulga'. Buwanannu kami kasanglitan maka kabantugan. "
                            },
                            {
                                "text": "Buwanannu kami kapatut magbaya' ma kamemon ai-ai bay paniya'nu, bo' kami makapagnakura' ma kamemon papanjarihan, "
                            },
                            {
                                "text": "saga sapi' maka saga bili-bili, hayop ni'ipat, maka saga sattuwa talun. "
                            },
                            {
                                "text": "Makapagagi kami ma saga manuk-manuk, maka ma kaginisan daing tahik maka sattuwa dilaut. "
                            },
                            {
                                "text": "O Yawe, ya pagpangh\u016b'an kami, kaheya du pa'in mahaltabatnu ma kaluha'an dunya!   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Yawe, sumiyan aku patandung pabalik ni ataynu? Sumiyan ka pabaihu' ni aku pab\u012bng? "
                            },
                            {
                                "text": "Sumiyan bah\u0101' pahondong kalengog pikilanku itu, sabab llaw-sangom pasangdan na pa'in kasusahanku. Sumiyan pahali saga bantaku anganda'ug min aku? "
                            },
                            {
                                "text": "O Yawe, Tuhanku, palingi' gi' ka anambungan aku. Pasawahun pang'nda'ku, da'a aku pasagarin amatay. "
                            },
                            {
                                "text": "Sabab bang aku mbal d\u016blannu, tantu aku niudju' e' kuntaraku, yuk-i, \u201cN\u0113! Tara'ug na ka!\u201d Ati magkalasigan saga banta ma sabab kaiya'anku. "
                            },
                            {
                                "text": "Saguw\u0101' angandol sadja aku ma kasi-lasanu tuman, maka magk\u014dg-koyag ma sabab kapanglappasnu. "
                            },
                            {
                                "text": "O PANGH\u016a', magkalang aku ni ka'a, sabab kah\u0101pnu ma aku mbal tapula'-pula'.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Ya Tuhan, hampanin aku, sabab ka'a ya patapukanku. "
                            },
                            {
                                "text": "Yukku ni si Yawe, \u201cKa'a ya Pangh\u016b'ku, Halam aniya' palsuku'anku ah\u0101p sadd\u012b min ka'a.\u201d "
                            },
                            {
                                "text": "Babantugun saga a'a ma lahat itu, ya atotog ameya' ma kabaya'an Tuhan. Landu' aku kasulutan ma sig\u0101m. "
                            },
                            {
                                "text": "Malaingkan bang a'a ameya' ma tuhan-tuhan sadd\u012b, pak'nnop na pa'in kasusahan sig\u0101m. Mbal aku palamud ma a'a in\u0101n anukbal laha', mbal minsan sibahatku \u014dn saga pagtuhanan sig\u0101m. "
                            },
                            {
                                "text": "Ka'a PANGH\u016a', sapantun pusaka'ku, Ka'a ya palsuku'anku, ah\u0101p kas\u014dngan ya pangangganta'nu ma aku. "
                            },
                            {
                                "text": "Kabuwanan aku tana' ma lahat kasalamatan, landu' ah\u0101p ya pamusaka'nu aku. "
                            },
                            {
                                "text": "Sanglitanku si Yawe ya angah\u016bgan aku gara'. Minsan ma waktu sangom, kapandu'an aku luwas min pandu' ya ma deyom pangatayanku. "
                            },
                            {
                                "text": "Si Yawe ya pataptap ma pangatayanku. Itiya' iya ma bihingku, angkan aku mbal tabowa pajudjal. "
                            },
                            {
                                "text": "Magk\u014dg-koyag aku sampay min deyom atay, asalamat pamarananku, "
                            },
                            {
                                "text": "sabab mbal aku siya-siyanu ma deyom ahirat. Mbal aku pasagarannu angahalu' ma deyom paliyangan. "
                            },
                            {
                                "text": "Tantu aku tuli'annu l\u0101n ya amowa ni kallum. Sin\u014dd aku k\u014dg-koyag ma sabab kamaitunu ma aku, kah\u014dpan aku e' kalasigan ya anatas ni kasaumulan bang ta'abutku na haddaratnu.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Atanyag sanglit-sahaya Tuhan ma sabab paltanda'an ya ta'nda'ta ma b'ttong langit. Abantug kapandayan Tuhan ma sabab saga pandoga ma tonga'an ayan. "
                            },
                            {
                                "text": "Kahaba'-kahaba' llaw binuwanan kitam lapal, kahaba'-kahaba' sangom binuwanan kitam panghati. "
                            },
                            {
                                "text": "In bitu'un maka llaw itu ta'nda' asal ma sabarang lahat, pa'abut lapal sig\u0101m ni kalibutan dunya. "
                            },
                            {
                                "text": "Pasaplag pandu' sig\u0101m ni kamemon bangsa, Pasampay bissala sig\u0101m ni mpat pidju alam. In mata llaw sali' sapantun l'lla pangantin bay nihinangan luma' e' Tuhan ma langit, tampal ni sobangan. Ati paluwas iya minn\u0113' buwat a'a bastigan ya kin\u014dgan magdagan ma paglomba'an. "
                            },
                            {
                                "text": "Pasaplag pandu' sig\u0101m ni kamemon bangsa, Pasampay bissala sig\u0101m ni mpat pidju alam. In mata llaw sali' sapantun l'lla pangantin bay nihinangan luma' e' Tuhan ma langit, tampal ni sobangan. Ati paluwas iya minn\u0113' buwat a'a bastigan ya kin\u014dgan magdagan ma paglomba'an. "
                            },
                            {
                                "text": "Pasobang mata llaw min bihing langit dakayu' bo' pas'ddop ni bihingna dakayu', maka halam aniya' minsan ai mbal taluwa' pasu'na. "
                            },
                            {
                                "text": "Ajukup asal sara' bay pinat'nna' e' si Yawe, ya na sara' makahayang palnyawahan manusiya'. Kapangandolan ai-ai pangahatul e' si Yawe, ya na hatulan pang\u0101'an pangita'u e' a'a bilahi pinandu'an. "
                            },
                            {
                                "text": "Abontol saga pamandu' si Yawe, ya na pandu' makalasig deyom pikilan. Asawa panoho'an si Yawe, ya na panoho'an makaranta' panghati manusiya'. "
                            },
                            {
                                "text": "Asussi pagmat\u0101w ma si Yawe, sabab taptap anatas ni kasaumulan. Atuman kamemon pangahandak si Yawe, a'adil lullun, halam aniya' salla'na minsan ai. "
                            },
                            {
                                "text": "Labi ahalga' pangahandakna min bulawan, minsan bulawan porol landu' aheka. Labi amamis min gula' buwani minsan gula' masi am'ttak min s\u0101ng buwani. "
                            },
                            {
                                "text": "Binanda'an sosoho'annu e' ai-ai pangahandaknu, maka aheya tungbas ma sasuku angisbat. "
                            },
                            {
                                "text": "Sai bah\u0101' makakil\u0101 kas\u0101'an baranna? Bang manjari ampunin aku ya dusa halam tasayuku. "
                            },
                            {
                                "text": "Hawirin aku bo' mbal magtu'ud angandusa. Da'a aku pasagarin pinagbaya'an e' dusa pagtu'ud-tu'uran. Jari mbal aku kat\u014dngan dusa, ati abontol itikadku pagka halam bay makahinang dusa aheya. "
                            },
                            {
                                "text": "Ya PANGH\u016a', bang pa'in ka kasulutan ma bissalaku maka ma hona'-hona'ku, sabab ka'a ya batu-lakit pamalutanku, ka'a ya Manglalappas ma aku.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Tuhanku, angay aku siya-siyanu? Angay ka palawak na pa'in min aku? Angay halam takalenu pangandahingku? "
                            },
                            {
                                "text": "O Tuhanku, anganjunjung aku ni ka'a kahaba' llaw, saguw\u0101' mbal aku sambungannu. Angamu'-ngamu' aku ni ka'a kahaba' sangom, sag\u014d' halam aniya' halianku. "
                            },
                            {
                                "text": "Malaingkan ilu ka aningk\u014d' ma deyom kamahaldika'an. Ka'a ya Tunggal Mahasussi, ya pinudji e' bangsa Isra'il. "
                            },
                            {
                                "text": "Bay angiman ma ka'a saga kamatto'ahan kami, bay sig\u0101m pasangdol ni ka'a ati liyusannu min kasigpitan. "
                            },
                            {
                                "text": "Bay sig\u0101m parahing ni ka'a, ati lappasannu, bay sig\u0101m angandol ma ka'a, ati halam karapatan. "
                            },
                            {
                                "text": "Saguw\u0101' aku itu sali' kalog tana', sali' ngga'i ka manusiya'. Niudju' aku he' pagkahiku, nihalipulu e' kampungku. "
                            },
                            {
                                "text": "Pinakaiya' aku he' sasuku ang'nda'. Nihina' aku, pinagelong-elongan, pinagtungg\u012bng. "
                            },
                            {
                                "text": "Ya lling sig\u0101m ma aku, \u201cA'a itu angandol ma si Yawe, na, patabangta iya ma PANGH\u016a'-Yawe. Kalu iya pinuwas min kasigpitan, pagka aheya lasa PANGH\u016a' ma iya.\u201d "
                            },
                            {
                                "text": "Malaingkan, Tuhanku, ka'a ya bay amaluwas aku min kulunan ina'ku. Tabowa aku angandol ma ka'a min kariki'-diki'ku gi', min waktuku onde' duru'an lagi'. "
                            },
                            {
                                "text": "Ka'a ya kaholatanku min llaw kapaganak ma aku, ka'a ya Tuhanku sangay min kapangiram ma aku. "
                            },
                            {
                                "text": "Da'a kono' ka pala'an min aku, sabab itiya' aku marai' taluwa' kasusahan. Luwal ka'a ya makatabang. "
                            },
                            {
                                "text": "Sikap\u016bn-p\u016bnan ni aku ba'anan palbantahanku, sapantun sapi' mandangan min lahat Basan. "
                            },
                            {
                                "text": "Pinabanga' bowa' sig\u0101m tudju ni aku, sapantun halimaw marai' na an'kkob, an'kkat. "
                            },
                            {
                                "text": "Angalongkoy anggauta'ku, magsalisi' lullun to'olangku. Angalunuk atayku, ibarat lansuk atunaw e' pasu'. "
                            },
                            {
                                "text": "Katoho'an k'llongku, buwat katoho' buli' lapohan. Angakkot d'lla'ku ni isi emponku, tahinangnu aku anginam bagunbun nalka'. "
                            },
                            {
                                "text": "Aniya' sapantun ero' ma sakalibutku, pinagtipunan aku he' a'a jahulaka'. Nilagbas e' sig\u0101m tape'-tanganku. "
                            },
                            {
                                "text": "Ta'nda'an di-na bokogku kamemon, pinatong aku e' saga a'a ab'nsihan aku, kin\u014dgan sig\u0101m ma kala'at pangluwahanku. "
                            },
                            {
                                "text": "Pinagbahagi'an s'mmekku he' sig\u0101m, pinagko'ot-ko'ot badju'ku bang sai makarapu. "
                            },
                            {
                                "text": "Ya PANGH\u016a', da'a pa'in ka palawak min aku. Ka'a ya ga'osanku, bang pa'in ka pasa'ut anabang. "
                            },
                            {
                                "text": "Tampanin aku bo' mbal ta\u014dk e' kalis. Ahalga' ma aku nyawaku, angkan amu'ku pinuwas min kosog saga ero' itu. "
                            },
                            {
                                "text": "Liyusun aku min bowa' halimaw, papuwasun aku min tanduk sapi' talun. "
                            },
                            {
                                "text": "Ati pasaplagku \u014dnnu ni dauranakanku, pudjiku ka ma palhimpunan saga jama'anu. "
                            },
                            {
                                "text": "Ka'am ya magmat\u0101w ma si Yawe, pudjihunbi! Ka'am saga panubu' si Yakub, pagmahaltabatinbi! Ka'am bangsa Isra'il kamemon, hulmatunbi! "
                            },
                            {
                                "text": "Sabab halam pabiyalna pagdahing saga a'a asukkal, halam bay pasagaranna ma deyom kasigpitan. Halam bay taikutanna sasuku angamu'-ngamu', gom pa'in tabangna. "
                            },
                            {
                                "text": "O Tuhan, ka'a ya pagpudjihanku ma palhimpunan aheya, suhulku isab najalku ma matahan saga a'a magmat\u0101wan ka'a. "
                            },
                            {
                                "text": "Amangan saga miskin ma sinos\u014dng sampay sig\u0101m asso. Sasuku kam angangut ma si Yawe ananglit du ma iya. Mura-murahan, bang pa'in kam allum saumul-umul. "
                            },
                            {
                                "text": "Kinannal si Yawe he' a'a kamemon ma mpat pidju alam itu, ati papinda sig\u0101m magta'at ni iya. Magpudji sabarang bangsa ma alopanna, "
                            },
                            {
                                "text": "sabab PANGH\u016a'-Yawe ya tag-parintahan ma dunya. Iya ya makapagagi ma kabangsa-bangsahan. "
                            },
                            {
                                "text": "Sasuku taga-karaya ma dunya itu, sig\u0101m balkanan, pasujud du ma alopan Tuhan. Sasuku amole' lahat kamatayan magpatireyo' ma iya, sampay saga a'a ya mbal makapakalluman di-sig\u0101m, pasujud du. "
                            },
                            {
                                "text": "Ni'isbat Tuhan e' panubu' magsuring-magsaingsing, pinandu'an sig\u0101m pasal si Yawe ma sinos\u014dng. "
                            },
                            {
                                "text": "Ati sig\u0101m ya pas'lle' amatanyag ni saga a'a halam gi' palahil pasal kabontolan ya tahinang e' Tuhan ma sabab a'a suku'na.    "
                            }
                        ]
                    },
                    {
                        "verses": [
                            {
                                "text": "      Si Yawe ya angipat aku, sapantun a'a angipat bili-bilina, angkan halam aniya' kulang ma aku. "
                            },
                            {
                                "text": "Kahinangan aku he'na pahalian ma parang-parang alunuk, niambit aku he'na ni atag bohe' kasannangan. "
                            },
                            {
                                "text": "Pinahayang nyawaku, minaliman aku he'na ma l\u0101n abontol, ma sabab \u014cnna kabantugan. "
                            },
                            {
                                "text": "Minsan palabayanku kal'ddoman lambung kamatay, mbal aku at\u0101w pinuhinga' sabab ka'a ya gapi'ku, O Tuhan. Ilu tungkudnu maka soha'nu amuwanan aku kasalamatan baran. "
                            },
                            {
                                "text": "Sakapannu aku jamuhan ma alopan palbantahanku. Ni'ns'llanan he'nu k\u014dkku, tanda' sin lasanu ma aku. Palasay sawanku pagka ap'nno' he' pahala'. "
                            },
                            {
                                "text": "Tantu aku pinasuku'an kah\u0101pan, tantu tinogolan lasanu ma aku sat'ggolku allum. Ati luma' PANGH\u016a' ya pat'nna'anku saumul-umul.    "
                            }
                        ]
                    },
                    {
                        "verses": [
                            {
                                "text": "      Suku' PANGH\u016a' dunya itu sampay kapanyapanna. Suku'na alam itu sampay kabangsa-bangsahanna. "
                            },
                            {
                                "text": "Pinat'nna' e'na gintana'an ma t'ngnga' s'llang, pinahogot he'na ma t'ngnga' kas'llogan. "
                            },
                            {
                                "text": "Sai bah\u0101' makatukad ni b\u016bd PANGH\u016a'? Sai bah\u0101' makat'ngge ma deyom luma' pangarapan ni iya? "
                            },
                            {
                                "text": "Luwal a'a ya asussi tanganna min dusa, ya apote' deyom pangatayanna. Luwal isab a'a ya mbal anumba ni ta'u-ta'u, maka mbal magsapa pagputingan. "
                            },
                            {
                                "text": "Makasambut pahala' min PANGH\u016a' bang a'a buwatt\u0113' kajarihanna. Tinungbasan iya kabontolan itikad e' Tuhan Manglalappas. "
                            },
                            {
                                "text": "Buwatt\u0113' isab kah\u0101lan saga a'a ya angangut Tuhan, ya atuyu' paharap ni ka'a, O Tuhan si Yakub. "
                            },
                            {
                                "text": "Bang pa'in paukab saga tambol! Bang pa'in paukab saga lawang awal-jaman, bo' supaya makas\u014dd Sultan Sanglit-sahaya! "
                            },
                            {
                                "text": "Sai sa Sultan Sanglit-sahaya itu? Si Yawe ko' itu, ya landu' akosog, landu' aesog. PANGH\u016a' ko' itu, ya makaga'os ma pagbono'. "
                            },
                            {
                                "text": "Bang pa'in paukab saga tambol! Bang pa'in paukab saga lawang awal-jaman, bo' supaya makas\u014dd Sultan Sanglit-sahaya! "
                            },
                            {
                                "text": "Sai sa Sultan Sanglit-sahaya itu? Si Yawe ko' itu, ya Sangat Kawasa. Ya na Sultan Sanglit-sahaya!   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Si Yawe ya amuwanan aku kasawahan maka kalappasan, angkan halam aniya' kat\u0101wanku. PANGH\u016a'-Yawe ya sapantun kuta' pangahampan kallumku, angkan halam aniya' kagawahanku. "
                            },
                            {
                                "text": "Bang aku sinekot e' a'a jahallis, ya bilahi angamula baranku, bang aku nirugpak e' ba'anan bantaku, tantu sig\u0101m makarugtul, makahantak. "
                            },
                            {
                                "text": "Minsan aku nilikusan he' tumpukan ba'anan sundalu, mbal kin'bba-k'bba atayku. Minsan aku t'kkahan pagbono', ahantap na pa'in pangatayanku. "
                            },
                            {
                                "text": "Luwal itu ya pangamu'ku ni PANGH\u016a'-Yawe, luwal itu ya pagmatayanku, bang pa'in aku paokom ma luma' Tuhan sat'ggolku allum ma babaw dunya itu. Landu' aku bilahi ang'nda' ma kah\u0101p palantarana, maka angaruhan iya ma luma'na pangarapan. "
                            },
                            {
                                "text": "Angkan buwatt\u0113', sabab tinampanan aku he'na ma waktu katumbuk kasusahan. Pinakuta'an aku e'na ma pussuk batu-lakit, tinapukan aku sakuli-kuli ma luma' pagtata'atan ni iya. "
                            },
                            {
                                "text": "Minn\u0113' aku anganda'ug min palbantahanku, pinalanga aku min saga banta ma katilibutku. Tukbalanku pagkulban ni PANGH\u016a'-Yawe ma langgal ya pangarapan iya, hinabuku angolang kabowa kak\u014dganku. Angalang isab aku, pagpudjiku PANGH\u016a'. "
                            },
                            {
                                "text": "O PANGH\u016a', kalehun lagi' panganjunjungku, ka'ase'in aku, sambungin aku. "
                            },
                            {
                                "text": "Ah'llingan aku di-ku, \u201cPanuyu'in si Yawe.\u201d Jari patuyu' aku ma ka'a, O PANGH\u016a'. "
                            },
                            {
                                "text": "Da'a kono' ka pataikut min aku sabab sosoho'annu aku. Da'a pa'in akagit ataynu, da'a aku taikutin, sabab ka'a ya pananabang ma aku. Da'a aku palehomun, da'a aku bbahin, sabab ka'a ya Tuhanku Manglalappas. "
                            },
                            {
                                "text": "Abila aku siniya-siya he' ina'-mma'ku, tantu aku tinaima' e' PANGH\u016a'. "
                            },
                            {
                                "text": "Ya, PANGH\u016a', pandu'in aku l\u0101nnu, ya amowa ni kah\u0101pan. Malimin aku ma l\u0101n abontol, sabab aheka a'a angangut angala'at aku. "
                            },
                            {
                                "text": "Da'a aku pasagarin pinagbaya'an e' saga kuntaraku, sabab aniya' a'a anuna'an aku kaputingan. Ya kab'ngngis sig\u0101m mbal kaliyuhan. "
                            },
                            {
                                "text": "Saguw\u0101' minsan buwatt\u0113', aniya' kaholatanku tuman. Tantu aku makab\u0101k kah\u0101pan min si Yawe, hinabuku lagi' ma dunya dakayu' itu. "
                            },
                            {
                                "text": "Angkan yukku, \u201cPangasahin si Yawe. Pahogotunbi imanbi, pataptapunbi pangatayanbi, pangaholatinbi PANGH\u016a'-Yawe.\u201d   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Aheya kah\u0101pan ma sasuku niampun kala'atanna, sasuku pinapasan paldusahanna. "
                            },
                            {
                                "text": "Aheya kah\u0101pan ma sasuku abontol ma bistahan PANGH\u016a', sasuku halam aniya' kaputingan ma pangatayanna. "
                            },
                            {
                                "text": "Sat'ggol limbunganku dusaku, anitis na pa'in bokogku ma sabab pangandahingku kahaba' llaw. "
                            },
                            {
                                "text": "Kabuhatan aku llaw-sangom, sali' kahantang tangannu ya makabuhat. Angalongkoy kuwat-anggauta'ku, buwat a'a apanggang ma musim pang'llaw. "
                            },
                            {
                                "text": "Malaingkan bay tapamattanku dusaku ni ka'a, halam bay limbunganku kala'atanku. Yukku, \u201cGom aku magpasab'nnal ni PANGH\u016a',\u201d magt\u016by ta'ampunnu kas\u0101'anku kamemon. "
                            },
                            {
                                "text": "Angkan sasuku magtata'at subay angamu'-ngamu' ni ka'a ma waktu kahanggawna. Bang pas\u014dng kasusahanna sapantun latap alalom, mbal iya alimun he' susa. "
                            },
                            {
                                "text": "O Tuhan, ka'a ya patapukanku, ka'a ya angahampanan aku min kajahatan. Alibut aku e' saga a'a magkalangan aku ma sabab kalappasnu ma aku. "
                            },
                            {
                                "text": "Yuk Tuhan ni aku, \u201cPandu'anta ka l\u0101n ya wajib palabayannu. H\u016bganta ka gara' ati peyananku ka. "
                            },
                            {
                                "text": "Da'a ka pasali' ni kajarihan kura', ya halam aniya' akkalna. Mbal tasoho' hayop in\u0101n, mbal tapasekot ni ka'a, luwal bang sangonannu kakkang maka engkot.\u201d "
                            },
                            {
                                "text": "Aheya karukka'an saga a'a ya ala'at kajarihanna, saguw\u0101' sasuku angandol ma si Yawe, ap'nno' iya e' kasi-lasa PANGH\u016a'. "
                            },
                            {
                                "text": "Kalasiginbi si Yawe. Pakoyag kam sasuku ah\u0101p kajarihanbi. Magkalang kam sasuku abontol itikadbi.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Da'a kahanggawinbi saga a'a jahulaka', da'a isab pangihirinbi saga a'a maghinang kala'atan! "
                            },
                            {
                                "text": "Sapantun sig\u0101m parang-parang al'kkas alanos, sapantun dahun ak'llos magdai'-dai'. "
                            },
                            {
                                "text": "Angandol sadja kam ma PANGH\u016a'-Yawe, hinangunbi kah\u0101pan. Pat'nna' kam ma lahatbi porol, pat'nna' kam ma deyom kasannangan. "
                            },
                            {
                                "text": "Paglasiginbi PANGH\u016a' ati kabuwanan kam ai-ai ya makasulut pangatayanbi. "
                            },
                            {
                                "text": "Pama'andolunbi kah\u0101lanbi ni PANGH\u016a', pasangdolinbi iya, ati tahinang e'na ya amu'bi. "
                            },
                            {
                                "text": "Pinabukis he'na ka'adilanbi, sapantun sawa ya pabukis dai'-llaw, pinasaplag kabontol palkala'bi, sapantun sinag llaw bang augtu. "
                            },
                            {
                                "text": "Pat'mmun kam ma alopan si Yawe, lagarinbi iya. Da'a kam asusa bang auntung saga a'a kasehe'an, bang tahinang kagara'an sig\u0101m ajahallis. "
                            },
                            {
                                "text": "Da'a kam angastol! Da'a kam angamahit! Da'a papasu'un ataybi, tantu ala'at kat'kkahanna. "
                            },
                            {
                                "text": "Sabab pinahalam saga a'a ala'at kajarihanna, saguw\u0101' sasuku angasa ma PANGH\u016a' pinusaka'an lahat itu. "
                            },
                            {
                                "text": "Mbal at'ggol, pahalam saga a'a ala'at itu. Minsan painay e'bi amiha, mbal tab\u0101k. "
                            },
                            {
                                "text": "Sag\u014d' saga a'a areyo' pangatayanna pinasuku'an lahat itu, ati halam aniya' makasasaw kasannangan sig\u0101m. "
                            },
                            {
                                "text": "Binantuhan a'a ah\u0101p atayna he' a'a jahulaka'. Ang'ttop le'e saga a'a in\u0101n, tanda' sin kab'nsi sig\u0101m ma a'a ah\u0101p. "
                            },
                            {
                                "text": "Malaingkan pinagtittowahan he' PANGH\u016a' saga a'a jahulaka', sabab kata'uwanna aniya' llaw pangangganta' ma sig\u0101m. "
                            },
                            {
                                "text": "Angahublut kalis saga a'a jahulaka', anakap ba'ugan pana' sig\u0101m, bo' tapana' e' sig\u0101m saga a'a kamiskinan maka kasigpitan. Ya maksud sig\u0101m amapatay saga a'a abontol atayna. "
                            },
                            {
                                "text": "Saguw\u0101' papelleng kalis in\u0101n angandugsu' jantung sig\u0101m, pinagp\u014dng-p\u014dng isab saga ba'ugan pana' sig\u0101m. "
                            },
                            {
                                "text": "Minsan akulang ai-ai ya palsuku'an ma saga a'a abontol, labi ahalga' ko' in\u0101n min alta' manglabi-labihan ya palsuku'an saga a'a ala'at. "
                            },
                            {
                                "text": "Sabab pahalam ya ga'osan saga a'a jahulaka', sag\u014d' angandapit PANGH\u016a'-Yawe ma saga a'a abontol palangayna. "
                            },
                            {
                                "text": "Niayuput e' si Yawe kallum sasuku mbal kat\u014dngan dusa ati anatas pusaka' sig\u0101m sampay ni kasaumulan. "
                            },
                            {
                                "text": "Mbal sig\u0101m aiya' bang t'kkahan kasigpitan. Minsan ma waktu gotom, maka'ssohan kinakan sig\u0101m. "
                            },
                            {
                                "text": "Malaingkan saga a'a jahulaka' magka'at lullun. Palanyap saga palbantahan PANGH\u016a', ibarat humbu. Ibarat sig\u0101m kalingkat sumping ya patomo' ma deya, dai'-dai' du palanos bo' halam na. "
                            },
                            {
                                "text": "Angutang saga a'a ala'at sag\u014d' mbal amayad. Saguw\u0101' saga a'a ah\u0101p magmura sadja, "
                            },
                            {
                                "text": "sabab sai-sai kabuwanan pahala' he' PANGH\u016a' pinusaka'an lahat itu. Saguw\u0101' sai-sai sinapdahan e' PANGH\u016a', tantu magmula. "
                            },
                            {
                                "text": "Bang kasulutan PANGH\u016a' ma kaul-pi'il a'a, pinatotog e'na tekangna. "
                            },
                            {
                                "text": "Minsan iya makarugtul, mbal tabowa pahantak, sabab PANGH\u016a'-Yawe ya amalutan tanganna. "
                            },
                            {
                                "text": "Min kaonde'-onde'ku sampay ni kato'aku itu, halam aniya' a'a abontol bay ta'nda'ku pinasagaran he' Tuhan. Halam isab ta'nda'ku anak a'a in\u0101n tabowa angamu' kinakan. "
                            },
                            {
                                "text": "Magmura sadja sig\u0101m amuwan maka amautang, angkan pinaniya'an pahala' saga anak sig\u0101m e'. "
                            },
                            {
                                "text": "Angkan yukku, pataikut kam min kala'atan bo' patukid ma kah\u0101pan, ati taptap kam pat'nna' ma lahatbi porol. "
                            },
                            {
                                "text": "Angkan buwatt\u0113', sabab kasulutan PANGH\u016a' ma a'a angahinang kabontolan. Mbal palehomna saga a'a ya atukid angisbat iya. Nihampanan e'na saga a'a suku'na sampay ni kasaumulan, saguw\u0101' bin'kkat e'na napas saga a'a maghinang kala'atan. "
                            },
                            {
                                "text": "Pamusaka' ma a'a ah\u0101p ya lahat sig\u0101m porol, ati maglahat sig\u0101m maina'an salama-lama tahun. "
                            },
                            {
                                "text": "Bang a'a asussi pangatayanna, amissala iya pangita'u, abontol maka asaltun himum\u016bnganna. "
                            },
                            {
                                "text": "Ina'an ma deyom atayna sara'-manara' min Tuhanna, angkan mbal parasdas tape'na. "
                            },
                            {
                                "text": "Tinipu saga a'a ah\u0101p palangayna he' a'a ala'at, sabab angamohot amapatay, "
                            },
                            {
                                "text": "saguw\u0101' mbal pinasagaran he' si Yawe saga a'ana gina'os he' a'a jahulaka'. Bang sig\u0101m pinaharap ni huwis, mbal tugutanna sig\u0101m taluwa' hukuman. "
                            },
                            {
                                "text": "Pangaholatinbi PANGH\u016a', bogboginbi panoho'anna ati pinalanga kam bo' pinusaka'an lahatbi porol. Song isab ta'nda'bi saga a'a jahulaka' pinahalam. "
                            },
                            {
                                "text": "Aniya' bay ta'nda'ku a'a landu' ajahat maka abigsi', ah\u0101p sadja kah\u0101lanna, sapantun kayu alabung dahunna, ya patomo' ma tana' bay asal patomo'anna. "
                            },
                            {
                                "text": "Sag\u014d' da'a ka pilang'llaw paglabayku minn\u0113', na halam na. Minsan painay he'ku amiha iya, halam to'ongan tab\u0101kku. "
                            },
                            {
                                "text": "Kira-kirahunbi a'a halam dusahan, pangli'unbi a'a abontol palangayna, sabab ah\u0101p kas\u014dngan ma saga a'a mbal bilahi maglugat. "
                            },
                            {
                                "text": "Saguw\u0101' tantu pinaka'at kamemon saga baldusa, halam aniya' kas\u014dngan a'a maghinang kala'atan. "
                            },
                            {
                                "text": "Lappasan sasuku asussi pangatayanna, sabab min PANGH\u016a', ya sapantun kuta' pasindungan a'ana bang t'kkahan bala'. "
                            },
                            {
                                "text": "Tinabang sig\u0101m e' si Yawe, pinuwas e'na min kasigpitan. Niliyus sig\u0101m e'na min ga'osan saga a'a jahallis, nilappas isab sig\u0101m sabab Tuhan iya pangandolan.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Angagad na pa'in aku ma si Yawe minsan mbal anambung saru'un-du'un, jari palingi' iya ni aku bo' akale ma panabbutku. "
                            },
                            {
                                "text": "Bay aku binuhat e'na min kal'bbohan, pinaluwas aku min lowang kapisakan. Pinat'ngge aku ma batu, pinahogot pat'nggehanku. "
                            },
                            {
                                "text": "Aniya' kalangan baha'u pamakalangna ma aku, kalangan pamudji Tuhantam. Aheka a'a magmat\u0101w pag'nda'na ma pakaradja'an itu, ati angandol sig\u0101m ma si Yawe. "
                            },
                            {
                                "text": "Aheya kah\u0101pan ma sasuku apagon pangandolna ma PANGH\u016a', ya mbal ameya' ma saga a'a magabbu-abbu, atawa ma a'a ya magta'at ma tuhan-tuhan puting! "
                            },
                            {
                                "text": "O Yawe, Tuhanku, aheka hinangnu makainu-inu. Mbal taitung saga kah\u0101pan ya mohotnu ma kami. Bang aku bay pasulay anuli-nuli kamemon, mbal takole' sinuli-suli pagga kumarukan hekana. "
                            },
                            {
                                "text": "Ngga'i ka tutukbalan maka tapung ya pagmatayannu, ngga'i ka susumbali'an tinunu', ngga'i ka tataubatan dusa ya kagunahannu. Saguw\u0101' tin'bbok e'nu taingaku, hatina pinakale aku. "
                            },
                            {
                                "text": "Magt\u016by aku ah'lling, yukku, \u201cItiya' aku, sakap aku, buwat tasulat ma Kitab ma pasalanku. "
                            },
                            {
                                "text": "O Tuhanku, ahutu aku angahinang kabaya'annu. Itiya' ma aku sara'nu, ma deyom pangatayanku.\u201d "
                            },
                            {
                                "text": "Bay pasaplagku kabontol pangahandak si Yawe ma palhimpunan aheya. Kata'uwannu asal, PANGH\u016a', halam bay tambolku bowa'ku. "
                            },
                            {
                                "text": "Mbal tahananku ma atay kabontolnu, ah'lling na pa'in aku pasal kapangandolannu maka kalappasnu. Halam bay limbunganku kasi-lasanu maka kab'nnalnu, gom pa'in pagnasihatku ma palhimpunan aheya. "
                            },
                            {
                                "text": "Ya PANGH\u016a', da'a pa'in ka'llogin ase'nu ma aku. Hampanin aku sakahaba' waktu maka lasanu kakkal, maka kab'nnalannu. "
                            },
                            {
                                "text": "Sabab itiya' aku t'kkahan susa-manusa ya mbal taitung itiya' aku kapilahan e' ba'anan dusaku. Palabi hekana min heka lamba bu'unku, angkan aku mbal na maka'nda' pah\u0101p, angahim\u0101t pangatayanku pagka halam aniya' pangasa. "
                            },
                            {
                                "text": "O PANGH\u016a', bang pa'in aku lappasnu, O Yawe, bang pa'in ka pasa'ut anulung! "
                            },
                            {
                                "text": "Bang pa'in pinahina' maka pinaligoto' e'nu saga a'a kamemon ya anganiyat amapatay aku. Bang pa'in hawirannu saga a'a bilahi angamula aku, bang pa'in sig\u0101m tahinang pagtungg\u012bngan. "
                            },
                            {
                                "text": "Saga a'a isab ya bay anittowahan aku, bang pa'in sig\u0101m kapam'ngngangan ma sabab iya' sig\u0101m. "
                            },
                            {
                                "text": "Saguw\u0101' saga a'a ya angaholat ma ka'a, Tuhan, bang pa'in sig\u0101m kin\u014dgan maka ka'amuhan ma ka'a. Sasuku kasulutan ma kakosog panglappasnu, subay anabbut sararan-daran: \u201cAkawasa si Yawe! Akawasa si Yawe!\u201d "
                            },
                            {
                                "text": "Maka aku itu, minsan kamiskinan maka kasigpitan, kinannal isab aku he' PANGH\u016a'. O Tuhan, ka'a ya Mananabang maka Manglalappas ma aku, Pasa'ut ka kono'.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Tuhan ya patapukanta maka pang\u0101'anta kosog, asakap iya anabang bang aniya' kasukkalan. "
                            },
                            {
                                "text": "Angkan kita mbal tin\u0101w minsan ajogjog dunya, minsan al'bbos kab\u016bd-b\u016bran tudju ni timbang. "
                            },
                            {
                                "text": "Aho', minsan magabal tahik, minsan amukal, minsan isab ahenggol saga b\u016bd he' kosog haus. "
                            },
                            {
                                "text": "Sag\u014d' aniya' sapa' anasahan amowa kak\u014dgan ni da'ira Tuhan, ni lugal sussi ya haddarat Tuhan Mahatinggi. "
                            },
                            {
                                "text": "Ina'an Tuhan ma deyom da'irana, angkan mbal pajudjal. Pagk'llat llaw, tinabang he' Tuhan. "
                            },
                            {
                                "text": "Maglengogan kabangsa-bangsahan. Pah'bba' kapagsultanan. Angabtang sadja Tuhan, magt\u016by atunaw dunya. "
                            },
                            {
                                "text": "Pataptap PANGH\u016a' Sangat Kawasa ma kita, kuta' pasindunganta ya Tuhan pangkatta si Yakub. "
                            },
                            {
                                "text": "Dai' kam, nda'unbi kahinangan si Yawe, ya hinang makak'bbal atay bay tahinangna ma dunya. "
                            },
                            {
                                "text": "Pinahondong he'na ba'anan pagbono' ma kaluha'an dunya. Pinagp\u014dng he'na ba'ugan pana', pinagp'ppot saga budjak, Pinagtunu' tampan sundalu ma deyom api. "
                            },
                            {
                                "text": "\u201cPahali kam, pahati kam in aku Tuhan. Patut aku pinalanga he' kabangsa-bangsahan. Patut aku pinalanga to'ongan ma dunya.\u201d "
                            },
                            {
                                "text": "Pataptap PANGH\u016a' Sangat Kawasa ma kita, Kuta' pasindunganta ya Tuhan pangkatta si Yakub.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Tuhan, ka'ase'in aku ma sabab lasanu kakkal. Patiase'un ka, angkan amu'ku pinapasan paldusahanku. "
                            },
                            {
                                "text": "Kose'in aku min kas\u0101'anku, sussihun aku min dusaku. "
                            },
                            {
                                "text": "Sabab kata'uwanku na kala'atanku, mbal takalipatku, pamikilanku na pa'in sakahaba' waktu. "
                            },
                            {
                                "text": "Ya dusaku itu dusa ni ka'a sadja, ngga'i ka dusa ni manusiya'. B'nnal, bay aku amakay dusa ni ka'a, angkan taluwa' bang aku kat\u014dngannu dusa. Abontol ka. Taluwa' isab bang aku pat'nna'annu hukuman. "
                            },
                            {
                                "text": "Tantu aku dusahan waktu lagi' kapaganak ma aku, dusahan aku min waktu kapangiraman ina'ku ma aku. "
                            },
                            {
                                "text": "Tantu isab, ya kabaya'annu subay aniya' kab'nnalan sampay min deyom atay. Ya pamandu'nu pasal pangita'u itiya' pasobsob ni itikadku. "
                            },
                            {
                                "text": "Sussihun aku maka sayul hissup, ati alanu' aku. Pandihun aku, ati apote' aku min pote' gapas. "
                            },
                            {
                                "text": "Pakalehun aku lling pagkoyagan, paglasigan. Pak\u014drun kuwat-anggauta'ku, ya bay pinananaman kakagit ataynu. "
                            },
                            {
                                "text": "O Tuhan, bang pa'in ka pakeleng min paldusahanku, maka papasin kas\u0101'anku kamemon. "
                            },
                            {
                                "text": "Paniya'in aku atay sussi, pabaha'uhun itikadku bo' mbal magpinda-pinda. "
                            },
                            {
                                "text": "Da'a kono' aku paluwasun min haddaratnu. Da'a la'anin min aku R\u016b-nu Sussi. "
                            },
                            {
                                "text": "Pab\u012bngun ni aku kalasigan ya bay ma aku tagna' kapangalappasnu ma aku. Buwanin aku kajarihan ahutu bo' tahinangku kabaya'annu. "
                            },
                            {
                                "text": "Jari pandu'anku saga a'a ya angalanggal sara'nu, pandu'anku sig\u0101m pasal kaul-pi'il ya makasulut ataynu. Ati aniya' saga a'a dusahan pabalik ni ka'a. "
                            },
                            {
                                "text": "O Tuhan, ka'a Tuhan Manglalappas, puwasin aku min dusa amapatay a'a ati angalang aku pasal kabontol pangahandaknu. "
                            },
                            {
                                "text": "O Tuhan, PANGH\u016a', pakalangun aku, bo' ka sanglitanku labay min suwalaku, "
                            },
                            {
                                "text": "Bang pagkulban ya kabaya'annu, bay du ka bowahanku. Mbal ka kasulutan ma susumbali'an pinagtunu'. "
                            },
                            {
                                "text": "Ya huhulmatan pagmatayan Tuhan, ya na atay ata'u magsusun. O Tuhan, mbal sowaynu atay pagsususun maka atay areyo'-deyo'. "
                            },
                            {
                                "text": "Bangunun da'ira Siyun ma sabab lasanu hilas. Pah\u0101pun tambak batu ya bay pang\u0101d ma da'ira Awrusalam. "
                            },
                            {
                                "text": "Minn\u0113' aniya' tutukbalan abontol pangahulmat ka'a. Aniya' susumbali'an pinagtunu' ma katibu'ukanna, maka aniya' sapi' l'lla pinagkulban ma panukbalan ya ma luma'nu.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Ya Tuhan, kalehun panangisku, taima'un pangamu'-ngamu'ku. "
                            },
                            {
                                "text": "Angalingan aku ni ka'a min lahat ya katapusan alawak pagka halam aniya' holatanku. Malimin aku ni batu alanga ya mbal ta'abutku. "
                            },
                            {
                                "text": "Sabab ka'a ya bay patapukanku, ibarat kuta' mbal tas\u014dd e' saga bantaku. "
                            },
                            {
                                "text": "Landu' aku bilahi pat'nna' ma Luma' Pangarapan ni ka'a bo' magluma' mailu sat'ggolku allum, ati pasindung aku ma deyo' kepetnu sapantun anak manuk. "
                            },
                            {
                                "text": "Ya Tuhanku, tasambutnu bay janji'ku ma ka'a, ati kabuwanan aku kah\u0101pan ya pamusaka'nu ma sasuku magmat\u0101w ma \u014dnnu. "
                            },
                            {
                                "text": "Bang pa'in pataha'nu umul sultan, bang pa'in pahogotnu pagsultanna sampay ma panubu'na. "
                            },
                            {
                                "text": "Mura-murahan, bang pa'in iya magsultan ma matahannu salama-lama tahun. Hampanin iya pah\u0101p ma sabab lasanu maka janji'nu ya mbal magkapinda. "
                            },
                            {
                                "text": "Jari aku itu angalang na pa'in pamudjiku \u014dnnu, ati suhulku ai-ai bay panganajalku ma ka'a, tukbalanku ni ka'a kahaba' llaw.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Tuhan, ka'a ya Tuhanku, landu' aku angentom ma ka'a. Bang aku alawak min haddaratnu, ya sapantunna lahat paslangan halam aniya' bohe'na. Patay bohe' palnyawahanku, apanggang baranku ma sabab katuyu'ku ma ka'a. "
                            },
                            {
                                "text": "Bay ka ta'nda'ku ma deyom Luma' Pangarapan ka'a, bay ta'nda'ku kawasanu maka sahayanu. "
                            },
                            {
                                "text": "Ahalga' lasanu, labi ahalga' min kallumku, angkan ka sanglitanku luwas min k'llongku. "
                            },
                            {
                                "text": "Pudjiku ka sat'ggolku allum. Anangga aku hinabuku anabbut \u014dnnu. "
                            },
                            {
                                "text": "Asalamat nyawaku, sapantun a'a asso he' kinakan ah\u0101p lanabna, angkan aku angalang pamudji ka'a luwas min k'llongku. "
                            },
                            {
                                "text": "Taentomku ka'a hinabuku palege ma pabahakanku, ati ka'a ya paghona'-hona'ku kahaba'-kahaba' sangom. "
                            },
                            {
                                "text": "Ka'a ya anabangan aku, angkan aku tabowa angalang hinabuku pasindung ma pikpiknu, sali' manuk-manuk. "
                            },
                            {
                                "text": "Pabalut pangatayanku ma ka'a, pinatotog aku he' tangannu sakap kowan. "
                            },
                            {
                                "text": "Bang pa'in palurus ni kalaloman ahirat saga a'a ya magisun amapatay aku. "
                            },
                            {
                                "text": "Bang pa'in sig\u0101m tinugutan binono' patay kalis bo' pinagkakan he' saga ero' paslangan. "
                            },
                            {
                                "text": "Pagubus, magkalasigan sultan ma Tuhan. Sinanglitan isab Tuhan e' sasuku anganjanji' ma \u014dnna. Malaingkan pinakittup bowa' saga a'a magputing.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Ka'am kamemon ma dunya, olanginbi Tuhan ma sabab kakoyagbi! "
                            },
                            {
                                "text": "Magkalang kam pamaheyabi \u014dnna kawasahan! Pudjihunbi iya bo' pas\u014dng kabantuganna! "
                            },
                            {
                                "text": "Amissala kam ni Tuhan, yukbi, \u201cYa Tuhan, akawasa du pa'in kahinangannu, mbal tasipat! Magpatiata saga palbantahannu ni ka'a sabab kawasanu mbal tasagga'. "
                            },
                            {
                                "text": "Pasujud ni ka'a sabarang bangsa ma deyom dunya. Angalang sig\u0101m pananglit ka'a, pinudji \u014dnnu ma kalangan sig\u0101m.\u201d "
                            },
                            {
                                "text": "Pi'itu kam ang'nda' ma bay tahinang he' Tuhan. Makat\u0101w-t\u0101w saga kahinangan ya tahinang e'na pangah\u0101p kitam panubu' si Mbo' Adam. "
                            },
                            {
                                "text": "Ya tahik bay tahinang he'na katoho'an, bo' magtinape' saga a'a parambila'. Angkan kitam subay magk\u014dg-koyagan Tuhan, "
                            },
                            {
                                "text": "ya magparinta sampay saumul-umul ma sabab kawasana. Pineyanan he'na palbangsa-bangsahan, supaya halam aniya' min sig\u0101m angatu ma iya. "
                            },
                            {
                                "text": "Ka'am saga bangsa, pudjihunbi Tuhantam, patanogunbi suwalabi pananglit ma iya. "
                            },
                            {
                                "text": "Niliyusan kitam min kamatay, pineyanan kitam bo' mbal parasdas tape'tam. "
                            },
                            {
                                "text": "Bay kami sulayannu, Tuhan, bay kami tatabnu, sapantun pilak tinatab ma panarulan. "
                            },
                            {
                                "text": "Bay kami kalabusunu, sapantun daing ma pokot, bay kami patanggungnu tanggungan abuhat. "
                            },
                            {
                                "text": "Makahantak pa'in kami, bay tugutannu saga a'a angura' palabay min k\u014dk kami. Bay kami palabay isab min deyom api maka min bohe', arak amatay, manda' kami paluwasnu bo' pinasampay ni lahat magdayas-dayas ma kinakan. "
                            },
                            {
                                "text": "Pi'ilu aku ni luma'nu angungsuran pagkulban tinunu', maka hinangku bay pagnajalku ni ka'a. "
                            },
                            {
                                "text": "Hinangku in janji' bay kak'bbatan bowa'ku, hinabuku bay kasigpitan. "
                            },
                            {
                                "text": "Tukbalanku ni ka'a bili-bili al'mmok maka kambing l'lla tinunu' ma katibu'ukanna. Ungsuranku ni ka'a susumbali'an sapi' maka kambing. "
                            },
                            {
                                "text": "Sasuku kam magmat\u0101w ma Tuhan, pi'itu kam akale ati pangahakaku ma ka'am bay kahinanganna ma aku. "
                            },
                            {
                                "text": "Bay aku parahing ni iya, bay iya sanglitanku maka pangallam bowa'ku. "
                            },
                            {
                                "text": "Abila aku bay anganapsuhan la'at ma deyom atayku, mbal aku kinale he' Pangh\u016b'ku. "
                            },
                            {
                                "text": "Saguw\u0101' tantu aku kinale he' Tuhan, ta'asip e'na pangamu'-ngamu'ku. "
                            },
                            {
                                "text": "Pudjitam Tuhan, ya halam bay amabiyal pagduwa'aku, ya halam bay pahali alasahan aku.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Ya PANGH\u016a', Tuhan Sangat Kawasa! Kalingkat du pa'in pat'nna'annu ilu! "
                            },
                            {
                                "text": "Sali' aku apunung e' baya'ku pi'ilu ni halaman luma' PANGH\u016a'. Magkalang aku ni Tuhan kakkal ma sabab kak\u014dranku, luwas min palnyawahanku maka min ginhawa-baranku. "
                            },
                            {
                                "text": "Minsan saga manuk-manuk paupit makab\u0101k pat'ppakan ma atag paghinangan kulban ni ka'a. Sampay saga manuk-manuk baliyu makahinang pugaranna mailu pangint'llohanna. Ya PANGH\u016a', Tuhan Sangat Kawasa! Ka'a ya Sultanku, ka'a ya Tuhanku. "
                            },
                            {
                                "text": "Aheya kah\u0101pan sasuku pat'nna' ma deyom luma'nu, sabab makasanglit sig\u0101m ma ka'a ma halam aniya' hogga'anna. "
                            },
                            {
                                "text": "Aheya kah\u0101pan ma sasuku makasambut kosog min ka'a, ya angangut patukad ni Awrusalam bo' anambahayang. "
                            },
                            {
                                "text": "Pasalta' sig\u0101m palabay min l'bbak Baka, tahinang lugal pagbohe'an. Ta'abut pa'in waktu pangulan, ap'nno' l'bbak in\u0101n e' kalowang-lowangan taga-bohe'. "
                            },
                            {
                                "text": "Paganap na pa'in kosog sig\u0101m, bo' paganap, sampay sig\u0101m paharap pakaniya-kaniya ni Tuhan ma da'ira Siyun. "
                            },
                            {
                                "text": "Ya PANGH\u016a', Tuhan Sangat Kawasa, Tuhan si Yakub, bang pa'in sambutnu pangamu'-ngamu'ku itu. "
                            },
                            {
                                "text": "O Tuhan, nda'un gi' sultan ya makatampanan kami. Nda'un pamaihu'anna, in iya a'a tapene'nu. "
                            },
                            {
                                "text": "Aku itu, p\u0101d-p\u0101d dangibu llaw maingga-maingga lahat, gom lagi' dang'llaw ma deyom halaman luma'nu. P\u0101d-p\u0101d aku pat'nna' ma kaluma'an saga a'a jahulaka', gom lagi' ma luma'nu, minsan hal an'ngge ma atag bowa' lawang. "
                            },
                            {
                                "text": "Sabab Tuhan Yawe sali' \u0101d maka tampan ma saga a'ana. Amuwan iya hulmat maka mahaltabat. Sasuku ahongpot tebongna mbal kinaiskutan he' Tuhan ai-ai ah\u0101p. "
                            },
                            {
                                "text": "O Tuhan Sangat Kawasa aheya kah\u0101pan ma sasuku angandol ma ka'a.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Sasuku pat'nna' ma sindungan Tuhan Mahatinggi pahali-hali ma limbuhan Sangat Kawasa. "
                            },
                            {
                                "text": "Buwattitu pah'llingku, \u201cSi Yawe ya pahogotanku. Sapantun iya kuta' patapukanku, pangandolanku iya.\u201d "
                            },
                            {
                                "text": "Tantu iya amuwasan ka'a min jallat ya pinat'nna'an ka'a, maka min saki makapatay. "
                            },
                            {
                                "text": "Tinambunan ka e'na ma sabakanna, ibarat manuk. Pasindung ka ma deyo' pikpikna. Tuhan ya sapantun \u0101d makahampanan ka'a sabab mbal to'ongan apinda kajarihanna. "
                            },
                            {
                                "text": "Mbal kagawahannu bangsa magl'l'ngngan ma kalendoman, atawa budjak ya nihiyak waktu llaw. "
                            },
                            {
                                "text": "Mbal is\u0101b kat\u0101wannu saki maglunsulan ma sangom, atawa bonglay ya makalaglag bang ugtu llaw. "
                            },
                            {
                                "text": "Abugtang pa'in dangibu a'a ma atagnu kowan, sangp\u016b' ngibu pa'in ma atagnu gibang, mbal ka talapay. "
                            },
                            {
                                "text": "Ta'nda' hal he' matanu bang ai panungbas Tuhan ma saga a'a jahulaka'. "
                            },
                            {
                                "text": "Bang Tuhan Mahatinggi ya pataptapannu, hatina si Yawe ya patapukanku isab, "
                            },
                            {
                                "text": "mbal ka t'kkahan bala', mbal sinekot luma'nu he' saki bonglay, "
                            },
                            {
                                "text": "sabab aniya' saga mala'ikat sin\u014d' he' Tuhan angahampanan ka'a pi'ingga-pi'ingga pal'ngnganannu. "
                            },
                            {
                                "text": "Tinayak ka e' sig\u0101m bo' mbal makasantuk tape'nu ni batu. "
                            },
                            {
                                "text": "Gi'ikannu halimaw maka sowa d'ppong, kagindasan e'nu halimaw maka buwaya. "
                            },
                            {
                                "text": "Angallam si Yawe, yukna, \u201cAlasa a'a itu ma aku, angkan liyusku iya min kajahatan, Angaku iya ma \u014dnku, angkan iya hampananku. "
                            },
                            {
                                "text": "Pagsabbutna ma aku, sambunganku magt\u016by. Pataptap aku ma iya hinabuna ma deyom sukkal. Tabangku iya ma deyom kasigpitan, maka buwananku iya \u014dn abantug. "
                            },
                            {
                                "text": "Ka'amuhan iya pagga pataha'ku umulna. Pata'uku iya bang buwattingga pangalappasku.\u201d   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Si Yawe ya magsultan ma kamemon, pagmahaldika'an sultan mahatinggi ya pamakayna. Ga'osan sultan iya pakambot hawakanna. Magsin'mmek iya kamahaltabatan. Ahogot papagan dunya itu, mbal tajudjal. "
                            },
                            {
                                "text": "Ya Tuhan, ahogot kapagsultannu, sangay min awal tagna'. Ka'asalnu dah\u016b gi' min kapamapanjari dunya. "
                            },
                            {
                                "text": "O Yawe, ang'llub saga s'llang, angabal tahik, alandos pangabalna, angalagublub kalumbagan tahik. "
                            },
                            {
                                "text": "Landu' aheya pangulattub goyak, aheya isab pang'llub goyak pasampoyak. Saguw\u0101' labi lagi' aheya ga'osan si Yawe, ya katapusan alanga. "
                            },
                            {
                                "text": "Atantu pangahatulnu, mbal magpinda-pinda. Alingkat luma'nu e' kasussina. Alingkat ni kasaumulan, O PANGH\u016a'.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Dai' na kam, magkalang kitam ni si Yawe kabowa kak\u014dgan, Patanogtam suwalatam ni iya, ya pinagsambatan Batu-Lakit panglappasan. "
                            },
                            {
                                "text": "S\u016bng kitam anukbal pagsukulan ni iya, paheyatam iya labay min kalangan maka tarasul. "
                            },
                            {
                                "text": "Sababna si Yawe ya Tuhan makaga'os, sultan abantug, alanga min katuhan-tuhanan kamemon. "
                            },
                            {
                                "text": "Tinayak he'na po'onan dunya itu. Dapuna asal saga kapussukan b\u016bd. "
                            },
                            {
                                "text": "Suku'na asal saga katahikan, sabab iya ya bay amapanjari. Iya na isab bay angompol gintana'an. "
                            },
                            {
                                "text": "Dai' na kam, pasujud kitam amudji iya. Ang\u014dk-tu'ut kitam ma alopan PANGH\u016a' Magpapanjari, "
                            },
                            {
                                "text": "kalna' in iya pagtuhanantam, maka kitam saga a'ana, sapantun bili-bili ma pangipatanna. Na, ma llaw itu, bang takalebi bissala Tuhan, yukna, "
                            },
                            {
                                "text": "\u201cDa'a patuwasunbi k\u014dkbi buwat bay ka'mbo'-mbo'anbi ma Meriba, buwat bay ma Massa isab, ma lahat paslangan. "
                            },
                            {
                                "text": "Bay aku sinulayan maka tinukas he' ka'mbo'anbi, sinulayan aku he' sig\u0101m, minsan du bay kalabayan he' sig\u0101m kahinanganku. "
                            },
                            {
                                "text": "Mpatp\u016b' tahun bay kap'ddi' atayku ma pangkatan ina'an-i. Saga a'a itu,\u201d yukku, \u201cmbal makatotog ameya' ma aku. Halam tata'u e' sig\u0101m kaul-pi'il ya kabaya'anku. "
                            },
                            {
                                "text": "Bay akagit atayku ati pagsapahanku sig\u0101m,\u201d yukku, \u201cSaga a'a itu mbal to'ongan pas\u014dd ni lahat pahalian bay tagamaku.\u201d   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Ka'am kamemon ma dunya itu, patanogun suwalabi amudji si Yawe, kabowa kak\u014dganbi. "
                            },
                            {
                                "text": "Ta'atunbi PANGH\u016a'-Yawe luwas min kakoyaganbi, pabaihu' kam ma iya maka kalanganbi makalasig. "
                            },
                            {
                                "text": "Ta'uhunbi si Yawe, in iya Tuhan. Si Yawe ya bay amapanjari kitam, ati suku'na kitam. A'ana kitam, sapantun bili-bili ma pangipatanna. "
                            },
                            {
                                "text": "Palabay kam min saga lawangna salta' kam magsarang-sukul. Pas\u014dd kam ni halaman luma'na hinabubi magpudji. Pagsukulinbi iya, pudjihunbi \u014dnna! "
                            },
                            {
                                "text": "Sabab ah\u0101p kasuddahan PANGH\u016a', maka taptap lasana kasi. Kapangandolan iya salama-lama tahun.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      Pudjiku si Yawe min deyom pangatayanku. Pudjiku \u014dnna sussi min palnyawahanku maka min kuwat-anggauta'ku. "
                            },
                            {
                                "text": "Aho', pudjiku PANGH\u016a' min deyom pangatayanku, mbal takalipat kamemon kah\u0101pan ya bay pamuwanna. "
                            },
                            {
                                "text": "Sabab iya ya angampun kamemon paldusahanbi. Iya ya amauli' kamemon sakibi. "
                            },
                            {
                                "text": "Iya is\u0101b angal'kkat kallumbi min lahat kamatayan. Iya isab amalipatan ka'am lasa maka ase'. "
                            },
                            {
                                "text": "Iya ya amuwanan ka'am ginisan kah\u0101pan ya makah\u0101p palasahanbi, angkan tabawi' bay kosog kabata'bi. Sapantun kam belle' ya mbal ata'u binale'. "
                            },
                            {
                                "text": "Abontol PANGH\u016a'-Yawe ma kahinanganna kamemon, pinabontol e'na hukuman ma sasuku pininjala' e' sara'. "
                            },
                            {
                                "text": "Bay pata'una si Musa pasal kaniyatanna. Bay pa'nda'na hinangna ni bangsa Isra'il. "
                            },
                            {
                                "text": "Patiase'un maka patilasahun asal PANGH\u016a'-Yawe, mbal akagit atayna magdai'-dai', gom pa'in palabi lasana tuman. "
                            },
                            {
                                "text": "Mbal iya paddas amabukag, mbal anatas ka'astolna sampay ni kasaumulan. "
                            },
                            {
                                "text": "Mbal kita pinat'nna'an kabinasahan ya makat\u014dpan dusata. Mbal kita tinungbasan e'na ma buwat hinangta ala'at. "
                            },
                            {
                                "text": "Sabab-kalna', landu' aheya lasana ma sasuku magmat\u0101wan iya. Mbal tabista kaheya lasana itu, buwat diyata' langit mbal tabista langkawna min babaw dunya. "
                            },
                            {
                                "text": "Pinalawak e'na paldusahantam, buwat lawak sobangan maka s'ddopan. "
                            },
                            {
                                "text": "Aheya ase' ma sasuku magmat\u0101w ma iya, buwat ka'ase' matto'a ma panganakna. "
                            },
                            {
                                "text": "Sabab kinata'uwan asal e'na ya bay pangompolan kitam manusiya'. Taentomna in kitam bay nihinang min bagunbun tana'. "
                            },
                            {
                                "text": "Ya ni\u014dnan manusiya' itu mbal anatas, sapantun parang-parang dai'-dai' patubu'. Sapantun sumping huma dai'-dai' manisna. "
                            },
                            {
                                "text": "Pagtumbuk pa'in baliyu, magt\u016by halam na. Mbal taentom bay kamah\u0113'na. "
                            },
                            {
                                "text": "Malaingkan ya kasi-lasa PANGH\u016a' ni sasuku magmat\u0101w ma iya anatas min awal tagna' sampay ni kasaumulan. Pasampay kahandakna abontol ni anak-mpu saga a'a kamemon, "
                            },
                            {
                                "text": "sasuku amogbogan kapagsulutan sig\u0101m maka Tuhan, maka atukid ameya' ma pandu'na. "
                            },
                            {
                                "text": "Pinatuman e' si Yawe pagparintana ma sulga' ati magtuhan iya ma papanjarihanna kamemon. "
                            },
                            {
                                "text": "Pudjihunbi PANGH\u016a'-Yawe, ka'am saga mala'ikatna patikawasahun ya angahinang kahandak Tuhan, ya ameya' ma panoho'anna. "
                            },
                            {
                                "text": "Pudjihunbi PANGH\u016a', ka'am kalaksa'-laksa'an ya sosoho'anna ma deyom sulga', maka ka'am ya maghinang kabaya'anna. "
                            },
                            {
                                "text": "Pudjihunbi PANGH\u016a', ka'am papanjarihanna, pudjihunbi iya maingga-maingga ma pagparintahanna. Pudjiku isab PANGH\u016a' sampay min buli'-atayku.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Aheya kah\u0101pan ma sasuku mbal kat\u014dngan dusa, ya atukid ameya' ma bay panara' si Yawe. "
                            },
                            {
                                "text": "Aheya kah\u0101pan ma saga a'a ya magkahagad ma pandu'na, ya magmatayan Tuhan sadja. "
                            },
                            {
                                "text": "Mbal sig\u0101m angahinang kala'atan, gom pa'in sig\u0101m an'ppu kajarihanna. "
                            },
                            {
                                "text": "O PANGH\u016a', bay ka amat'nna'an kami hatulan ya wajib bineya' to'ongan. "
                            },
                            {
                                "text": "Mura-murahan bang pa'in aku makatuyu' ameya' ma ai-ai pangahandaknu. "
                            },
                            {
                                "text": "Mbal aku tahinang pagiya'an, bang tahona'-hona'ku panoho'annu kamemon. "
                            },
                            {
                                "text": "Pudjiku ka magatay pote', hinabuku angadji' panara'nu ya landu' abontol. "
                            },
                            {
                                "text": "Ameya' du aku ma pangahandaknu, da'a pa'in aku siya-siyahun. "
                            },
                            {
                                "text": "Buwattingga he' subul anussi kajarihanna? Luwal bang panunuranna palmannu. "
                            },
                            {
                                "text": "Ka'a ya pagmatayanku, Tuhan, da'a aku tugutin pas\u0101' min panoho'annu. "
                            },
                            {
                                "text": "Tatau'ku palmannu ma deyom pangatayanku bo' supaya mbal amakay dusa ni ka'a. "
                            },
                            {
                                "text": "O Yawe, bang pa'in aheya barakat ma ka'a, pandu'in lagi' aku pasal kahandaknu. "
                            },
                            {
                                "text": "Usulku na pa'in saga panara' bay pangallamnu. "
                            },
                            {
                                "text": "Kin\u014dgan aku ameya' ma pandu'nu, buwat a'a magk\u014dgan pangalta' aheya. "
                            },
                            {
                                "text": "Panoho'annu ya pagtali'anku kahaba' waktu, pamikilanku na pa'in kajarihannu. "
                            },
                            {
                                "text": "Ka'amuhan aku ma pangahandaknu, mbal palehomku palmannu. "
                            },
                            {
                                "text": "Pagmurahun sosoho'annu itu, ati allum aku, maka amogbog pah\u0101p ma palmannu. "
                            },
                            {
                                "text": "Pasawahun lagi' pikilanku bo' ah\u0101p e'ku ang'nda' ma sara'nu makainu-inu. "
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": "O PANGH\u016a', palmannu itu sapantun palita'an ma pal'ngngananku, suwariyan ma labayanku. "
                            },
                            {
                                "text": "Bay aku makasapa maka bay patumanku, in aku ameya' to'ongan ma panara'nu, ya adil lullun. "
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": "Makainu-inu pamandu'nu, angkan bogboganku to'ongan. "
                            },
                            {
                                "text": "Palmannu ya pang\u0101'an sawa pamaranta' pikilan manusiya', minsan a'a akulang pangadji'na makahati du isab.   "
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Pahangad aku ang'nda' tudju ni kab\u016bran. Minningga aku makab\u0101k tabang? "
                            },
                            {
                                "text": "Tinabang aku he' si Yawe, ya bay amapanjari langit maka dunya. "
                            },
                            {
                                "text": "Mbal pasagaranna tape'nu parasdas ma l\u0101n. Mbal tatuli ya anganjagahan ka'a. "
                            },
                            {
                                "text": "Mbal talilap ya anunggu'an bangsa Isra'il, tantu iya mbal tatuli. "
                            },
                            {
                                "text": "Si Yawe ya anganjagahan ka'a, pasindungannu si Yawe pataptap ma bihingnu kowan. "
                            },
                            {
                                "text": "Mbal ka kinapiyalu bang llaw, mbal ka taluwa' bulan bang sangom. "
                            },
                            {
                                "text": "PANGH\u016a'-Yawe ya angahampanan ka'a bo' mbal ta'abut la'at. PANGH\u016a' ya ameyanan kallum-nyawanu. "
                            },
                            {
                                "text": "PANGH\u016a' ya anganjagahan ka'a ma katulaknu maka ma kapole'nu, min llaw itu sampay ni kasaumulan.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Yawe, bay aku tatabnu, kata'uwannu aku maka kapaga'aku. "
                            },
                            {
                                "text": "Ata'u ka ma katingk\u014d'ku maka ma kapundukku, kasakupannu pamikilku minsan min kalawakan. "
                            },
                            {
                                "text": "Ata'u ka ma kalunsulku maka kalegeku, tahimangkannu kajarihanku kamemon. "
                            },
                            {
                                "text": "O Yawe, bang aku s\u014dng amaluwas bissala, asal kata'uwannu kamemonna ma halam gi' tak'bbat. "
                            },
                            {
                                "text": "Nilikusan aku e'nu min dahuwan maka min bukutan, kapat'nna'an aku tangannu. "
                            },
                            {
                                "text": "Landu' makahaylan pangita'u buwattilu, mbal takannalku. Landu' alanga, mbal ta'abutku. "
                            },
                            {
                                "text": "Ya PANGH\u016a', pi'ingga aku bo' makalahi min R\u016b-nu? Pi'ingga palahianku bo' kaillaganku haddaratnu? "
                            },
                            {
                                "text": "Bang aku pa'angkat ni langit diyata', mailu ka asal. Bang aku pabahak ma lahat kamatay, mailu isab ka. "
                            },
                            {
                                "text": "Bang aku paleyang ni pasobangan llaw ati maglahat aku ma dambila' s'llang, "
                            },
                            {
                                "text": "ina'an ka isab angamaliman aku, komkomannu aku maka tangannu sakap kowan. "
                            },
                            {
                                "text": "Bang aku angupama, yukku, \u201cTantu aku katambunan e' kalendoman, papinda isab llaw ni sangom ma katilibutku,\u201d "
                            },
                            {
                                "text": "halam aniya' dapat, sabab halam aniya' lendom ma ka'a. Minsan sangom anahaya sali' llaw, sabab sali' du lendom maka sawa bang ma ka'a. "
                            },
                            {
                                "text": "Ka'a PANGH\u016a', bay amapanjari ginhawa-baranku, tabatuk e'nu pagdayawku hinabuku lagi' ma deyom kandang ina'ku. "
                            },
                            {
                                "text": "Aheya pudjiku ni ka'a, sabab ainu-inu aku, sin\u014dd aku t\u0101w, ma sabab ginhawa-baran ya hinangannu aku. Tata'uku asal, makainu-inu kahinangan kamemon. "
                            },
                            {
                                "text": "Halam katapukan min ka'a pagdayaw baranku waktu lagi' kapagbatuk ma aku ma kuta' kuddarat. Waktu isab kapanganyam ma aku ma kalaloman gumi, "
                            },
                            {
                                "text": "ta'nda'nu aku ma halam gi' ajukup kapaga'aku. Tasulat asal saga llaw ya pangangganta'nu ma aku, tasulat ma deyom kitabnu, tasulat dah\u016b lagi' min llaw kalahilku. "
                            },
                            {
                                "text": "Ya Tuhan, ahalga' ma aku kahona'-hona'nu, kumarukan hekana, mbal tasipat. "
                            },
                            {
                                "text": "Bang aku angitung kahona'-hona'annu, paheka lagi' min solagan gusung ma kaluha'an dunya. "
                            },
                            {
                                "text": "Ya Tuhan, bang pa'in papataynu saga a'a jahallis! Ka'am saga bula'ug, ala'an kam min aku! "
                            },
                            {
                                "text": "Tuhan, pinam\u016bng-m\u016bngan ka pangkal e' saga a'a in\u0101n, pinahina' \u014dnnu e' palbantahannu. "
                            },
                            {
                                "text": "O Yawe, aheya kab'nsiku ma sasuku ab'nsihan ka'a. Sasuku angatu ma kapagbaya'nu, asammal ma pang'nda'ku. "
                            },
                            {
                                "text": "Mbal kasandalan kab'nsiku ma saga a'a in\u0101n, itungku sig\u0101m sali' bantaku. "
                            },
                            {
                                "text": "O Tuhan, lilingun aku bo' tata'unu deyom pangatayanku, tatabun aku bo' tata'unu bang ai kahanggawanku. "
                            },
                            {
                                "text": "Tandingun aku, ya aniya' makala'at ma iman-nyawaku, ati malimin aku ma l\u0101n ya kakkal min awal ni ahil.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "      O Yawe, kalehun lagi' pangamu'-ngamu'ku. Kalehun panganjunjungku, ka'ase'in aku. Pasa'ut ka kono' anabangan aku, sabab kapangandolan ka maka abontol. "
                            },
                            {
                                "text": "Aku itu sosoho'annu, da'a aku sara'un, sabab halam aniya' manusiya' abontol ma pang'nda'nu. "
                            },
                            {
                                "text": "Tinurul aku he' bantaku, ginindasan aku e'na, pinodjak aku. Pinat'ddas aku he'na ma deyom kalendoman, sapantun a'a at'ggol na kamatayna. "
                            },
                            {
                                "text": "Halam aniya' kaholatanku, alamma palnyawahanku, angaloyot pangatayanku kabowa sukkalna. "
                            },
                            {
                                "text": "Amagtak ni atay saga patahunan palabay, angahona'-hona' aku pasal kahinangannu, amikil-mikil pasal hinang tangannu kamemon. "
                            },
                            {
                                "text": "Jari anangga aku tudju ni ka'a, mbal kasandalan pagmatay ma ka'a, sapantun a'a patay bohe' ma lahat apanggang. "
                            },
                            {
                                "text": "O PANGH\u016a', pasa'ut lagi' ka anambung, sabab angalongkoy iman-nyawaku. Bang ka pataikut min aku, tantu aku pasali' ni saga a'a ya amole' lahat. "
                            },
                            {
                                "text": "Bang pa'in aniya' habal pagdai'-llaw angalapalan aku pasal lasanu kakkal, sabab angandol du aku ma ka'a. Pandu'in aku l\u0101n ya wajib pal'ngngananku, sabab ka'a ya pangaholatan palnyawahanku. "
                            },
                            {
                                "text": "O Yawe, liyusun aku kono' min saga bantaku, sabab ka'a ya patapukanku. "
                            },
                            {
                                "text": "Pandu'in aku bo' tabeya'ku ai-ai pangahandaknu aku, sabab ka'a ya Tuhanku. Bang pa'in aku minaliman he' R\u016b-nu ah\u0101p, supaya aku makal'ngngan ma l\u0101n aratag. "
                            },
                            {
                                "text": "Ya PANGH\u016a', pakallumun aku ma sabab kabantug \u014dnnu. Puwasin aku min kasukkalan ma sabab kabontol palangaynu. "
                            },
                            {
                                "text": "Laglagun lagi' palbantahanku ma sabab lasanu kakkal. Pahalamun saga a'a kamemon ya anguntarahan aku, sabab atanu du aku.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": " "
                            }
                        ]
                    },
                    {
                        "verses": [
                            {
                                "text": "     Pudji ni si Yawe! Pudjihunbi iya min deyom sulga', pudjihunbi min kalangahan langit. "
                            },
                            {
                                "text": "Ka'am saga mala'ikatna, pudjihunbi iya, ka'am sosoho'anna patikawasahun, pudjihunbi. "
                            },
                            {
                                "text": "Ka'am mata llaw maka bulan, pudjihunbi si Yawe, ka'am saga bitu'un magsasahaya, pudjihunbi iya. "
                            },
                            {
                                "text": "Saga ma kalangkawan katapusan, amudji kam ma iya, Saga bohe' ma diyata'an langit, amudji kam. "
                            },
                            {
                                "text": "Patut pinabantug \u014dn si Yawe e' ai-ai pinapanjari sabab angallam sadja iya ati paniya' magt\u016by. "
                            },
                            {
                                "text": "Pinat'nna'an sig\u0101m lugal min kahandakna, pinat'nna'an sig\u0101m ganta'an ya anatas ni kasaumulan. "
                            },
                            {
                                "text": "Pudjihunbi si Yawe ma kaluha'an dunya, ka'am saga sattuwa maka sasuku ma kategob-tegoban, "
                            },
                            {
                                "text": "l'tte' maka tigtigan aes, alu' aes maka gabun, saga badju ya angahinang kabaya'anna, "
                            },
                            {
                                "text": "kamemon kab\u016bd-b\u016bran maka kab\u012bd-b\u012bran, saga kabbun maka saga kayu sidro, "
                            },
                            {
                                "text": "kaginisan sattuwa talun maka kamemon sapi' ni'ipat, manuk-manuk pal\u0113 maka manuk-manuk pikpikan "
                            },
                            {
                                "text": "saga kasultanan ma dunya maka palbangsa-bangsahan, saga a'a balbangsa maka saga magbabaya', "
                            },
                            {
                                "text": "saga onde' baha'u subul-budjang, kamanahutan maka kato'ahan. "
                            },
                            {
                                "text": "Papudjihun kamemon pinapanjari itu, soho'un amabantug \u014dn si Yawe sabab luwal \u014dnna ya patut binantug. Minsan maingga ma dunya, minsan isab ma sulga' halam aniya' makaliyu min kamahaldika'an si Yawe. "
                            },
                            {
                                "text": "Aniya' a'a patikosogun pinaniya' e'na panabang saga a'ana, a'a pinagmahaltabatan e' kamemon suku'na, e' saga panubu' si Isra'il, ya bangsa kalasahanna.   "
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            }
                        ]
                    },
                    {
                        "verses": [
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": ""
                            },
                            {
                                "text": "   "
                            }
                        ]
                    }
                ]
            },
            {
                "names": [
                    "Jonah"
                ],
                "usfm_id": "Jonah",
                "abbreviation": "Jonah",
                "chapters": [
                    {
                        "verses": [
                            {
                                "text": "    Aniya' lapal PANGH\u016a'-Yawe pasampay ni si Yunus anak si Amittai."
                            },
                            {
                                "text": "Yukna, \u201cPeh\u0113' ka ni da'ira Niniba, ya da'ira aheya in\u0101n. Magnasihat ka peh\u0113' ni saga a'ana. Pata'uhun sig\u0101m in da'ira sig\u0101m song pinat'kkahan mulka', sabab ta'nda'ku kala'atan sig\u0101m.\u201d  "
                            },
                            {
                                "text": "  Sag\u014d' mbal bilahi si Yunus, gom pa'in alahi iya min PANGH\u016a'. Ya tudjuna lahat sadd\u012b ni\u014dnan Tarsis, angkan iya pal\u016bd ni Joppa amiha kappal pameya'anna peh\u0113'. Pagbayadna pa'in sukay, pariyata' na iya bo' yampa patulak ni lahat Tarsis ya lahat palahianna min PANGH\u016a'.  "
                            },
                            {
                                "text": "  Manjari aniya' baliyu akosog pinatumbuk e' PANGH\u016a' ni dilaut kablangan e'. Alandos goyak agon makaka'at kappal."
                            },
                            {
                                "text": "Sin\u014dd t\u0101w saga a'a kamemon maghihinang ma kappal in\u0101n ati angalemong sig\u0101m ni tuhan-tuhan sig\u0101m pakaniya-pakaniya bang pa'in tinabangan. Puwas e' tinimanan e' sig\u0101m ba'anan duwa'an ni tahik supaya angalampung kappal.  "
                            },
                            {
                                "text": "  Sag\u014d' bay pareyo' si Yunus ni deyom mohang. Palege iya maina'an sampay ahaluk tulina. Manjari ta'abut iya maina'an e' kapitan kappal. Yukna ma iya, \u201cOy! Makatuli gi' ka, \u0101! Pabungkal ka! Angamu'-ngamu' ka ni Tuhannu! Kalu kitam kinale ati lappasan kitam!\u201d  "
                            },
                            {
                                "text": "  Sakali magsuli-suli saga a'a maghinang ma kappal, yuk sig\u0101m, \u201cS\u016bng, magko'ot-ko'ot kitam bo' kata'uwantam bang sai sababan bala' itu.\u201d Manjari magko'ot pa'in sig\u0101m, \u014dn si Yunus ya tako'ot.  "
                            },
                            {
                                "text": "  Yuk saga a'a in\u0101n ma iya, \u201cHaka'in kami bang sai makasabab ya angkan kitam kat'kkahan bala' itu. Ai usahanu? Minningga ka? Ai lahatnu? Bangsa ai ka?\u201d  "
                            },
                            {
                                "text": "  Anambung si Yunus, yukna, \u201cAku itu bangsa Hibrani. Ya pagta'atanku si Yawe, Tuhan tag-sulga' ya magpapanjari deya maka dilaut.\u201d  "
                            },
                            {
                                "text": "  Na, ag'mma sumangat sig\u0101m pagka takale haka si Yunus in iya alahi min PANGH\u016a'. \u201cAr\u014dy!\u201d yuk sig\u0101m. \u201cDaka ai tahinangnu itu!\u201d"
                            },
                            {
                                "text": "Sakali pakosog na pa'in bo' pakosog goyak. Manjari tinilaw e' sig\u0101m si Yunus, yuk-i, \u201cAi subay hinang kami ma ka'a supaya pat'ddo' tahik itu?\u201d  "
                            },
                            {
                                "text": "  \u201cH\u016bgunbi aku ni tahik,\u201d yukna, \u201cbo' pat'ddo' pabalik. Kata'uwanku aku ya sababan angkan kam taluwa' goyak aheya itu.\u201d  "
                            },
                            {
                                "text": "  Sag\u014d' mbal bilahi saga a'a ma kappal in\u0101n. Gom pa'in sig\u0101m amuspus magtindayung kalu makasampay ni bihing. Sag\u014d' mbal takole' e' sig\u0101m sabab akalap lagi' goyak min bay dah\u016b."
                            },
                            {
                                "text": "Puwas e' angamu'-ngamu' sig\u0101m ni PANGH\u016a'-Yawe. Yuk sig\u0101m, \u201cO Yawe, ma'ase' ka. Da'a kami papatayun bang a'a itu amatay e' kami. Da'a kami dusahin bang kami am'kkat nyawa a'a halam aniya' dusana. Ka'a sadja ya magbaya'.\u201d"
                            },
                            {
                                "text": "Manjari binuhat e' sig\u0101m si Yunus bo' nih\u016bg ni tahik. Magt\u016by pahondong goyak ati t'ddo' na pabalik."
                            },
                            {
                                "text": "Minn\u0113' aheya t\u0101w saga a'a in\u0101n ma PANGH\u016a' si Yunus. Sakali aniya' kulban tinukbal e' sig\u0101m ni PANGH\u016a' e' maka aniya' pagnajal sig\u0101m ma iya.  "
                            },
                            {
                                "text": "  Malaingkan aniya' daing landu' aheya bay pinabeya' e' PANGH\u016a' an'llon si Yunus. Manjari t'llung'llaw t'llumbahangi ya t'ggol si Yunus ma deyom b'ttong daing e'.    "
                            }
                        ]
                    },
                    {
                        "verses": [
                            {
                                "text": "    Ma deyom b'ttong daing pa'in si Yunus, angamu'-ngamu' iya ni si Yawe ya Tuhanna."
                            },
                            {
                                "text": "Yukna,  \u201cPagka aku ma deyom kasigpitan bay lingananku PANGH\u016a' ati kasambungan aku e'na. Pagka aku ma lahat kamatayan, bay aku angamu' tabang, ati takalenu pangamu'ku. "
                            },
                            {
                                "text": "Bay aku larukannu peh\u0113' ni s'llang ni lalom tegob-tegoban, ni buliluk s'llog. Bay aku tabowa e' abalnu, Bay aku kasampoyakan e' goyaknu. "
                            },
                            {
                                "text": "Ya pangannalku, \u2018In aku palawaknu min matahannu.\u2019 Magniyat aku mbal na maka'nda' pabalik ma langgalnu sussi. "
                            },
                            {
                                "text": "Agon-agon aku alembo ma tahik, Alimun aku ma tahik tegob-tegoban, Kaleboran aku e' sagmot tahik. "
                            },
                            {
                                "text": "Pat'nde aku sampay ni deyo' katapusan. Pa'abut aku ni lahat kamatayan, ni lahat atambol lawangna salama-lama. Daipara ka'a Tuhan, ka'a Pangh\u016b'ku, bay angalappasan aku min deyo' katobtoban. "
                            },
                            {
                                "text": "Song pa'in ab'kkat napasku, taentomku ka'a, O PANGH\u016a'. Bay sabbutku \u014dnnu, bay pasampayku panganduwa'aku ni ka'a, ni deyom langgalnu sussi. "
                            },
                            {
                                "text": "Sai-sai ameya'an tuhan-tuhan halam p\u016bsna alungay pangandolna ma ka'a. "
                            },
                            {
                                "text": "Sag\u014d' aku itu anukbalan kulban ni ka'a hinabu angalang pamudji. Tumanku bay najalku ni ka'a, sabab ka'a ya si Yawe ya PANGH\u016a' maglalappas.\u201d   "
                            },
                            {
                                "text": "  Puwas e', in daing aheya tasoho' e' PANGH\u016a' angutta'an si Yunus peh\u0113' ni bihing tampe.   "
                            }
                        ]
                    },
                    {
                        "verses": [
                            {
                                "text": "Puwas e' pasampay lapal PANGH\u016a' ni si Yunus, kaminduwana na."
                            },
                            {
                                "text": "Yukna, \u201cPeh\u0113' ka ni Niniba, ya da'ira aheya in\u0101n. Magnasihat ka ma sig\u0101m ya lapal pangahakaku itu ma ka'a.\u201d  "
                            },
                            {
                                "text": "  Jari bineya' e' si Yunus panoho'an PANGH\u016a' ati peh\u0113' iya ni Niniba. Aheya sidda da'ira Niniba in\u0101n, saga t'llung'llaw nil'ngngan."
                            },
                            {
                                "text": "Na, makal'ngngan pa'in si Yunus dang'llaw, magnasihat na iya. Yukna, \u201cTa'abut mpatp\u016b'-ng'llaw minnitu nilubu da'ira Niniba itu.\u201d"
                            },
                            {
                                "text": "Pagkale saga a'a Niniba ma lapal Tuhan itu, magt\u016by sig\u0101m am'nnal ma iya. Magdakayu' sig\u0101m gara' subay magpuwasa, jari saga a'a in\u0101n kamemon aheya-ariki' magsin'mmek karut paltanda'an in sig\u0101m pataikut na min dusa sig\u0101m.  "
                            },
                            {
                                "text": "  Na, makasampay pa'in haka itu ni sultan ma lahat Niniba, magt\u016by iya an'ngge min paningk\u014d'anna pagsultanan. Nihurusan pamakayna bangsahan bo' mags'mmek karut maka e'na aningk\u014d' ma abu."
                            },
                            {
                                "text": "Pagubus, aniya' lling bay pinatanyag e' sultan itu ma saga a'a Niniba, yukna, \u201cLling itu min sultan maka saga a'ana bangsahan: Ai na ka manusiya' atawa hayop, subay da'a amangan atawa anginum, maka mbal animtim minsan ai."
                            },
                            {
                                "text": "Kamemon saga manusiya' maka kamemon hayop subay pinat'nna'an karut. In kamemon a'a subay amuspus angamu' duwa'a ni Tuhan. Subay nibbahan e' sig\u0101m in kahinangan sig\u0101m asabul maka jahulaka'."
                            },
                            {
                                "text": "Kalu mura-murahan apinda pikilan Tuhan bo' ma'ase'. Jari mbal lanjalanna mulka'na ati kitam itu mbal magmula.\u201d  "
                            },
                            {
                                "text": "  Na, pag'nda' Tuhan ma bay kahinangan sig\u0101m e', in sig\u0101m pataikut na min kala'atan bay kabiyaksahan sig\u0101m, jari apinda pikilanna. Ma'ase' iya ma sig\u0101m ati halam nilanjalan niyatna angamulka'an sig\u0101m.    "
                            }
                        ]
                    },
                    {
                        "verses": [
                            {
                                "text": "    Saguw\u0101' akagit atay si Yunus, halam to'ongan iya kasulutan."
                            },
                            {
                                "text": "Angamu'-ngamu' iya ni PANGH\u016a', yukna, \u201cO Yawe, ya na ko' itu bay kagawahanku mah\u0113' lagi' aku ma lahatku. Angkan na aku bay pasa'ut alahi tudju ni lahat Tarsis. Kata'uwanku kasuddahannu, in ka'a-i Tuhan pananabang maka patiase'un, mbal magdai'-dai' angastol. Patilasahun ka asal, ata'u amindahan niyatnu arak amat'kka bala'."
                            },
                            {
                                "text": "Angkan ko', PANGH\u016a', b'kkatun na napasku sabab ah\u0101p lagi' aku amatay.\u201d  "
                            },
                            {
                                "text": "  Sag\u014d' anambung PANGH\u016a' ma iya yukna, \u201cAniya' bah\u0101' kapatutnu angastol buwattilu?\u201d  "
                            },
                            {
                                "text": "  Puwas e' paluwas si Yunus min da'ira in\u0101n maka e'na aningk\u014d' ma luwasan, tampal ni sobangan. Aniya' panggung tahinangna maina'an, jari aningk\u014d' iya ma sindunganna angagad-ngagad bo' kata'uwanna bang ai katobtoban da'ira he'."
                            },
                            {
                                "text": "Sakali aniya' bahan dahunan pinatomo' e' PANGH\u016a'-Yawe pamalimbu k\u014dk si Yunus bo' mbal ala'at palasahanna. Jari kin\u014dgan si Yunus ma sabab bahan e'."
                            },
                            {
                                "text": "Sag\u014d' pagdai'-llaw, aniya' ulat pinapeh\u0113' e' Tuhan amangan batang bahan bo' angalanos."
                            },
                            {
                                "text": "Alanga pa'in llaw, aniya' isab baliyu pabeya'na min sobangan, baliyu landu' apasu', jari kasilakan k\u014dk si Yunus sampay iya kinapiyalu. Bilahi na iya amatay, yukna, \u201cGom gi' aku amatay.\u201d  "
                            },
                            {
                                "text": "  Manjari ah'lling Tuhan ma si Yunus, yukna, \u201cTaga-kapatut ka bah\u0101' angastol ma sabab kalanos bahan e'?\u201d   \u201cAho',\u201d yuk sambung si Yunus. \u201cAh\u0101p lagi' aku amatay sabab mbal kasandalanku ka'astolku itu.\u201d  "
                            },
                            {
                                "text": "  Sag\u014d' anambung PANGH\u016a', yukna, \u201cBahan ilu bay pasaha' waktu sangom bo' pak'llos waktu llaw. Ngga'i ka ka'a ya bay angipat iya atawa amatomo', bo' pa'in pagsusahannu."
                            },
                            {
                                "text": "Ya lagi'na saga a'a ma da'ira Niniba itu. Labi sig\u0101m dahatus maka duwamp\u016b' ngibu puhu', a'a mbal makasilang gibang min kowan bang ai bidda'na. Aheka isab kahayop-hayopan maina'an. Angkan subay pagsusahanku da'ira itu maka saga a'ana landu' aheka.\u201d      "
                            }
                        ]
                    }
                ]
            },
            {
                "names": [
                    "Matthew"
                ],
                "usfm_id": "Matthew",
                "abbreviation": "Matt",
                "chapters": [
                    {
                        "verses": [
                            {
                                "text": "     Ya itu kapangkatan si Isa Al-Masi, panubu' si Da'ud ya panubu' si Ibrahim.  "
                            },
                            {
                                "text": "Si Ibrahim bay mma' si Isa'ak, ya Isa'ak bay mma' si Yakub. Si Yakub bay mma' si Yuda maka saga danakanna, "
                            },
                            {
                                "text": "si Yuda bay mma' si Peres maka si Sera (si Tamar ya ina' sig\u0101m). Si Peres bay mma' si Hesdon, ya si Hesdon bay mma' si Aram. "
                            },
                            {
                                "text": "Si Aram bay mma' si Amminadab, ya Amminadab bay mma' si Nasson. Si Nasson bay mma' si Salmon, "
                            },
                            {
                                "text": "ya Salmon bay mma' si Bowas (si Rahab ya ina'na). Si Bowas bay mma' si Obed, ina'na bay si R\u016bt. Si Obed bay mma' si Jesse, "
                            },
                            {
                                "text": "ya Jesse bay mma' sultan Da'ud.    Si Da'ud in\u0101n bay mma' si Sulayman, ina'na bay h'nda si Uriya. "
                            },
                            {
                                "text": "Si Sulayman bay mma' si Rehobowam, ya Rehobowam bay mma' si Abiya, ya Abiya bay mma' si Asa. "
                            },
                            {
                                "text": "Si Asa bay mma' si Josapat, ya Josapat bay mma' si Joram, ya Joram bay mma' si Usiya. "
                            },
                            {
                                "text": "Si Usiya bay mma' si Jotam, ya Jotam bay mma' si Ahas, ya Ahas bay mma' si Hijikiya. "
                            },
                            {
                                "text": "Si Hijikiya bay mma' si Manasse, ya si Manasse bay mma' si Amon, ya Amon bay mma' si Jusiya. "
                            },
                            {
                                "text": "Si Jusiya bay mma' si Jekoniya maka saga danakanna.  "
                            },
                            {
                                "text": "Min waktu kapamowa bangsa Isra'il ni lahat Babilon sampay ni waktu kapaganak ma si Isa, buwattitu ya sugsuganna.  Si Jekoniya in\u0101n bay mma' si Salati, ya Salati bay mma' si Sirubbabil. "
                            },
                            {
                                "text": "Si Sirubbabil bay mma' si Abiyud, ya Abiyud bay mma' si Eliyakim, ya Eliyakim bay mma' si Asor. "
                            },
                            {
                                "text": "Si Asor bay mma' si Sadok, ya Sadok bay mma' si Akim, ya Akim bay mma' si Eliyud. "
                            },
                            {
                                "text": "Si Eliyud bay mma' si Eleyasar, ya Eleyasar bay mma' si Mattan, ya Mattan bay mma' si Yakub. "
                            },
                            {
                                "text": "Si Yakub bay mma' si Yusup ya h'lla si Mariyam ina' si Isa, ya ni\u014dnan Al-Masi.   "
                            },
                            {
                                "text": "  Manjari aniya' sangp\u016b' maka mpat pangkatan min si Ibrahim sampay ni si Da'ud, sangp\u016b' maka mpat pangkatan min si Da'ud sampay ni waktu bay pamala'an saga a'a Isra'il ni Babilon, ati sangp\u016b' maka mpat pangkatan isab minn\u0113' sampay ni waktu kapaganak ma Al-Masi.   "
                            },
                            {
                                "text": "     Buwattitu ya kal'ngnganan kapanganak ma si Isa Al-Masi. Ina'na si Mariyam bay makapagbintak asal maka si Yusup, sag\u014d' ma halam gi' sig\u0101 takawin tananam e' si Mariyam in iya angiram sabab min kawasa R\u016b Sussi."
                            },
                            {
                                "text": "A'a adil asal si Yusup ya tunang si Mariyam e', angkan iya agara' pabaibad min iya ma halam aniya' makata'u. Mbal iya bilahi amuwanan si Mariyam kaiya'an ma mata mairan."
                            },
                            {
                                "text": "Na, sabu pa'in si Yusup amikil-mikil pasal pakaradja'an itu, aniya' mala'ikat min Tuhan pauppi ni iya. Yuk mala'ikat, \u201cO Yusup panubu' si Da'ud, da'a ka ahawal-hawal magdakayu' maka si Mariyam ilu, sabab min kawasa R\u016b Tuhan ya angkan aniya' kab'ttonganna."
                            },
                            {
                                "text": "Anganak du iya l'lla, ati Isa ya pang\u014dnnu ma iya sabab iya ya angalappas bangsana Isra'il min paldusahan sig\u0101m.\u201d  "
                            },
                            {
                                "text": "  Na, pinat'kka saga pakaradja'an itu kamemon bo' aniya' katumanan ma bay pangallam Tuhan ma dakayu' nabi, ya yuk-i,"
                            },
                            {
                                "text": "\u201cAniya' in\u0101n budjang angiram, ati anganak iya l'lla, Emmanuwel ya pang\u014dn sig\u0101m ma iya.\u201d Hatina \u2018Tuhan pat'nna' ma kitam.\u2019  "
                            },
                            {
                                "text": "  Pagbati' pa'in si Yusup min uppina, bineya' e'na panoho'an mala'ikat ati pah'ndana si Mariyam."
                            },
                            {
                                "text": "Sag\u014d' subay na apuwas bay kapanganak si Mariyam bo' yampa sig\u0101 magp\u016bn. Jari anganak si Mariyam l'lla ati Isa ya pang\u014dn si Yusup ma iya.    "
                            }
                        ]
                    },
                    {
                        "verses": [
                            {
                                "text": "    Si Isa bay nianakan ma kaluma'an Betlehem ma lahat Yahudiya, ma masa kapagsultan si Herod. Mbal at'ggol, aniya' saga a'a alim bay min sobangan at'kka peh\u0113' ni Awrusalam. Saga a'a itu pangangadji' ma saga bitu'un."
                            },
                            {
                                "text": "Pagt'kka sig\u0101m ni Awrusalam magt\u016by sig\u0101m atilaw, yuk-i, \u201cMaingga na onde'-onde' bay nianakan, ya ginanta' magsultan ma bangsa Yahudi? Ta'nda' kami bitu'un ya pamandogahan iya, paluwa' min sobangan, jari itiya' kami pi'itu amudji iya.\u201d  "
                            },
                            {
                                "text": "  Pagkale itu e' Sultan Herod, magt\u016by landu' asasaw pikilanna. Sampay saga a'a kamemon ma deyom da'ira in\u0101n magkasasawan du isab."
                            },
                            {
                                "text": "Magpanoho'an si Herod subay magtipun saga nakura' kaimaman maka saga guru sara' agama. Atilaw iya ma sig\u0101m, yukna, \u201cMaingga kono' panganakan Al-Masi?\u201d  "
                            },
                            {
                                "text": "  Anambung saga a'a in\u0101n, yuk-i, \u201cMa kaluma'an Betlehem, ma lahat Yahudiya, sabab tasulat asal e' nabi ma deyom Kitab, ya yuk-i:  "
                            },
                            {
                                "text": "\u2018In kauman Betlehem, ya ma lahat Yahudiya, aheya kabantuganna min saga da'ira babantugun ma lahat Yahudiya, sabab aniya' palahil minn\u0113' dakayu' a'a magmak\u014dk, a'a angupiksa' saga a'aku bangsa Isra'il!\u2019 \u201d   "
                            },
                            {
                                "text": "  Puwas e' pinalinganan e' sultan Herod saga a'a alim e', binowa magbissala ma halam aniya' makata'u. Tinilaw sig\u0101m e'na bang sumiyan waktu bay kasobang bitu'un."
                            },
                            {
                                "text": "Kahaka'an pa'in sultan, pinapeh\u0113' sig\u0101m ni Betlehem. Buwattitu panoho'anna ma sig\u0101m, yuk-i, \u201cPeh\u0113' kam, piha'unbi to'ongan onde'-onde' in\u0101n. Bang iya tab\u0101kbi, pata'uhunbi aku supaya aku isab peh\u0113' amudji iya.\u201d  "
                            },
                            {
                                "text": "  Aubus pa'in sig\u0101m binissalahan e' sultan, palanjal na sig\u0101m tudju ni Betlehem. Ma labayan pa'in, parah\u016b min sig\u0101m bitu'un ya bay ta'nda' sig\u0101m ma lahat sobangan lagi'. Pag'nda' itu, landu' aheya kak\u014dgan sig\u0101m. Jari patongod bitu'un in\u0101n min diyata' luma' ya pat'nna'an onde'."
                            },
                            {
                                "text": "  Aubus pa'in sig\u0101m binissalahan e' sultan, palanjal na sig\u0101m tudju ni Betlehem. Ma labayan pa'in, parah\u016b min sig\u0101m bitu'un ya bay ta'nda' sig\u0101m ma lahat sobangan lagi'. Pag'nda' itu, landu' aheya kak\u014dgan sig\u0101m. Jari patongod bitu'un in\u0101n min diyata' luma' ya pat'nna'an onde'."
                            },
                            {
                                "text": "Makas\u014dd pa'in saga a'a alim in\u0101n ni deyom luma', ta'nda' e' sig\u0101m onde'-onde' maka ina'na si Mariyam. Jari pasujud sig\u0101m amudji iya, maka pinaluwas isab saga huhulmatan bay bowa sig\u0101m pamuwan ma onde' in\u0101n. Aniya' bulawan, kamanyan, maka pahamut mira.  "
                            },
                            {
                                "text": "  Puwas e' binanda'an sig\u0101m e' Tuhan ma deyom uppi, sin\u014d' da'a pabalik ni si Herod. Manjari amole' sig\u0101m ni lahat labay min l\u0101n sadd\u012b.   "
                            },
                            {
                                "text": "    Pagla'an sig\u0101m, aniya' mala'ikat min Tuhan magpanyata' ni si Yusup ma deyom uppi. Yuk mala'ikat, \u201cPunduk ka. Bowahun onde' maka ina'na ilu ati alahi kam ni lahat Misil. Mah\u0113' gi' kam sat'ggol kam mbal pala'anku minn\u0113'. Ilu si Herod amiha onde' ilu pinapatay.\u201d  "
                            },
                            {
                                "text": "  Magt\u016by punduk si Yusup. Ni\u0101' e'na onde' maka ina'na bo' sig\u0101m pauntas minn\u0113' tudju ni lahat Misil ma sangom du in\u0101n."
                            },
                            {
                                "text": "Mah\u0113' sig\u0101m sampay amatay si Herod. Jari aniya' kamaksuran ma bay pangallam Tuhan, ya tasulat ma Kitab e' nabi Hoseya. Yukna, \u201cBay soho'ku anakku pi'itu min lahat Misil.\u201d   "
                            },
                            {
                                "text": "    Pagta'u pa'in e' si Herod in iya bay niakkalan he' saga a'a alim e', apasu' to'ongan atayna. Magt\u016by iya magpanoho'an pinapatay saga onde'-onde' l'lla kamemon ma Betlehem sampay ma sakalibutna, sasuku angumul duwantahun sampay pareyo' gi' minn\u0113'. Binista e' si Herod umul saga onde' in\u0101n tinagna'an min waktu bay pamata'u iya e' saga a'a alim pasal waktu katuwa' bitu'un.  "
                            },
                            {
                                "text": "  Minn\u0113' aniya' kamaksuran ma bay tasulat e' nabi Irimiya, ya yukna,  "
                            },
                            {
                                "text": "\u201cAniya' lengog takale ma lahat Rama, lengog a'a magkarukka'an maka maglemong. Si Rakiya anangisan saga anakna. Mbal tapahali paglemongna, sabab wa'i pinapatay anakna kamemon.\u201d    "
                            },
                            {
                                "text": "    Amatay pa'in si Herod, aniya' mala'ikat min Tuhan bay pauppi ni si Yusup mah\u0113' ma lahat Misil."
                            },
                            {
                                "text": "Yuk mala'ikat, \u201cPunduk ka. Bowahun onde' maka ina'na pabalik ni lahat Isra'il, sabab magpatayan na saga a'a bilahi amapatay onde' ilu.\u201d"
                            },
                            {
                                "text": "Sakali pabangun si Yusup. Binowa e'na onde' maka ina'na pabalik ni lahat Isra'il.  "
                            },
                            {
                                "text": "  Pagta'u pa'in e' si Yusup in si Arkilas paganti' na min mma'na si Herod magsultan ma lahat Yahudiya, at\u0101w iya palahat maina'an. Binanda'an iya pabalik ma deyom uppi, ya angkan sig\u0101m magtai'anak peh\u0113' ni lahat Jalil"
                            },
                            {
                                "text": "bo' pat'nna' ma kaluma'an ni\u014dnan Nasaret. Jari aniya' kamaksuran ma bay pinagkallam e' saga kanabihan pasal Al-Masi, ya yuk-i, \u201cNi\u014dnan iya a'a Nasaret.\u201d    "
                            }
                        ]
                    },
                    {
                        "verses": [
                            {
                                "text": "     Manjari ma waktu he'-i at'kka si Yahiya Magpapandi peh\u0113' ni paslangan Yahudiya magnasihat."
                            },
                            {
                                "text": "Yuk nasihatna ni saga a'a bay patimuk pina'an, \u201cPataikut kam min dusabi sabab asekot na waktu kapagparinta Tuhan ma kitam.\u201d"
                            },
                            {
                                "text": "Si Yahiya itu bay pinagbissala asal e' nabi Isaya, yuk-i,  \u201cAniya' a'a angalingan ma lahat paslangan, yukna, \u2018Lanu'inbi l\u0101n ya palabayan Pangh\u016b'. Pabontolunbi pal'ngngananna.\u2019 \u201d   "
                            },
                            {
                                "text": "  Ya pas'mmek si Yahiya in\u0101n kakana' hinangan bulbul unta', maka dakayu' sabitan kuwit sapi' pakambot ma hawakanna. Ya pagkakanna ampan maka gula' buwani."
                            },
                            {
                                "text": "Na, peh\u0113' ni si Yahiya saga a'a min da'ira Awrusalam, min kaluha'an lahat Yahudiya, maka min saga kaluma'an ma karuwambila' sapa' Jordan."
                            },
                            {
                                "text": "Magpasab'nnal sig\u0101m pasal bay dusa sig\u0101m, ati pinandi sig\u0101m e' si Yahiya ma sapa' Jordan e'.  "
                            },
                            {
                                "text": "  Sag\u014d' pag'nda' si Yahiya ma ba'anan a'a Parisi maka a'a Saddusi pina'an ni iya mikipandi, yukna ni sig\u0101m, \u201c\u0112, ka'am ilu, addatbi sapantun sowa pangangakkal! Sai bah\u0101' bay amanda'an ka'am subay papuwas min mulka' Tuhan ya song pat'kka?"
                            },
                            {
                                "text": "Bang kam sab'nnal-b'nnal pataikut na min dusabi, hinangunbi hinang ah\u0101p, palsaksi'an in addatbi apinda na."
                            },
                            {
                                "text": "Da'a kam magpikil in ka'am mbal minulka'an saukat na kam panubu' si Ibrahim. Haka'anta kam, minsan saga batu itu tahinang du panubu' si Ibrahim e' Tuhan!"
                            },
                            {
                                "text": "Ka'am ilu hantang saga kayu arai' na pinuwad maka kapa, tobtob min po'onna. Sabab kayu kamemon mbal ah\u0101p buwa'na pinuwad du, nilarukan ni deyom api tinunu'."
                            },
                            {
                                "text": "Aku itu,\u201d yuk si Yahiya, \u201chal bohe' ya pamandiku ka'am, tanda' saksi' in ka'am pataikut min dusabi. Sag\u014d' aniya' pi'itu damuli min aku aheya gi' kawasana min kawasaku. Minsan hal taumpa'na mbal aku tin\u014dp amenten. Sadd\u012b bowahan pamandina ma ka'am, sabab in iya amah\u014dp R\u016b Sussi ni deyom baranbi. Saga a'a kasehe' isab pinandi e'na maka api."
                            },
                            {
                                "text": "Sinilang du e'na a'a ah\u0101p maka a'a ala'at, buwat sapantun a'a anahapan pai. Ya paina tinau' ma deyom tau'anna, saguw\u0101' hampa'na tinunu' e'na ma api mbal kap'ddahan.\u201d   "
                            },
                            {
                                "text": "     Jari itu, ma waktu he'-i, at'kka si Isa min lahat Jalil pina'an ni sapa' Jordan, bo' mikipandi ma si Yahiya."
                            },
                            {
                                "text": "Sag\u014d' mbal bilahi si Yahiya. Yukna ni si Isa, \u201cAngay ka mikipandi ma aku? Aku itu subay pandinu!\u201d  "
                            },
                            {
                                "text": "  Saguw\u0101' anambung si Isa, yukna, \u201cHinangun na ma waktu itu, sabab patut du bang beya'ta panoho'an Tuhan kamemon.\u201d Jari pasulut si Yahiya ma si Isa.  "
                            },
                            {
                                "text": "  Aubus pa'in si Isa bay pinandi, pariyata' na iya min deyom bohe'. Sakali paukab langit, ati ta'nda'na R\u016b Tuhan sali' luwa assang pareyo' minn\u0113' pat'ppak ma iya."
                            },
                            {
                                "text": "Aniya' isab suwala ah'lling min deyom sulga' yuk-i, \u201cIya na itu Anakku kalasahanku, landu' makasulut atayku.\u201d    "
                            }
                        ]
                    },
                    {
                        "verses": [
                            {
                                "text": "     Manjari si Isa in\u0101n binowa e' R\u016b Tuhan kaleya ni lahat paslangan, ati sinasat iya e' nakura' saitan, kalu tabowa magdusa."
                            },
                            {
                                "text": "Halam bay makatimtim si Isa ai-ai ma deyom mpatp\u016b' ng'llaw maka mpatp\u016b' bahangi. Puwas e' landu' iya lingantu,"
                            },
                            {
                                "text": "jari peh\u0113' ni iya nakura' saitan, ya mananasat, yukna, \u201cBang ka sab'nnal-b'nnal Anak Tuhan, soho'un saga batu itu papinda ni tinapay.\u201d  "
                            },
                            {
                                "text": "  Sag\u014d' anambung si Isa, yukna, \u201cTasulat asal ma Kitab Tawrat, ya yuk-i, \u2018Ngga'i ka hal kinakan baran ya makakallum ma manusiya', saguw\u0101' lapal kamemon ya binissala e' Tuhan.\u2019 \u201d  "
                            },
                            {
                                "text": "  Puwas e' binowa si Isa e' nakura' saitan ni da'ira Awrusalam, ya ni\u014dnan Da'ira Mahasussi, ati pinatongod iya ma puttuk langgal pagkulbanan ya maina'an."
                            },
                            {
                                "text": "Yuk saitan, \u201cBang ka sab'nnal-b'nnal Anak Tuhan, pakuppa ka minnilu, sabab tasulat asal ma Kitab Jabul, ya yuk-i,  \u2018Aniya' mala'ikat sinoho' e' Tuhan angahampanan ka'a. Tinayak ka e' sig\u0101m bo' mbal makahantak tape'nu ni batu.\u2019 \u201d   "
                            },
                            {
                                "text": "  Yuk si Isa, \u201cTasulat isab buwattitu: \u2018Da'a sulayinbi kawasa Pangh\u016b'bi Tuhan.\u2019 \u201d  "
                            },
                            {
                                "text": "  Puwas e' binowa si Isa e' nakura' saitan ni diyata' b\u016bd alanga to'ongan, bo' yampa pina'nda'an lahat kamemon ma kaluha'an dunya, maka kawasa saga a'a ya magnakura'an kalahat-lahatan in\u0101n."
                            },
                            {
                                "text": "Yuk nakura' saitan ni si Isa, \u201cBang ka pasujud ma aku amudji, pamuwanku ina'an kamemon ma ka'a.\u201d  "
                            },
                            {
                                "text": "  Ya sambung si Isa ni iya, \u201cAla'an ka, saitan! Sabab tasulat asal ma Kitab Tawrat, yuk-i, \u2018Pangh\u016b'bi Tuhan sadja ya subay pudjibi. Tunggal iya paghinanganbi!\u2019 \u201d  "
                            },
                            {
                                "text": "  Puwas e' ala'an nakura' saitan min si Isa, ati aniya' saga mala'ikat pina'an ni si Isa angayura iya.   "
                            },
                            {
                                "text": "     Manjari pagkale e' si Isa in si Yahiya Magpapandi wa'i bay takalabusu, peh\u0113' iya ni lahat Jalil."
                            },
                            {
                                "text": "Ala'an iya min kauman Nasaret, bo' pat'nna' ma da'ira Kapirnaum ya ina'an ma bihing danaw Jalil, ma paglahat Sibulun maka Naptali."
                            },
                            {
                                "text": "Jari aniya' kamaksuran ma bay tasulat e' si Isaya, ya yuk-i,  "
                            },
                            {
                                "text": "\u201cLahat Sibulun maka lahat Naptali, ya ma llot sapa' Jordan maka tahik s'ddopan, lahat Jalil, ya kalamugayan bangsa ngga'i ka Yahudi. "
                            },
                            {
                                "text": "Saga a'a bay hantang pat'nna' ma deyom kalendoman, maka'nda' kasawahan landu' asahaya. Saga a'a bay kalokoban e' kamatay, taluwa' kasawahan.\u201d   "
                            },
                            {
                                "text": "  Tinagna'an minn\u0113' magnasihat na si Isa, yuk-i, \u201cTaikutinbi na dusabi sabab asekot na waktu kapagparinta Tuhan ma ka'am.\u201d   "
                            },
                            {
                                "text": "     Na, hinabu si Isa lum'ngngan ma bihing danaw Jalil, aniya' ta'nda'na duwangan magdanakan. Dakayu' in\u0101n si Simun, ya ni\u014dnan isab si Petros. Dakayu' in\u0101n si Andariyas. Ina'an sig\u0101 angah\u016bg pokot ma danaw, sabab magdaraing asal sig\u0101."
                            },
                            {
                                "text": "Jari ah'lling si Isa ni sig\u0101, yukna, \u201cPi'itu kam ameya' ma aku. Bay kam asal mag\u0101' daing, sag\u014d' pandu'anta kam mag\u0101' pagkahibi manusiya' ameya' ma aku.\u201d"
                            },
                            {
                                "text": "Takale pa'in lling si Isa e' duwangan itu, magt\u016by ni'bbahan pokot sig\u0101 bo' yampa ameya' ma iya.  "
                            },
                            {
                                "text": "  Makalanjal pa'in si Isa minn\u0113', aniya' isab ta'nda'na duwangan magdanakan, si Yakub maka si Yahiya, anak si Sibidi. Ina'an sig\u0101 ma diyata' bayanan magbeya' maka mma' sig\u0101 amah\u0101p pokot. Nilinganan e' si Isa duwangan itu, sin\u014d' ameya' ma iya."
                            },
                            {
                                "text": "Magt\u016by ni'bbahan mma' sig\u0101 maka bayanan, bo' ameya' ma si Isa.   "
                            },
                            {
                                "text": "     Na, nilatag e' si Isa kaluha'an lahat Jalil in\u0101n. Amandu' na pa'in iya ma deyom kalanggalan. Magnasihat iya lapal ah\u0101p pasal kapagparinta Tuhan ma manusiya'. Kauli'an e'na saga a'a kamemon ya taluwa' saki maka kalammahan indaginis."
                            },
                            {
                                "text": "Jari pasaplag kabantuganna ni kaluha'an lahat Siriya. Angkan saga a'a maina'an bay amowa pagkahi sig\u0101m ni si Isa, sai-sai kap'ddi'an atawa taluwa' saki indaginis, saga a'a sin\u014dd saitan, a'a binawi-bawi, maka a'a amatay ugat sig\u0101m. Kauli'an sig\u0101m kamemon e' si Isa."
                            },
                            {
                                "text": "Jari landu' aheka saga a'a bay paturul ma iya, a'a min lahat Jalil maka min Sangp\u016b' Da'ira. Aniya' isab saga a'a min da'ira Awrusalam, min kaluha'an lahat Yahudiya, sampay min dambila' sapa' Jordan.    "
                            }
                        ]
                    },
                    {
                        "verses": [
                            {
                                "text": "     Manjari pag'nda' pa'in si Isa ma manusiya' sikatimukan in\u0101n, patukad iya ni b\u012bd bo' aningk\u014d' mah\u0113'. Pina'an ni iya saga mulidna,"
                            },
                            {
                                "text": "ati anagna' iya amandu' ma sig\u0101m, yuk-i,  "
                            },
                            {
                                "text": "\u201cAheya kah\u0101pan ma sasuku kata'uwanna halam aniya' pasangdolanna sadd\u012b min Tuhan, sabab tantu aniya' okomanna ma pagparintahan Tuhan. "
                            },
                            {
                                "text": "Aheya kah\u0101pan sasuku magkarukka'an, sabab pinahantap pangatayanna e' Tuhan. "
                            },
                            {
                                "text": "Aheya kah\u0101pan sasuku areyo' pangatayanna, sabab makataima' iya pusaka' min Tuhan. "
                            },
                            {
                                "text": "Aheya kah\u0101pan sasuku magmatayan itikad abontol, sabab kar\u016blan iya e' Tuhan. "
                            },
                            {
                                "text": "Aheya kah\u0101pan sasuku ma'ase' ma kasehe'anna, sabab ya du iya kina'ase'an e' Tuhan. "
                            },
                            {
                                "text": "Aheya kah\u0101pan sasuku apote' atayna tudju ni Tuhan, sabab makapag'nda' du iya maka Tuhan. "
                            },
                            {
                                "text": "Aheya isab kah\u0101pan sasuku amapagsulut ma saga pagkahina, sabab ka\u014dnan iya anak Tuhan. "
                            },
                            {
                                "text": "Aheya isab kah\u0101pan sasuku nila'at ma sabab pameya'na ma kabaya'an Tuhan, sabab aniya' okomanna ma pagparintahan Tuhan.   "
                            },
                            {
                                "text": "  \u201cAheya isab kah\u0101panbi bang kam ganta' niudju' maka pininjala', maka bang kam nilimut ngga'i ka b'nnal ma sabab pameya'bi ma aku."
                            },
                            {
                                "text": "Subay kam ak\u014dd to'ongan bang buwatt\u0113', sabab tantu du aheya tungbasbi ma deyom sulga'. Buwatt\u0113' isab bay paminjala' ma saga nabi ya bay ma dunya itu ma masa awal e'.\u201d   "
                            },
                            {
                                "text": "     Amandu' lagi' si Isa, yuk-i, \u201cKa'am bebeya'anku dalil asin ma bangsa manusiya'. Sag\u014d' bang asin itu magtinu' na, halam aniya' pamabalik nanamna. Halam aniya' kagunahanna, hal tinimanan bo' pinaggi'ikan e' a'a.  "
                            },
                            {
                                "text": "  \u201cKa'am ilu dalil sawa pamasawa bangsa manusiya'. Bang aniya' kaluma'an pat'nna' ma diyata' b\u016bd, ta'nda'an di-na du."
                            },
                            {
                                "text": "Halam aniya' an\u016b'an palita'an bo' turunganna maka undam, sag\u014d' pinat'nna' ma diyata' pat'nna'anna bo' amuwan sawa ma sasuku ma deyom luma'."
                            },
                            {
                                "text": "Buwatt\u0113' du isab kam, subay kam amuwan sawa ma pagkahibi manusiya'. Hatina subay ta'nda' kahinanganbi ah\u0101p e' a'a kasehe', bo' sig\u0101m tabowa ananglitan Mma'bi ma sulga'.\u201d   "
                            },
                            {
                                "text": "    \u201cDa'a kam maghimangkan saga aku pi'itu amapasan sara' ya bay pang'bba e' si Musa, maka pandu' bay min kanabi-nabihan. Ya gawiku pi'itu subay pahatiku pasal sara' he' bang ai kamaksuranna to'ongan."
                            },
                            {
                                "text": "Haka'anta kam to'ongan: sat'ggol masi langit maka dunya itu, halam du aniya' kinulangan min sara' itu minsan la'a hal dambatang sulatna maka balisna. Subay asampulna' kamemon bo' yampa pahalam kap\u016bsanna."
                            },
                            {
                                "text": "Angkan sai-sai angalanggal sara' itu minsan la'a hal ma kariki'an, maka bang bidjakanna sehe'na ameya' ma iya angalanggal, a'a in\u0101n areyo' to'ongan ma deyom pagparintahan Tuhan. Sag\u014d' sai-sai ya ameya' ma sara' sampay amandu'an sehe'na subay ameya', alanga du iya ma deyom pagparintahan Tuhan."
                            },
                            {
                                "text": "Sag\u014d' haka'anta kam, mbal kam makas\u014dd ni deyom pagparintahan Tuhan bang mbal palabi ka'adilanbi min ka'adilan saga Parisi maka saga guru sara' agama.\u201d   "
                            },
                            {
                                "text": "    \u201cBay na takalebi panoho'an ma saga a'a ma masa awal e', ya yuk-i, \u2018Wajib kam da'a amapatay pagkahibi manusiya'. Sai-sai amapatay pagkahina pinat'nna'an hukuman.\u2019"
                            },
                            {
                                "text": "Sag\u014d' buwattitu na pamandu'ku ma ka'am: sai-sai angastol ma pagkahina subay nihukum. Maka sai-sai ang\u014dn \u2018dupang\u2019 ma sehe'na subay binowa ni Tumpukan Maghuhukum. Sai-sai isab amah'llingan pagkahina, yukna, \u2018\u0112! Babbal ka! Halam aniya' p\u016bsnu!\u2019 Piligdu a'a in\u0101n pinalabay min api nalka'."
                            },
                            {
                                "text": "Angkanna, bang ka ganta' ma deyom langgal song anukbal ai-ai ni Tuhan, bo' taentomnu aniya' pagkahinu ap'ddi' atayna ma ka'a,"
                            },
                            {
                                "text": "mailuhun lagi' panukbalnu ati pasa'ut ka ni pagkahinu in\u0101n magh\u0101p maka iya dah\u016b bo' yampa ka pab\u012bng angungsuran panukbalnu ni Tuhan.  "
                            },
                            {
                                "text": "  \u201cAbila ka tinuntutan e' a'a bo' tin'kkahan ni sara', bowahun iya magsulut ma halam gi' makatampal ni sara'. Sabab bang kam mbal magsulut dah\u016b, tin'kkahan ka ni huwis, ati ni'nde'an ka e' huwis ni saga pulis bo' ni'isi ni deyom kalabusu."
                            },
                            {
                                "text": "Jari ka'ddasan ka maina'an. Subay puwasannu bay kataksilannu kamemon bo' yampa ka makaluwas minn\u0113'.\u201d   "
                            },
                            {
                                "text": "    \u201cBay na takalebi panoho'an \u012btu, ya yuk-i, \u2018Wajib kam da'a angaliyu-lakad ni ngga'i ka paghola'bi.\u2019"
                            },
                            {
                                "text": "Sag\u014d' buwattitu na pamandu'ku ma ka'am: sai-sai ang'nda' ni d'nda maka e'na anganapsuhan iya, a'a in\u0101n kat\u014dngan dusa sabab makalandu' na iya angandusa ni d'nda he' ma deyom pikilanna."
                            },
                            {
                                "text": "Bang matanu kowan ganta' amowa ka'a magdusa, subay paggatun. Gom lagi' lugitnu matanu ilu bo' tinimanan. Ah\u0101p lagi' abuta matanu dambila', bang pa'in da'a nilarukan katibu'ukannu ni deyom nalka' ma ajukup matanu karuwambila'."
                            },
                            {
                                "text": "Damikiyanna isab bang tangannu kowan ganta' amowa ka'a magdusa, paggatun. Gom lagi' pinukulan dambila' tangannu bo' tinimanan. Ah\u0101p lagi' apukul dambila' tangannu, bang pa'in da'a nilarukan katibu'ukannu ni deyom nalka' ma ajukup tangannu karuwambila'.\u201d   "
                            },
                            {
                                "text": "     \u201cAniya' isab bay panoho'an sara', ya yuk-i, \u2018Sai-sai animanan h'ndana subay iya amuwan pagpasahan.\u2019"
                            },
                            {
                                "text": "Sag\u014d' buwattitu na pamandu'ku ma ka'am: sai-sai animanan h'ndana ma halam aniya' sababanna, ma halam du bay angaliyu-lakad min iya, taga-dusa l'lla in\u0101n ma h'ndana he'. Sabab bang d'nda he' aminda h'lla, taga-dusa iya angaliyu-lakad min h'llana tagna'. Maka dusahan isab l'lla angah'nda d'nda in\u0101n.\u201d   "
                            },
                            {
                                "text": "    \u201cBay na takalebi isab panoho'an ma saga a'a masa awal e', ya yuk-i, \u2018Wajib kam da'a magputing bang bay makasapa. Wajib isab sinuhul bang aniya' najalbi ni Tuhan.\u2019"
                            },
                            {
                                "text": "Sag\u014d' buwattitu na pamandu'ku ma ka'am: da'a kam magsapa. Da'a sibahatunbi sulga' pagsapahanbi sabab paningk\u014d'an Tuhan ko' in\u0101n."
                            },
                            {
                                "text": "Da'a sibahatunbi dunya sabab pat'kkaran tape'na. Sampay da'ira Awrusalam, da'a sibahatunbi isab sabab suku' Tuhan, ya Sultan Mahatinggi."
                            },
                            {
                                "text": "Minsan k\u014dkbi, subay mbal sibahatbi pagsapahanbi sabab ngga'i ka ka'am ya bay amapanjari. Minsan dalamba bu'unbi mbal kapindahanbi walna'na ni ettom atawa ni pote'."
                            },
                            {
                                "text": "Bang kam angaho', subay aho' sadja, bang kam magin'mbal, subay mbal sadja. Ai-ai pamasugpatbi sadd\u012b minn\u0113', min saitan patila'atun ko' itu.\u201d   "
                            },
                            {
                                "text": "     \u201cBay na takalebi panara', ya yuk-i, \u2018Bang aniya' amaka'at dambila' mata sehe'na subay binalosan pinaka'at dambila' matana. Damikiyanna bang aniya' angalutu empon sehe'na subay binalosan nilutu emponna.\u2019"
                            },
                            {
                                "text": "Sag\u014d' ya na itu pamandu'ku ma ka'am: da'a kam amalos bang aniya' makarusa ma ka'am. Abila aniya' a'a anampak baihu'nu dambila', patampalun isab dambila' panampakanna."
                            },
                            {
                                "text": "Abila aniya' ganta' anuntutan ka'a bo' niamu' multa kamisitanu, pamuwanun ma iya sampay badju'nu."
                            },
                            {
                                "text": "Abila aniya' a'a magmandahan ka'a pasehe' ma iya dabatu lawakna, sehe'in gi' iya duwa batu."
                            },
                            {
                                "text": "Sai-sai angamu' ni ka'a, buwanin. Maka sai-sai bilahi angindam, paindamin.\u201d   "
                            },
                            {
                                "text": "     \u201cBay na takalebi isab pamandu' dakayu' itu, ya yuk-i, \u2018Kalasahinbi bagaybi, sag\u014d' kab'nsihinbi bantabi.\u2019"
                            },
                            {
                                "text": "Sag\u014d' ya na itu pamandu'ku ma ka'am: kalasahinbi bantabi. Amu'-amu'inbi kah\u0101pan min Tuhan sasuku angala'at ka'am"
                            },
                            {
                                "text": "bo' supaya kam an'ppu addat Tuhan, ya Mma'bi ma sulga'. Sabab Tuhan ya amasilak llaw ma a'a kamemon ah\u0101p ka atawa ala'at. Amap'ttak iya ulan ma saga a'a maghinang kabontolan sampay isab ma a'a maghinang kala'atan."
                            },
                            {
                                "text": "Bang hal a'a alasahan ka'am ya kalasahanbi, da'a kam aholat tinungbasan pahala' e' Tuhan. Minsan saga a'a mag\u0101' sukay parinta, alasa du ma sasuku alasahan sig\u0101m."
                            },
                            {
                                "text": "Bang hal bagaybi ya saginabi pah\u0101p, sali' du kam maka saga a'a mbal magta'at ma Tuhan, sabab ya du sig\u0101m magsagina dakabagayan. Mbal pabidda' kah\u0101p addatbi min sig\u0101m."
                            },
                            {
                                "text": "Ka'am ilu subay ajukup ma kaul maka pi'il tudju ni a'a kamemon, buwat Mma'bi ma sulga'.\u201d    "
                            }
                        ]
                    },
                    {
                        "verses": [
                            {
                                "text": "    \u201cKamaya'-maya' kam. Bang aniya' kah\u0101pan hinangbi pagta'atbi ni Tuhan, da'a hinangunbi ma mata mairan. Sabab bang buwatt\u0113' hinangbi, halam aniya' tungbasbi min Tuhan, ya Mma'bi ma sulga'.  "
                            },
                            {
                                "text": "  \u201cAngkanna, bang aniya' pamuwanbi ma a'a kulang-kabus, da'a pagbantugunbi. Da'a s'ppuhunbi a'a maglaku-laku in sig\u0101m ah\u0101p, ya anarakka ma matahan saga a'a kamemon, ma deyom langgal ka atawa ma paglabayan. Tu'ud sig\u0101m bilahi sinanglitan e' saga manusiya'. Haka'anta kam to'ongan, sanglit min manusiya' ya panungbas sig\u0101m, halam sadd\u012b."
                            },
                            {
                                "text": "Sag\u014d' ka'am ilu, bang aniya' tabangbi a'a miskin, subay halam aniya' makata'uwan iya, minsan bagaybi."
                            },
                            {
                                "text": "Subay halam aniya' makata'u. Jari bang buwatt\u0113', tinungbasan du kam e' Mma'bi Tuhan, ya maka'nda' ma ai-ai hinangbi minsan halam aniya' makata'u.\u201d   "
                            },
                            {
                                "text": "     \u201cBang kam anambahayang, da'a sengorinbi saga a'a maglaku-laku in addat sig\u0101m ah\u0101p. Sabab tagian sig\u0101m an'ngge anambahayang ma deyom langgal atawa ma paglalabayan a'a bo' supaya ta'nda' e' kamemon. Haka'anta kam to'ongan, bang sig\u0101m kasanglitan e' a'a, ya na he' panungbas sig\u0101m. Halam aniya' sadd\u012b."
                            },
                            {
                                "text": "Sag\u014d' ka'am ilu, bang kam anambahayang, pas\u014dd kam ni deyom bilik. Tambolunbi lawang bo' yampa kam anambahayang ni Mma'bi Tuhan, ya mbal ta'nda'. Ati Mma'bi, ya maka'nda' ma ai-ai hinangbi minsan halam aniya' makata'u, anungbas du ma ka'am.  "
                            },
                            {
                                "text": "  \u201cBang kam anambahayang, da'a paggunahunbi ba'anan kabtangan halam aniya' p\u016bsna, buwat panambahayang saga a'a ya magta'at ma tuhan-tuhan sadd\u012b. Sabab kinab\u0101' e' sig\u0101m in panambahayang sig\u0101m kinale e' Tuhan saukat na ataha' sidda."
                            },
                            {
                                "text": "Da'a sig\u0101m sengorinbi, sabab kinata'uwan asal e' Mma'bi Tuhan bang ai kasusahanbi minsan mbal pah'llingbi."
                            },
                            {
                                "text": "Jari itu, bang kam anambahayang subay buwattitu kal'ngngananna:  \u2018O Mma' kami Tuhan ma sulga', bang pa'in pinagaddatan \u014dnnu e' kamemon, "
                            },
                            {
                                "text": "Bang pa'in mbal at'ggol bo' ka magparinta ma kamemon manusiya', Bang pa'in bineya' kabaya'annu ma dunya itu buwat asal bineya' mailu ma sulga'. "
                            },
                            {
                                "text": "Jukupin kami balanja' ma llaw itu. "
                            },
                            {
                                "text": "Ampunun saga dusa kami, buwat kapangampun kami ma sai-sai makarusa ma kami. "
                            },
                            {
                                "text": "Da'a kami tugutin binowa ni deyom sasat, sag\u014d' papuwasun kami min nakura' saitan, ya patila'atun.\u2019   "
                            },
                            {
                                "text": "  \u201cBang kam angampun saga a'a makarusa ni ka'am, ya du ka'am niampun e' Mma'bi ma sulga'."
                            },
                            {
                                "text": "Ya balikna, bang mbal ampunbi a'a bay makarusa ni ka'am, ya du ka'am mbal niampun e' Mma'bi Tuhan.\u201d   "
                            },
                            {
                                "text": "    \u201cBang kam amuwasa da'a subay pala'atunbi pamaihu'anbi, buwat a'a maglaku-laku in\u0101n in sig\u0101m ah\u0101p. Mbal sig\u0101m angupiksa' di-sig\u0101m, pangilahan a'a kasehe' in sig\u0101m magpuwasa. Haka'anta kam to'ongan, bang sig\u0101m kasanglitan e' manusiya', ya na he' panungbas sig\u0101m. Halam aniya' sadd\u012b."
                            },
                            {
                                "text": "Saguw\u0101' ka'am ilu, bang kam amuwasa, kula'upinbi baihu'bi maka surayunbi bu'unbi,"
                            },
                            {
                                "text": "bo' mbal kinata'uwan e' a'a kasehe'an in ka'am amuwasa. Ya sadja makata'u Mma'bi Tuhan ya mbal ta'nda' e' manusiya'. Ati Mma'bi ilu, ya maka'nda' ma ai-ai hinangbi sampay ma kalimbungan, anungbas du ma ka'am.\u201d   "
                            },
                            {
                                "text": "     \u201cDa'a kam magtimuk alta' maitu ma dunya, sabab hal magka'at, suma'an pinagkeket e' ulat, suma'an ginaha', suma'an isab nilangpasan."
                            },
                            {
                                "text": "Sag\u014d' maghinang kam ah\u0101p bo' aniya' karayabi tinau'an ka'am ma deyom sulga', sabab karaya mah\u0113' mbal takeket e' ulat, mbal magkagaha', maka mbal kalangpasan."
                            },
                            {
                                "text": "Sababna maingga-maingga panau'anbi alta'bi, mah\u0113' ya pataptapan pangatayanbi.\u201d   "
                            },
                            {
                                "text": "     \u201cMatabi itu sapantun palita'an amuwan sawa ma deyom ginhawabi. Bang ah\u0101p matabi, asawa sampay deyom ginhawabi."
                            },
                            {
                                "text": "Sag\u014d' bang matabi mbal ah\u0101p, angalendom sampay ginhawabi. Bang yukbi aniya' ma ka'am kasawahan bo' pa'in halam, na aheya kalendomanbi.  "
                            },
                            {
                                "text": "  \u201cYa ni\u014dnan sosoho'an mbal makapagduwa nakura', sabab tantu kab'nsihanna nakura'na dakayu' maka kalasahanna dakayu'. Amalut iya ma dakayu' ati taikutanna dakayu'. Hatina mbal kam manjari maghinang ma Tuhan bang pilak ya paheyabi ma atay.\u201d   "
                            },
                            {
                                "text": "     \u201cAngkanna kam soho'ku da'a sakit magsusa pasal kallumanbi, bang ai kakanbi maka bang ai inumbi. Da'a kam magsusa isab pasal ginhawa baranbi bang ai kapan'mmekbi. Sabab kallumta itu labi ahalga' ma kita min kapamanganta. Ya du baranta, labi ahalga' min pan'mmekta."
                            },
                            {
                                "text": "Nda'unbi saga manuk-manuk paleyang. Mbal magtanom, mbal magani. Mbal isab anau' kinakan ma llaw damuli. Sag\u014d' binalanja'an du sig\u0101m e' Mma'bi ma sulga'. Bo' ka'am ilu, ahalga' gi' to'ongan min kamanuk-manukan."
                            },
                            {
                                "text": "Sai bah\u0101' makapataha' umulna minsan la'a hal danj\u0101m, ma sabab kasusahanna?  "
                            },
                            {
                                "text": "  \u201cAngay isab kam magmasusa ma pasal pan'mmekbi? Nda'unbi saga sumping ma deyom kaparangan bang buwattingga katomo'na. Mbal magsangs\u0101' maghinang, mbal magt'nnun."
                            },
                            {
                                "text": "Sag\u014d' haka'anta kam, minsan sultan Sulayman maka kahaldayana ma masa awal e', mbal du maka'atu lingkat pamakayna ma dakayu' sumping itu."
                            },
                            {
                                "text": "Bang Tuhan ya makapayakun kaparangan ya tatasanna dang'llaw du, bo' pagsalung alanos sampay tinunu', tantu Tuhan amas'mmekan ka'am. Akulang pah\u0101p pangandolbi ma iya!  "
                            },
                            {
                                "text": "  \u201cAngkanna kam subay mbal magmasusa. Da'a kam magupama buwattitu: ai pagkakanta, ai paginumta, ai bah\u0101' pas'mmekta?"
                            },
                            {
                                "text": "Saga a'a mbal ata'u magta'at ma Tuhan, ya na pa'in he'-i kinasusahan e' sig\u0101m. Sag\u014d' ka'am ilu, kinata'uwan e' Mma'bi ma sulga' in ina'an kagunahanbi asal."
                            },
                            {
                                "text": "Sag\u014d' muna-muna kannalunbi pagparinta Tuhan maka kabontolan atay ya kabaya'anna. Manjari pinaniya'an du kam ai-ai kulang-kabusbi."
                            },
                            {
                                "text": "Angkan kam subay mbal magkasusahan pasal llaw salung sabab sadd\u012b kasusahan ma llaw sin\u014dng. Sarang na pagsusahanbi hal ma llaw itu.\u201d    "
                            }
                        ]
                    },
                    {
                        "verses": [
                            {
                                "text": "     \u201cDa'a s\u0101'unbi pagkahibi bo' kam mbal sin\u0101' e' Tuhan."
                            },
                            {
                                "text": "Sabab bang kam ganta' amat'nna' hukuman ma sehe'bi, ya du ka'am pinat'nna'an hukuman e' Tuhan, pinapagtongod maka bay pangahukumbi sehe'bi he'. Ai-ai pan'ppongbi ma sehe'bi, ya du isab pan'ppong Tuhan ma ka'am."
                            },
                            {
                                "text": "Ka'am magsoway sehe'bi ilu, angay ta'nda'bi bukbuk ma mata sehe'bi, ati mbal ta'nda'bi batang kayu ya ma deyom matabi?"
                            },
                            {
                                "text": "Mamarahi pah\u0101p ka'am ilu! Yukbi, \u2018Tabiya', la'ananta bukbuk min matanu ilu.\u2019 Bo' pa'in aniya' batang kayu ma deyom matabi!"
                            },
                            {
                                "text": "In ka'am ilu maglaku-laku halam taga-s\u0101'! La'aninbi gi' dah\u016b ya bukbuk ma matabi ilu supaya asawa pang'nda'bi, bo' yampa kam angala'anan bukbuk min mata sehe'bi.  "
                            },
                            {
                                "text": "  \u201cDa'a kam amuwan ai-ai asussi ma saga a'a ala'at, ya sali' sapantun ero'. Ya aniya' pabibud angal'kkob ka'am. Lapalbi ahalga', ya pinagbahasa mussa'bi, da'a larukinbi ni saga bawi. Ya aniya' pinaggi'ik-gi'ikan e' sig\u0101m.\u201d   "
                            },
                            {
                                "text": "     \u201cAngamu'-ngamu' kam, ati binuwanan du. Amiha kam, ati makab\u0101k du kam. Mikiukab kam, ati niukaban du kam."
                            },
                            {
                                "text": "Sabab sai-sai angamu' kabuwanan du. Sai-sai amiha makab\u0101k du. Sai-sai isab mikiukab niukaban du."
                            },
                            {
                                "text": "Ka'am taga-anak ilu, abila kam pangamu'an tinapay e' anakbi, buwananbi bah\u0101' batu?"
                            },
                            {
                                "text": "Atawa bang angamu' daing, buwananbi bah\u0101' sowa?"
                            },
                            {
                                "text": "Minsan ka'am dusahan ilu ata'u amuwanan anakbi ai-ai makah\u0101p, luba'-lagi'na na Mma'bi ma sulga' ata'u du amuwanan ai-ai makah\u0101p ni sasuku angamu' ni iya.  "
                            },
                            {
                                "text": "  \u201cManjari bang kabaya'anbi kinah\u0101pan e' a'a, subay isab sig\u0101m kah\u0101panbi. Ya na he' kamaksuran sara' ya bay tasulat e' si Musa maka saga kanabi-nabihan.\u201d   "
                            },
                            {
                                "text": "     \u201cPas\u014dd kam min lawang akiput, sabab ya l\u0101n tudju ni nalka' aluha pas\u014dranna maka aluhay nil'ngngan. Aheka isab manusiya' ameya' min l\u0101n in\u0101n."
                            },
                            {
                                "text": "Saguw\u0101' ya pas\u014dran tudju ni sulga' akiput maka ahunit nil'ngngan. Akulang isab a'a makatuli' iya.\u201d   "
                            },
                            {
                                "text": "     \u201cKamaya'-maya' kam bo' kam mbal ka'akkalan e' saga a'a magbau'-bau' in sig\u0101m nabi. Ah\u0101p pangluwahan sig\u0101m bang ma pang'nda'ta, sali' sapantun bili-bili mbal makamula. Sag\u014d' ma deyom atay sig\u0101m sali' sig\u0101m ero' talun, sidda ab'ngngis."
                            },
                            {
                                "text": "Takil\u0101bi du sig\u0101m min kahinangan sig\u0101m, buwat kayu takil\u0101 min buwa'na. Mbal kita ang\u0101' buwa' anggul min kayu puhung, atawa buwa' kayu igira min sampinit."
                            },
                            {
                                "text": "Bang kayu ah\u0101p, ah\u0101p isab buwa'na. Sag\u014d' bang kayu mbal ah\u0101p, mbal isab ah\u0101p buwa'na."
                            },
                            {
                                "text": "Bang kayu ah\u0101p mbal makabuwan buwa' ala'at. Damikiyanna bang kayu ala'at suligna, mbal makabuwan buwa' ah\u0101p."
                            },
                            {
                                "text": "Bang aniya' kayu mbal ah\u0101p pagbuwa'na, pinuwad du bo' tinimanan ni deyom api."
                            },
                            {
                                "text": "Angkan yukku ma ka'am, takil\u0101bi du saga nabi ya ngga'i ka b'nnal sabab min kahinangan sig\u0101m.\u201d   "
                            },
                            {
                                "text": "     \u201cNgga'i ka a'a kamemon ya anabbut aku \u2018Pangh\u016b', O Pangh\u016b',\u2019 makas\u014dd ni deyom pagparintahan Tuhan. Luwal saga a'a ya ameya' ma kabaya'an Mma'ku ma sulga'."
                            },
                            {
                                "text": "Bang ta'abut na llaw pangahukum ma manusiya', aheka du amissala ni aku, yuk-i: \u2018O Pangh\u016b', bay kami amatanyag lapal Tuhan min kawasa \u014dnnu. Bay kami amala'an ba'anan saitan min deyom baran a'a, maka aheka isab saga hinang makainu-inu bay tahinang kami, min kawasa \u014dnnu.\u2019"
                            },
                            {
                                "text": "Sakali bontolanku sig\u0101m, yukku, \u2018Mbal kam takil\u0101ku. Ala'an kam min aku, ka'am kamemon maghinang kala'atan ilu.\u2019 \u201d   "
                            },
                            {
                                "text": "     \u201cNa, sasuku a'a akale ma bissalaku itu sampay ameya', in iya sali' a'a ah\u0101p akkalna, ya bay makahinang luma'na ma papagan abatu."
                            },
                            {
                                "text": "Manjari aniya' ulan alandos bay patumbuk, maka angandunuk kasapa'an, maka taluwa' hunus luma' in\u0101n. Sag\u014d' halam ah'bba' sabab ahogot papaganna."
                            },
                            {
                                "text": "Sasuku isab akale ma bissalaku bo' mbal ameya', sali' kahantang a'a kulang akkalna, ya makahinang luma'na ma kal'bbohan."
                            },
                            {
                                "text": "Jari aniya' ulan alandos patumbuk, bo' angandunuk kasapa'an, bo' taluwa' hunus luma' in\u0101n. Magt\u016by ah'bba', alubu to'ongan.\u201d  "
                            },
                            {
                                "text": "  Aubus pa'in e' si Isa amissala, kinainu-inuhan pandu'na e' ba'anan a'a bay makakale in\u0101n."
                            },
                            {
                                "text": "Ya angkan buwatt\u0113' sabab magbidda' to'ongan pandu' si Isa maka pandu' saga guru sig\u0101m. Taga-kawasa asal si Isa bang amandu'.    "
                            }
                        ]
                    },
                    {
                        "verses": [
                            {
                                "text": "     Makal\u016bd pa'in si Isa min b\u012bd-b\u012bd in\u0101n, aheka to'ongan a'a bay paturul ma iya."
                            },
                            {
                                "text": "Manjari aniya' a'a ni'ipul pina'an ni si Isa bo' ang\u014dk-tu'ut min dahuanna. Yukna, \u201cTuwan, bang ka bilahi, kauli'annu aku.\u201d  "
                            },
                            {
                                "text": "  Magt\u016by tin'ppak a'a in\u0101n e' si Isa. Yuk si Isa, \u201cBilahi sadja aku. Kauli'an na ka!\u201d Saru'un-du'un du kauli'an ipul a'a in\u0101n."
                            },
                            {
                                "text": "Yuk si Isa ni iya, \u201cPakale ka. Da'a ka angahaka ni sai-sai ya bay tahinang ma ka'a ilu. Sag\u014d' peh\u0113' ka pat\u016by ni imam bo' palilingun barannu ma iya. Puwas e' tukbalin kukulbanan ni Tuhan buwat bay pamandu' e' si Musa, tanda' saksi' ni kaheka'an a'a in ka'a ilu alanu' na.\u201d   "
                            },
                            {
                                "text": "     Manjari itu, pas\u014dd pa'in si Isa ni deyom da'ira Kapirnaum, aniya' dakayu' kapitan bangsa R\u014dm bay pasampang ni iya angamu' tabang."
                            },
                            {
                                "text": "Yukna ni si Isa, \u201cTuwan, aniya' sosoho'anku ma luma'. Ina'an iya palege, mbal minsan makaosegan di-na. Kap'ddi'an iya to'ongan.\u201d  "
                            },
                            {
                                "text": "  Yuk si Isa, \u201cPeh\u0113' du aku amauli' iya.\u201d  "
                            },
                            {
                                "text": "  \u201cDa'a ka peh\u0113', Tuwan,\u201d yuk kapitan. \u201cIn luma'ku mbal t\u014dp papehe'annu. Angabtang sadja ka minnilu ati kauli'an du sosoho'anku he'."
                            },
                            {
                                "text": "Minsan aku itu, biyaksa du pinagbaya'an e' a'a min diyata'anku, maka aniya' isab sundalu pagbaya'anku. Bang s\u014d'ku dangan peh\u0113', peh\u0113' du iya. Bang s\u014d'ku dangan pi'itu, pi'itu du iya ni aku. Damikiyanna bang aniya' pahinangku ma sosoho'anku, magt\u016by nihinang e'na.\u201d  "
                            },
                            {
                                "text": "  Pagkale pa'in pah'lling kapitan itu e' si Isa, ainu-inu iya. Yukna ni saga a'a paturul ma iya in\u0101n, \u201cHaka'anta kam to'ongan. Minsan ma deyom bangsatam Isra'il halam aku bay makab\u0101k a'a buwat kapitan itu, akosog imanna."
                            },
                            {
                                "text": "Pakale kam. Ma waktu sin\u014dng aheka a'a min bangsa kaginisan, a'a bay min sobangan maka min s'ddopan, magtingk\u014d'an magsalu maka disi Ibrahim, si Isa'ak maka si Yakub."
                            },
                            {
                                "text": "Sag\u014d' saga bangsa Isra'il itu, ya suku' ma pagparintahan Tuhan, nilarukan du tudju ni kalendoman, ati maina'an magalud maka magtage'ot empon sig\u0101m sabab min kapagsusun sig\u0101m.\u201d  "
                            },
                            {
                                "text": "  Sakali amissala si Isa ni kapitan in\u0101n, yukna, \u201cAmole' na ka. Tahinang ma ka'a buwat bay pagkahagadnu.\u201d Manjari saru'un-du'un kauli'an sosoho'anna ma waktu he'-i du.   "
                            },
                            {
                                "text": "     Sakali palanjal si Isa peh\u0113' ni luma' disi Simun. Pags\u014ddna ni deyom luma' in\u0101n, ta'nda'na mato'a si Simun d'nda palege maina'an, nil'mmun."
                            },
                            {
                                "text": "Ni'ntanan e' si Isa tangan d'nda itu, ati pahali magt\u016by bay l'mmunna. Puwas e' punduk iya angalabotan disi Isa.  "
                            },
                            {
                                "text": "  Ta'abut pa'in pas'ddop llaw, aheka a'a sin\u014dd saitan bay binowa pina'an ni si Isa. Ati pinala'an e'na saga saitan, min kabtanganna sadja. Maka a'a taga-saki in\u0101n kamemon bay kauli'an e'na."
                            },
                            {
                                "text": "Buwatt\u0113' hinangna bo' aniya' kamaksuran ma bay tasulat ma Kitab e' nabi Isaya, ya yuk-i,  \u201cBay iya anguli'an saga kalammahantam, bay iya ananggung saga sakitam.\u201d    "
                            },
                            {
                                "text": "     Ta'nda' pa'in e' si Isa aheka a'a ma sakalibutna, yukna ni saga mulidna, \u201cS\u016bng kitam pauntas ni dambila' danaw.\u201d  "
                            },
                            {
                                "text": "  Ma halam gi' sig\u0101m makauntas, aniya' dakayu' guru sara' agama bay pina'an ni si Isa. Yukna, \u201cTuwan Guru, lilla' aku ameya' ma ka'a pi'ingga-pi'ingga papehe'annu.\u201d  "
                            },
                            {
                                "text": "  Yuk sambung si Isa, \u201cGom hayop talun aniya' patapukanna, maka saga kamanuk-manukan aniya' pugaranna. Sag\u014d' aku Anak Manusiya' itu, halam aniya' minsan patulihanku luggiya'.\u201d  "
                            },
                            {
                                "text": "  Aniya' isab dakayu' mulid in\u0101n ah'lling ni si Isa, yukna, \u201cTuwan, paba'irun lagi' aku pab\u012bng ni luma'. Subay na apuwas pangubulku ma mma'ku bo' yampa aku ameya' ma ka'a.\u201d  "
                            },
                            {
                                "text": "  Sag\u014d' yuk si Isa, \u201cAmeya' na ka ma aku. Patut bang a'a amatay pinakubul ma saga a'a ya halam kaniya'an kallum taptap.\u201d   "
                            },
                            {
                                "text": "     Puwas e' paruwa' si Isa ni bayanan, maka ameya' isab saga mulidna."
                            },
                            {
                                "text": "Makauntas pa'in, parugpak hunus ni danaw in\u0101n. Agon-agon sig\u0101m abuhaw sabab sinasay e' goyak, sag\u014d' ina'an si Isa atuli."
                            },
                            {
                                "text": "Pasekot ni iya saga mulidna amati' iya. \u201cO Tuwan,\u201d yuk sig\u0101m, \u201canabang ka sabab abuhaw na kitam!\u201d  "
                            },
                            {
                                "text": "  Yuk si Isa ma sig\u0101m, \u201cAngay kam tin\u0101w? Kulang pah\u0101p imanbi!\u201d Manjari pabungkal si Isa bo' yampa soho'na baliyu maka goyak in\u0101n pahondong. Saru'un-du'un du magt\u016by at'ddo' lahat in\u0101n.  "
                            },
                            {
                                "text": "  Ainu-inu saga mulid e'. \u201cAi bah\u0101' a'a itu?\u201d yuk sig\u0101m. \u201cMinsan baliyu maka goyak kapagagihan e'na.\u201d   "
                            },
                            {
                                "text": "     Pagubus, makatandan disi Isa peh\u0113' ni dambila' danaw, ni lahat saga a'a Gadara. Makarunggu' pa'in, aniya' pasampang ni iya duwangan a'a bay paluwas min kakubulan, a'a sin\u014dd saga saitan. Landu' ab'ngngis saga a'a itu angkan halam aniya' makatawakkal palabay minna'an."
                            },
                            {
                                "text": "Magt\u016by sig\u0101 angolang, yuk-i, \u201cO Anak Tuhan! Ai lamudnu ma kami? Pi'itu ka bah\u0101' aminasa kami ma mbal gi' ta'abut ganta'an?\u201d  "
                            },
                            {
                                "text": "  Na, at\u0101-t\u0101 lagi' minn\u0113', aniya' ba'anan bawi magkakanan."
                            },
                            {
                                "text": "Sakali anganjunjung saga saitan e' ma si Isa, yuk-i, \u201cBang kami subay pala'annu, pas\u014drun kami ni deyom baran saga bawi in\u0101n.\u201d  "
                            },
                            {
                                "text": "  \u201cPeh\u0113' na kam,\u201d yuk si Isa. Sakali ala'an saga saitan min baran a'a he' bo' pasalin peh\u0113' ni deyom baran ba'anan bawi. Magt\u016by maglumpat paragan ba'anan bawi he' min pampang tudju ni deyom danaw, ati alembo kamemon.  "
                            },
                            {
                                "text": "  Jari saga magi'ipat bawi in\u0101n paragan peh\u0113' ni kaluma'an angahaka'an saga a'a maina'an pasal bay tahinang e' si Isa ma saga a'a sin\u014dd saitan e'."
                            },
                            {
                                "text": "Angkan paluwas saga a'a min kaluma'an in\u0101n am\u0101k si Isa. Magb\u0101k pa'in, angamu' sig\u0101m junjung ni iya, bang pa'in iya ala'an min lahat sig\u0101m.    "
                            }
                        ]
                    },
                    {
                        "verses": [
                            {
                                "text": "     Paruwa' na si Isa ni bayanan bay pameya'anna bo' yampa pab\u012bng ni dambila' danaw, ni kauman ya pat'nna'anna."
                            },
                            {
                                "text": "Jari maina'an pa'in, aniya' binowa ni iya a'a amatay ugatna, hal pabahak la'a ma palegehanna. Makata'u pa'in si Isa in a'a amowa in\u0101n angandol ma iya, yukna ni a'a amatay ugatna, \u201cOt\u014d', da'a ka asusa. Niampun na paldusahannu.\u201d  "
                            },
                            {
                                "text": "  Aniya' maina'an saga guru sara' agama magupama dansehe'an. Yuk sig\u0101m, \u201cOy! A'a itu ah'lling kupul ma Tuhan!\u201d  "
                            },
                            {
                                "text": "  Sag\u014d' asal kinata'uwan e' si Isa bang ai ma pikilan sig\u0101m. Yukna, \u201cAngay ala'at hona'-hona'bi ilu?"
                            },
                            {
                                "text": "Kumpasunbi bang ingga ya aluhay: bang yukku ni a'a, \u2018niampun na dusanu\u2019, atawa bang yukku, \u2018pabungkal ka bo' ka lum'ngngan?\u2019"
                            },
                            {
                                "text": "Na, buwananta kam tanda' palsaksi'an bo' kata'uwanbi in aku, Anak Manusiya', taga-kapatut angampun dusa ma deyom dunya itu.\u201d Jari amissala si Isa ni a'a amatay ugatna in\u0101n. \u201cPabungkal na ka,\u201d yukna. \u201cBowahun palegehannu ilu bo' ka amole'.\u201d"
                            },
                            {
                                "text": "Sakali pabungkal a'a in\u0101n sampay amole'."
                            },
                            {
                                "text": "Pag'nda' saga a'a in\u0101n ma hinang si Isa, sin\u014dd sig\u0101m t\u0101w. Sinanglitan Tuhan e' sig\u0101m ma sabab kawasa bay pamuwanna ma manusiya' makahinang buwatt\u0113'.   "
                            },
                            {
                                "text": "     Makal'ngngan pa'in si Isa, aniya' ta'nda'na dakayu' a'a ni\u014dnan Matiyu aningk\u014d' ma deyom upis pag\u0101'anna sukay parinta. Yuk si Isa ma iya, \u201cPi'itu na ka ameya' ma aku.\u201d An'ngge magt\u016by si Matiyu bo' ameya' ma si Isa.  "
                            },
                            {
                                "text": "  Jari amangan si Isa ma luma' si Matiyu. Aheka isab saga maga'\u0101' sukay parinta maka saga a'a baldusa kasehe', ina'an pasalu ni si Isa maka saga mulidna."
                            },
                            {
                                "text": "Hinabu sig\u0101m magsalu, aniya' saga Parisi ang'nda' ni sig\u0101m. Yuk saga Parisi itu ni mulid si Isa, \u201cAngay gurubi ilu magsalu maka saga maga'\u0101' sukay parinta maka saga a'a dusahan kasehe'?\u201d  "
                            },
                            {
                                "text": "  Takale e' si Isa patilaw sig\u0101m ati yukna, \u201cBang a'a abasag mbal na magpadoktol. Ya magpadoktol bang a'a taga-saki."
                            },
                            {
                                "text": "Kira-kirahunbi ya bay tasulat ma Kitab Jabul, ya yuk-i, \u2018Mbal ahalga' ma aku susumbali'an ya pagkulbanbi. Ya kabaya'anku to'ongan subay kam ma'ase' ma pagkahibi.\u2019 \u201d Yuk si Isa gi', \u201cNgga'i ka a'a a'adil ya maksudku pi'itu, sag\u014d' a'a baldusa supaya sig\u0101m ameya' ma aku.\u201d   "
                            },
                            {
                                "text": "     Manjari peh\u0113' saga mulid si Yahiya Magpapandi ni si Isa atilaw iya, yuk-i, \u201cTuwan, kami maka saga Parisi magpuwasa na pa'in, sag\u014d' mulidnu ilu mbal amuwasa. Angay bah\u0101'?\u201d  "
                            },
                            {
                                "text": "  Anambung si Isa magparalilan. \u201cAsusa bah\u0101' saga luruk ni pagkawinan sat'ggol maina'an lagi' pangantin l'lla ma atag sig\u0101m? Tantu mbal. Sag\u014d' ma llaw sin\u014dng, bang ta'abut na waktu kapamala'an pangantin l'lla min sig\u0101m, minn\u0113' sig\u0101m anagna' amuwasa.\u201d  "
                            },
                            {
                                "text": "  Puwas e' magparalilan si Isa pasal pamandu'na, yukna, \u201cHalam aniya' a'a amatupak kakana' baha'u, kakana' halam bay nirakdakan, ni badju' ndang. Sabab bang buwatt\u0113' pakongkong du tupak baha'u, ati agese' du min kakana' ndang. Jari paheya gom pa'in gese'na.\u201d"
                            },
                            {
                                "text": "Pinaralil isab pamandu'na ni binu-anggul baha'u, yukna, \u201cHalam aniya' angisi binu baha'u ni deyom pangisihan kuwit hayop bang ndang na. Bang ganta' buwatt\u0113' tantu abustak. Abu'us du binu, ati kaliman bay pangisihan e'. Sag\u014d' in binu baha'u subay ni'isi ni pangisihan baha'u. Jari ya binu maka pangisihanna anatas sali'-sali'.\u201d   "
                            },
                            {
                                "text": "     Sabu si Isa masi amandu' ma sig\u0101m, aniya' pina'an ni iya dakayu' nakura' langgal. Pasujud iya ma dahuan si Isa. Yukna, \u201cTuwan, yamboho' amatay anakku d'nda. Sag\u014d' bang ka ameya' ma aku amat'nna' tangannu ma iya, tantu iya allum.\u201d  "
                            },
                            {
                                "text": "  Sakali an'ngge si Isa bo' paturul ma nakura' in\u0101n. Pabeya' isab ma iya saga mulidna.  "
                            },
                            {
                                "text": "  Na, aniya' maina'an dakayu' d'nda sakihan. Sangp\u016b' na maka duwantahun halam bay atitis laha'na. Pasekot iya ni si Isa min buli'an, bo' ama'abut tanganna ni t\u014dng juba si Isa."
                            },
                            {
                                "text": "Yukna ma deyom pikilanna, \u201cBang sadja tasagidku minsan la'a hal t\u014dng s'mmekna, pauli' du sakiku.\u201d  "
                            },
                            {
                                "text": "  Jari palingi' si Isa ati ta'nda'na d'nda itu. Yukna, \u201cArung, da'a ka asusa. Pauli' na sakinu sabab min pangandolnu.\u201d Magt\u016by saru'un-du'un kauli'an d'nda itu.  "
                            },
                            {
                                "text": "  Pagt'kka si Isa ni luma' nakura' in\u0101n, ta'nda'na maina'an saga a'a magsuling maka ba'anan a'a magkasensongan."
                            },
                            {
                                "text": "Yuk si Isa ma sig\u0101m, \u201cPaluwas kam kamemon. Halam amatay onde' ilu, hal iya atuli.\u201d Minn\u0113' pinagtittowahan si Isa."
                            },
                            {
                                "text": "Aubus pa'in bay pinaluwas saga a'a in\u0101n, pas\u014dd si Isa ni deyom bilik onde' d'nda in\u0101n bo' yampa balutanna ma tangan. Magt\u016by iya punduk min baina."
                            },
                            {
                                "text": "Jari in suli-suli pasal hinang si Isa itu bay pasaplag ni kaluha'an lahat e'.   "
                            },
                            {
                                "text": "    Palanjal pa'in si Isa minn\u0113', aniya' duwa a'a buta bay paturul ma iya. Angalingan sig\u0101 pakosog, yuk-i, \u201cOy! Tubu' si Da'ud! Ma'ase' na ka ma kami!\u201d  "
                            },
                            {
                                "text": "  Jari pags\u014dd pa'in si Isa ni deyom luma', pasekot ni iya duwangan buta in\u0101n. Yuk si Isa ma sig\u0101, \u201cMagsab'nnal kam in aku makapauli' du?\u201d   \u201cAho', Tuwan,\u201d yuk sig\u0101.  "
                            },
                            {
                                "text": "  Jari pinat'nna' e' si Isa tanganna ni mata sig\u0101 maka e'na ah'lling, yukna, \u201cTahinang ma ka'am buwat bay pagsab'nnalbi.\u201d"
                            },
                            {
                                "text": "Magt\u016by du sig\u0101 maka'nda' pab\u012bng, ati niebot-ebotan e' si Isa, yukna, \u201cDa'a kam angahaka ni sai-sai pasal itu-i.\u201d"
                            },
                            {
                                "text": "Sag\u014d' ala'an pa'in duwangan itu minn\u0113', amatanyag sig\u0101 pasal si Isa ma sakalingkal lahat in\u0101n.   "
                            },
                            {
                                "text": "    Ma sabu pa'in ala'an duwangan in\u0101n, aniya' saga a'a pina'an ni si Isa amowa sehe' sig\u0101m ya mbal makabissala ma sabab sin\u014dd saitan."
                            },
                            {
                                "text": "Aubus pa'in e' si Isa bay amala'an saitan min baran a'a itu, magt\u016by iya makabissala. Ainu-inu saga a'a maina'an kamemon. Yuk sig\u0101m, \u201cHalam aniya' bay ta'nda'tam buwattitu ma kaluha'an lahat Isra'il itu. Yampa.\u201d  "
                            },
                            {
                                "text": "  Sag\u014d' yuk saga Parisi, \u201cA'a itu taga-barakat min nakura' saitan, ya angkan tapaluwasna saga saitan.\u201d   "
                            },
                            {
                                "text": "    Manjari talatag e' si Isa kamemon da'ira maka kaluma'an ma jadjahan e'-i. Amandu' na pa'in iya ma deyom langgal, anganasihat na pa'in lapal ah\u0101p pasal pagparinta Tuhan. Kauli'an e'na saga saki maka kalammahan indaginis."
                            },
                            {
                                "text": "Pag'nda'na ma a'a kamemon in\u0101n, landu' iya ma'ase', sabab ina'an sig\u0101m ma deyom kasusahan ma halam aniya' anabangan sig\u0101m. Sali' sig\u0101m sapantun bili-bili halam aniya' angupiksa' sig\u0101m."
                            },
                            {
                                "text": "Sakali yuk si Isa ni saga mulidna, \u201cSaga a'a itu sali' dalil huma atiguma' na buwa'na. Aluha tana', sag\u014d' kulang a'a magani."
                            },
                            {
                                "text": "Angkan kam subay angamu'-ngamu' ni Tuhan ya tag-dapu tana', bo' supaya iya anoho' saga a'a magani pi'itu.\u201d    "
                            }
                        ]
                    },
                    {
                        "verses": [
                            {
                                "text": "     Manjari nilinganan e' si Isa saga mulidna kasangp\u016b' maka duwa bo' buwananna sig\u0101m kawasa pamala'an saitan min deyom baran a'a sampay pamauli' saki maka lamma indaginis."
                            },
                            {
                                "text": "Ya na itu \u014dn a'a kasangp\u016b' maka duwa bay kawakilan e' si Isa: kaissa, si Simun ya ni\u014dnan isab si Petros, maka danakanna si Andariyas, bo' si Yakub maka danakanna si Yahiya, saga anak si Sibidi."
                            },
                            {
                                "text": "Pasunu' si Pilip maka si Bartolome maka si Tomas, bo' si Matiyu ya bay mag\u0101' sukay parinta, bo' si Yakub ya anak si Alpa. Pasunu' isab si Taddiyu,"
                            },
                            {
                                "text": "bo' si Simun a'a pangangatu. Katapusan si Judas Iskariyut, ya anukbalan si Isa ni saga bantana ma waktu damuli minn\u0113'.   "
                            },
                            {
                                "text": "     In sangp\u016b' maka duwa a'a itu bay pinandu'an e' si Isa bo' yampa sin\u014d' pal'ngngan. Yukna, \u201cDa'a kam peh\u0113' ni kaluma'an a'a ngga'i ka bangsa Isra'il, atawa ni kaluma'an a'a Samariya."
                            },
                            {
                                "text": "Sag\u014d' peh\u0113' kam ni bangsa Isra'il sadja, ya sapantun bili-bili alungay."
                            },
                            {
                                "text": "Peh\u0113' kam magnasihat in waktu kapagparinta Tuhan song na at'kka."
                            },
                            {
                                "text": "Pauli'unbi sasuku asaki. Pakallumunbi saga a'a bay magpatayan, palanu'unbi sasuku ni'ipul, maka paluwasunbi saga saitan min deyom baran a'a. Bay kam anaima' kapatut min aku ma halam aniya' bayadna, angkan kam subay anabang ma halam aniya' tongodna."
                            },
                            {
                                "text": "Da'a kam amowa bulawan atawa pilak minsan hal pisita ma deyom sabitanbi."
                            },
                            {
                                "text": "Da'a kam amowa paglutu'anan, atawa badju' pasalinanbi, atawa taumpa' atawa tungkud. Sabab bang a'a maghinang, wajib iya binuwanan napakana.  "
                            },
                            {
                                "text": "  \u201cBang kam at'kka ni da'ira atawa ni kaluma'an, piha'unbi a'a maina'an ah\u0101p kasuddahanna, ati pahanti' kam ma iya sampay ta'abut waktu kala'anbi min lahat ina'an-i."
                            },
                            {
                                "text": "Bang kam pas\u014dd ni luma' a'a, saginahunbi buwattitu, \u2018Bang pa'in kam kaniya'an kasannangan!\u2019"
                            },
                            {
                                "text": "Jari bang ah\u0101p kasuddahan sig\u0101m ma luma' in\u0101n, kat'kkahan du sig\u0101m kasannangan ya bay pangamu'bi. Sag\u014d' bang mbal ah\u0101p kasuddahan sig\u0101m, papellengunbi ni ka'am kasannangan he'."
                            },
                            {
                                "text": "Bang ganta' aniya' saga a'a mbal anagina ka'am, atawa mbal bilahi akale ma ka'am, ala'an kam min luma' atawa min kauman in\u0101n. Paspasinbi dah\u016b bagunbunna min tape'bi, tanda' saksi' in ka'am apuwas min sig\u0101m."
                            },
                            {
                                "text": "Haka'anta kam, bang ta'abut llaw pangahukum Tuhan ma manusiya', kalabihan gi' buhatna ma saga a'a ma lahat in\u0101n min bay hukuman ma da'ira Sodom maka da'ira Gomora, lahat abantug ma sabab dusa a'ana ma masa awal e'.\u201d   "
                            },
                            {
                                "text": "     \u201cPakale kam,\u201d yuk si Isa. \u201cIlu kam song papeh\u0113'ku ni deyoman saga a'a ala'at. Sali' kam sapantun bili-bili pinapeh\u0113' ni deyoman ba'anan ero' talun, ya magpangal'kkob. Angkan subay ataha' akkalbi, maka subay ahatul kajarihanbi."
                            },
                            {
                                "text": "Pahalli' kam, sabab aniya' a'a an'kkahan kam ni paghukuman maka angandaplosan kam ma deyom kalanggalan."
                            },
                            {
                                "text": "Pinaharap kam ni saga gubnul maka ni saga sultan bo' pinapariksa' e' sig\u0101m, ati makasaksi' du kam ma pasalanku ni sig\u0101m sampay ni saga a'a ya ngga'i ka Yahudi."
                            },
                            {
                                "text": "Jari bang kam tinandanan ni sara', da'a kam magsusa bang ai pamissalabi atawa bang buwattingga e'bi ah'lling. Tantu kam binuwanan lapal pamissalabi bang ta'abut waktuna."
                            },
                            {
                                "text": "Sabab ngga'i ka baranbi ya ah'lling ma waktu he'-i, sag\u014d' R\u016b Mma'bi Tuhan ya anabangan ka'am amissala.  "
                            },
                            {
                                "text": "  \u201cMa waktu sinos\u014dng in\u0101n aniya' du saga a'a anukbalan danakan sig\u0101m bo' pinapatay. Aniya' du isab saga matto'a l'lla anukbalan anak sig\u0101m bo' pinapatay. Saga anak isab amantahan matto'a sig\u0101m, anoho' isab subay pinapatay."
                            },
                            {
                                "text": "Maka ka'am saga mulidku,\u201d yuk si Isa, \u201ckinab'nsihan du e' a'a kamemon ma sabab aku ya pameya'anbi. Sag\u014d' sasuku ahogot imanna sampay ni kahinapusan, makasampay ni kasalamatan ma deyom sulga'."
                            },
                            {
                                "text": "Bang kam ganta' bininasa ma kaluma'an dakayu', alahi kam ni kaluma'an sadd\u012b. Haka'anta kam, ma halam gi' talatagbi kalahatan Isra'il kamemon, in aku Anak Manusiya' pabalik du pi'itu.  "
                            },
                            {
                                "text": "  \u201cHalam aniya' mulid palanga min guruna. Halam aniya' ata palanga min nakura'na."
                            },
                            {
                                "text": "In mulid subay magsukul bang makasali' ni guruna, maka sosoho'an subay magsukul bang makasali' ni nakura'na. Na, bang aku nakura'bi pinag\u014dnan e' sig\u0101m Be'elsebul, hatina nakura' saitan, luba'-lagi'na na ka'am sosoho'anku ni\u014dnan ala'at du e' sig\u0101m.\u201d   "
                            },
                            {
                                "text": "     \u201cDa'a kam tin\u0101w ma saga manusiya'. Kamemon bay nilimbungan tantu du pinaluwas. Kamemon bay tinau' ma deyom atay tantu du pinata'u."
                            },
                            {
                                "text": "Ai-ai pangahakaku ka'am ma deyom kalendoman, pah'llingunbi ma kasawahan. Maka ai-ai nihagas-hagas ma taingabi, patanyagunbi ma mairan."
                            },
                            {
                                "text": "Da'a kam tin\u0101w ma a'a ya makapatay baranbi, sabab mbal ta'abut palnyawahanbi. Ah\u0101p lagi' bang Tuhan ya kat\u0101wanbi, sabab in iya taga-kawasa aniksa' baranbi sampay nyawabi ma deyom nalka'."
                            },
                            {
                                "text": "Pikilunbi manuk-manuk paupit ilu, tab'llita duwa hekana maka pisita, sag\u014d' minsan areyo' halga'na halam aniya' paupit minsan dakayu' ah\u016bg ni tana' bang ngga'i ka min kabaya'an Mma'bi Tuhan."
                            },
                            {
                                "text": "Ya lagi'na ka'am. Minsan lamba bu'unbi ilu, taitung e' Tuhan bang pila hekana."
                            },
                            {
                                "text": "Angkan kam subay mbal tin\u0101w, sabab ahalga' gi' kam min ba'anan paupit.\u201d   "
                            },
                            {
                                "text": "     \u201cSai-sai angahaka ma alopan kaheka'an a'a in aku pameya'anna, angahaka du aku ma alopan Mma'ku ma deyom sulga', in a'a in\u0101n palsuku'anku."
                            },
                            {
                                "text": "Sag\u014d' sai-sai amalilu ma alopan kaheka'an in aku ngga'i ka pameya'anna, paliluhanku du isab a'a in\u0101n ma alopan Mma'ku ma deyom sulga'.\u201d   "
                            },
                            {
                                "text": "     \u201cArai' pangannalbi in maksudku pi'itu amowa kasannangan ni dunya, bo' ngga'i ka. Ya maksudku pi'itu ngga'i ka kasannangan sag\u014d' pagsagga'an."
                            },
                            {
                                "text": "Bay aku pi'itu amapagsagga' manusiya' dangan maka dangan. Anak l'lla magbono' maka mma'na, anak d'nda maka ina'na, ayuwan d'nda maka mato'ana d'nda."
                            },
                            {
                                "text": "Binantahan a'a e' sehe'na magdaluma'.  "
                            },
                            {
                                "text": "  \u201cBang a'a alasahan mma'na maka ina'na palabi min aku, mbal iya wajib tahinang mulidku. Damikiyanna isab bang a'a alasahan anakna l'lla-d'nda palabi min aku, mbal iya manjari tahinang mulidku."
                            },
                            {
                                "text": "Sai-sai bilahi anunuran aku subay tanggungna h\u0101gna pamapatayan iya. Bang hati mbal paglilla'na, mbal iya manjari tahinang mulidku."
                            },
                            {
                                "text": "Sai-sai allogan kallum baranna, halam du aniya' kallumna taptap. Sag\u014d' sai-sai mbal allogan kallum baranna bo' lilla' isab amatay ma sababku, makab\u0101k iya kallum kakkal.\u201d   "
                            },
                            {
                                "text": "     \u201cSai-sai anaima' ka'am, aku ya tinaima' e' sig\u0101m, sampay Tuhan ya bay amapi'itu aku ni dunya."
                            },
                            {
                                "text": "Sasuku anaima' nabi ma sabab lapal Tuhan ya pamissalana, a'a in\u0101n katungbasan kah\u0101pan ya panungbas nabi. Damikiyanna, sasuku anaima' a'a adil ma sabab ka'adilna, katungbasan iya kah\u0101pan ya panungbas saga a'a adil."
                            },
                            {
                                "text": "Haka'anta kam to'ongan, sai-sai amuwan minsan la'a hal dasawan bohe' dingin ma dakayu' a'a areyo' kapaga'ana pagka mulidku iya, tantu a'a in\u0101n tinungbasan kah\u0101pan.\u201d    "
                            }
                        ]
                    },
                    {
                        "verses": [
                            {
                                "text": "     Aubus pa'in e' si Isa bay magpanoho'an ma mulidna kasangp\u016b' maka duwa in\u0101n, ala'an iya minn\u0113'. Peh\u0113' iya ni saga kaluma'an ma lahat Jalil bo' magpandu' maka magnasihat.  "
                            },
                            {
                                "text": "  Na, si Yahiya Magpapandi bay takalabusu asal. Pagkalena pasal kahinangan Al-Masi, anoho' iya saga mulidna kasehe' peh\u0113' ni si Isa"
                            },
                            {
                                "text": "atilaw iya, yuk-i, \u201cKa'a bah\u0101' ya bay pinagbissala e' si Yahiya pi'itu ni dunya? Atawa aniya' gi' sadd\u012b nilagaran?\u201d  "
                            },
                            {
                                "text": "  Anambung si Isa, yukna, \u201cPab\u012bng kam peh\u0113'. Haka'inbi si Yahiya pasal ai-ai takalebi maka ai-ai ta'nda'bi itu."
                            },
                            {
                                "text": "Saga a'a bay buta maka'nda' na, a'a bay pengka' makal'ngngan na, a'a bay ni'ipul tapalanu' na, a'a bay bisu makakale na, maka a'a bay amatay tapakallum na pab\u012bng. Sampay saga a'a kulang-kabus pinagnasihatan na lapal ah\u0101p."
                            },
                            {
                                "text": "Aheya kah\u0101pan sasuku mbal magduwa-ruwa pikilanna ma aku.\u201d  "
                            },
                            {
                                "text": "  Pasalta' pa'in saga mulid si Yahiya in\u0101n ala'an min si Isa, amissala iya ni katimukan a'a in\u0101n pasal si Yahiya. Yukna, \u201cAi bah\u0101' bay pihabi, ya angkan kam peh\u0113' ni paslangan? Bilahi kam bah\u0101' ang'nda' a'a sapantun dansolag parang-parang, tabowa pap'llay e' baliyu?"
                            },
                            {
                                "text": "Bang ngga'i ka he'-i, na ai bah\u0101' pihabi peh\u0113'? A'a magsin'mmek ahalga'? Arai' ngga'i ka, sabab bang a'a magsin'mmek buwatt\u0113', astana' ya pat'nna'anna."
                            },
                            {
                                "text": "Haka'inbi aku to'ongan bang ai bay pihabi peh\u0113'. Dakayu' nabi bah\u0101'? Aho', nabi, sag\u014d' alanga lagi' min nabi."
                            },
                            {
                                "text": "Sabab si Yahiya itu bay pinagbissala ma Kitab Kanabi-nabihan, ya yuk-i,  \u2018Soho'ku a'a kawakilanku parah\u016b min ka'a, yuk Tuhan, bo' supaya sakapna l\u0101n palabayannu.\u2019   "
                            },
                            {
                                "text": "  \u201cHaka'anta kam to'ongan,\u201d yuk si Isa, \u201cpasal si Yahiya Magpapandi itu: halam aniya' abangsa labi gi' min iya. Sag\u014d' sai-sai ma deyoman pagparintahan Tuhan, minsan a'a areyo' kapaga'ana, alanga lagi' iya min si Yahiya."
                            },
                            {
                                "text": "Min waktu tagna' kapagnasihat si Yahiya sampay ni llaw itu, amanuyu' to'ongan saga a'a bo' makas\u014dd peh\u0113' ni deyom pagparintahan Tuhan."
                            },
                            {
                                "text": "In pagparintahan Tuhan itu pinagkallam na pa'in ma Kitab Tawrat maka ma Kitab Jabul sampay ta'abut waktu kalahil si Yahiya."
                            },
                            {
                                "text": "Jari bang kam ahutu magkahagad, si Yahiya ya na si Elija ya pinagsambatan e' kanabi-nabihan."
                            },
                            {
                                "text": "Sasuku kam makakale, kalehunbi to'ongan.  "
                            },
                            {
                                "text": "  \u201cManjari,\u201d yuk si Isa, \u201cai pamaralilanku saga a'a ahil jaman itu? Sali' sig\u0101m hantang onde'-onde' magtingk\u014d'an ma halaman tabu' magongka'-ongka'. Angalingan saga onde'-onde' min dambila' ni kasehe'an sig\u0101m, yuk-i,  "
                            },
                            {
                                "text": "\u2018Oy! Ka'am ilu! Bay kami angandapu'an ka'am sag\u014d' ka'am ilu mbal angigal. Bay kami magsindilan sag\u014d' ka'am ilu mbal ameya' magtangis.\u2019   "
                            },
                            {
                                "text": "  \u201cBuwatt\u0113' isab ma si Yahiya. Amuwasa iya maka mbal anginum inuman makalango, ati yukbi in iya sin\u014dd saitan!"
                            },
                            {
                                "text": "Puwas e' aku, Anak Manusiya', bay pi'itu magkakan maka maginum. Magt\u016by aku pinah'llingan e' a'a kamemon, yuk-i, \u2018He! Nda'unbi a'a itu, dahaga'! Panginginum! Magbagay iya maka a'a mag\u0101' sukay parinta, sampay baldusa kasehe'an!\u2019 Saguw\u0101',\u201d yuk si Isa, \u201cta'nda'tam min kahinangan Tuhan in pangita'una asal taluwa'.\u201d   "
                            },
                            {
                                "text": "     Puwas e' anagna' si Isa amabukagan saga a'a ma deyom kada'irahan bay pangahinanganna kaheka'an saga hinangna makainu-inu, malaingkan halam bay pataikut min karusahan sig\u0101m."
                            },
                            {
                                "text": "Yuk si Isa, \u201cAll\u0101, ka'am saga a'a Korasin maka a'a Betsaida, maka'ase'-ase' sidda ya pamakadal ka'am! Aheka hinang makainu-inu bay pina'nda'an ni ka'am sag\u014d' halam bay b'nnalbi. Bang bay tahinang saga hinangku makainu-inu in\u0101n ma da'ira Tira maka da'ira Sidun, tantu saga a'a maina'an bay pataikut min dusa sig\u0101m. Tantu sig\u0101m bay mags'mmek karut, maka magbusugan di-sig\u0101m abu, tanda' sin pagsusun sig\u0101m."
                            },
                            {
                                "text": "Haka'anta kam, bang ta'abut llaw pangahukum Tuhan, abuhat lagi' hukuman ya pinat'kka ni ka'am min bay hukuman ma saga a'a da'ira Tira maka da'ira Sidun ma masa awal e'."
                            },
                            {
                                "text": "Ka'am isab saga a'a Kapirnaum,\u201d yuk si Isa, \u201cilu kam magbantug-bantug di-bi in ka'am pinalanga sampay ni sulga'! Sag\u014d' nalka' sadja ya pasampayanbi! In hinang makainu-inu bay pina'nda'an ni ka'am, bang bay kapa'nda'an ni saga a'a Sodom, tantu masi da'ira sig\u0101m sampay ni kabuwattina'anan."
                            },
                            {
                                "text": "Haka'anta kam, bang ta'abut llaw pangahukum, abuhat gi' hukuman ya pinat'kkahan ka'am min bay pinat'kkahan saga a'a Sodom ma masa awal e'.\u201d   "
                            },
                            {
                                "text": "     Manjari itu, ma waktu ina'an, amissala si Isa ni Tuhan. Yukna, \u201cO Mma', ka'a ya makapagbaya' ma langit maka ma dunya. Aheya pagsukulanku ni ka'a sabab in bay limbungannu min a'a taga-pangadji' sampay min a'a alalom pangita'una, pata'unu na ni a'a akulang pangita'una."
                            },
                            {
                                "text": "Aho', Mma', min k\u014dgnu maka baya'nu angkan buwatt\u0113'.\u201d  "
                            },
                            {
                                "text": "  Yuk si Isa ni saga a'a in\u0101n, \u201cBay na pangandol ai-ai kamemon ma aku e' Mma'ku. Halam aniya' makata'uwan aku, luwal Mma'ku. Damikiyanna, halam aniya' makata'uwan iya, luwal aku anakna lissi, beya' isab sasuku tapene'ku.  "
                            },
                            {
                                "text": "  \u201cAmeya' kam ma aku, sasuku kam binale' maka kabuhatan, bo' kam buwananku pahalian."
                            },
                            {
                                "text": "Taima'unbi pandu' ya pamatanggungku ma ka'am, ati anganad kam min aku sabab ahantap asal aku, maka areyo' pangatayanku. Minnitu kam makab\u0101k kahayangan ma nyawabi."
                            },
                            {
                                "text": "Sabab aluhay ya pamahinangku ma ka'am, maka alampung isab ya pandu' pamatanggungku ma ka'am.\u201d    "
                            }
                        ]
                    },
                    {
                        "verses": [
                            {
                                "text": "     Dakayu' Sabtu', lum'ngngan disi Isa labay min t'ngnga' huma pananoman pai-tirigu. Jari itu, pagka lingantu saga mulidna, aniya' batang pai bay kin'ttu' e' sig\u0101m bo' ni'inta' isina."
                            },
                            {
                                "text": "Pag'nda' saga Parisi ma bay tahinang e' saga mulid itu, yuk sig\u0101m ni si Isa, \u201cNda'un ba saga mulidnu ilu. Langgal sara' ko' hinang sig\u0101m pagka pasabu ma llaw Sabtu'.\u201d  "
                            },
                            {
                                "text": "  Anambung si Isa, yukna, \u201cAngay, halam tabassabi bang ai bay tahinang e' si Da'ud ma masa awal e', waktu bay kaotas sig\u0101m maka saga a'ana?"
                            },
                            {
                                "text": "Bay pas\u014dd si Da'ud ni deyom langgal Pangarapan ni Tuhan bo' yampa ng\u0101'na saga tinapay ya panukbal ni Tuhan. Pinagkakan e' sig\u0101m tinapay in\u0101n minsan langgal sara', sabab luwal saga kaimaman ya wajib amangan tinapay bay tinukbalan in\u0101n."
                            },
                            {
                                "text": "Halam bah\u0101' isab bay tabassabi ma Kitab Tawrat pasal saga imam ya maghinang ma deyom langgal pagkulbanan sabu ma llaw paghali ni Tuhan? Minsan sig\u0101m makalanggal sara' agama halam du sig\u0101m bay magdusa."
                            },
                            {
                                "text": "Haka'anta kam, aniya' maitu aheya kapatutna min langgal pagkulbanan in\u0101n."
                            },
                            {
                                "text": "Aniya' lling Tuhan bay tasulat ma Kitab Kanabi-nabihan, ya yuk-i, \u2018Mbal ahalga' ma aku susumbali'an ya pagkulbanbi. Sag\u014d' ya kabaya'anku to'ongan subay kam ma'ase' ma pagkahibi.\u2019 Bang bay tahatibi to'ongan pandu' itu, mbal du kam bay amat'kka hukuman ni saga a'a ya halam bay magdusa."
                            },
                            {
                                "text": "Sabab aku, Anak Manusiya', taga-kapatut magbaya' ma llaw Sabtu', ya llaw mulliya.\u201d   "
                            },
                            {
                                "text": "     Manjari palanjal si Isa minn\u0113' ni lahat dakayu', ati pas\u014dd iya ni deyom langgal sig\u0101m."
                            },
                            {
                                "text": "Aniya' maina'an a'a pakongkong tanganna, maka aniya' isab saga a'a bilahi amiha dusa ma si Isa panuntut sig\u0101m ma iya. Tinilaw iya e' sig\u0101m, yuk-i, \u201cLanggal sara' bah\u0101' ma agamatam bang kita amauli' a'a ma llaw paghali ni Tuhan?\u201d  "
                            },
                            {
                                "text": "  Anambung si Isa, yukna, \u201cAi bah\u0101' hinangbi bang aniya' dakayu' bili-bilibi ah\u016bg ni deyom lowang hinabu ma llaw paghali? Mbal bah\u0101' ng\u0101'bi hayop in\u0101n, pinaluwas min deyom lowang?"
                            },
                            {
                                "text": "In kita binangsa manusiya' labi gi' ahalga' min bili-bili. Angkan wajib bang kita maghinang kah\u0101pan ma llaw paghali ni Tuhan.\u201d  "
                            },
                            {
                                "text": "  Sakali ah'lling si Isa ni a'a pakongkong tanganna in\u0101n, yukna, \u201cPah'nnatun tangannu ilu.\u201d Na, pinah'nnat e'na, magt\u016by kauli'an tanganna pasali' na ni tanganna dambila'."
                            },
                            {
                                "text": "Sag\u014d' paluwas saga Parisi min deyom langgal in\u0101n bo' magisun bang buwattingga e' sig\u0101m amapatay ma si Isa.   "
                            },
                            {
                                "text": "    Pagta'u si Isa ma kaisunan saga Parisi e', ala'an iya min lahat ina'an. Aheka a'a bay paturul ma iya, ati kauli'an e'na sig\u0101m kamemon sasuku magsakian."
                            },
                            {
                                "text": "Bay sig\u0101m banda'anna da'a sin\u014d' anuli-nuli pasal iya."
                            },
                            {
                                "text": "Minn\u0113' aniya' katumanan ma bay pinagkallam e' Tuhan, ya tasulat e' nabi Isaya."
                            },
                            {
                                "text": "Yuk-i,  \u201cItiya' sosoho'anku bay pene'ku. Kalasahanku iya, landu' aku kasulutan ma iya. Pah\u014dpku ni iya R\u016b-ku, ati iya ya magpasaplag kabontol hukumanku ni sabarang bangsa. "
                            },
                            {
                                "text": "Mbal iya angalugat, mbal isab angamahit. Mbal iya amatanog suwalana ma paglabayan a'a. "
                            },
                            {
                                "text": "Ma'ase' iya ma sasuku alamma pangandolna, maka tabangna sasuku mbal makakole'an di-na, sampay ni waktu kapat'nna'na hukuman abontol maka tara'ug kamemon kala'atan. "
                            },
                            {
                                "text": "Jari iya ya pangasahan e' kamemon palbangsahan.\u201d    "
                            },
                            {
                                "text": "     Sakali aniya' binowa ni si Isa dakayu' a'a umaw maka buta sabab sin\u014dd saitan. Kauli'an a'a itu e' si Isa, jari makabissala maka maka'nda' na iya."
                            },
                            {
                                "text": "Ainu-inu saga a'a bay maina'an. Yuk sig\u0101m, \u201cYa itu bah\u0101' tubu' si Da'ud dakayu'-kayu'?\u201d  "
                            },
                            {
                                "text": "  Pagkale lling in\u0101n e' saga Parisi, yuk sig\u0101m, \u201cAngkan a'a itu makapala'an saitan min deyom baran a'a sabab taga-kawasa iya bay min si Be'elsebul, ya pagnakura'an saitan.\u201d  "
                            },
                            {
                                "text": "  Sag\u014d' kinata'uwan asal e' si Isa bang ai pinikil e' sig\u0101m, angkan yukna, \u201cBang saupama aniya' pagsultanan abahagi' duwa saga a'ana, bo' magbono' sali'-sali', mbal at'ggol magka'at pagsultanan e'. Damikiyanna bang aniya' a'a magdalahat atawa magdaokom, bo' abahagi' duwa magsagga'an di-sig\u0101m, al'kkas sig\u0101m magkaukanat."
                            },
                            {
                                "text": "Angkan ko', bang nakura' saitan amaluwas pagkahina saitan, hatina magkuntarahan iya di-na. Tantu mbal anatas kapagbaya'na."
                            },
                            {
                                "text": "Yukbi in aku itu makapaluwas saitan ma sabab aniya' kawasaku pamuwan aku e' si Be'elsebul. Bang he'-i b'nnal, minningga bah\u0101' pang\u0101'an mulidbi kawasa, ya angkan sig\u0101m isab makapaluwas saitan? Mulidbi luggiya' ya amabukis kas\u0101'anbi."
                            },
                            {
                                "text": "Sag\u014d' ya b'nnalna, ya angkan aku makapala'an saitan sabab taga-kawasa aku deyo' bay min R\u016b Tuhan. Ya na ko' ilu paltanda'an in Tuhan itiya' na magparinta ma ka'am.  "
                            },
                            {
                                "text": "  \u201cNakura' saitan in\u0101n sali' dalil a'a aga'os. Luma'na mbal tas\u014dd, pangalta'na mbal kalangpasan. Luwal bang a'a ga'osan in\u0101n niengkotan dah\u016b bo' yampa kalangpasan deyom luma'na.  "
                            },
                            {
                                "text": "  \u201cSai-sai mbal amogbogan aku,\u201d yuk si Isa, \u201canagga' aku du. Maka sai-sai mbal anabangan aku amatipun saga suku'ku, amakaukanat du iya."
                            },
                            {
                                "text": "Angkan kam haka'anku, sai-sai kam angandusa maka amah'lling pangkal tudju ni Tuhan, niampun du kam. Sag\u014d' sai-sai amah'lling pangkal ni R\u016b Sussi, mbal ka'ampunan."
                            },
                            {
                                "text": "Sai-sai amah'lling la'at ma aku, Anak Manusiya', makajari niampun dusana. Sag\u014d' sai-sai amah'lling la'at ma R\u016b Sussi, mbal to'ongan niampun dusana, ai na ka ma masa itu, ai na ka ma masa sin\u014dng.\u201d   "
                            },
                            {
                                "text": "     \u201cBang saupama kayu ah\u0101p,\u201d yuk si Isa, \u201cah\u0101p isab buwa'na. Damikiyanna isab bang kayu ala'at, buwa'na mbal ah\u0101p. Sabab takil\u0101 asal kayu min buwa'na."
                            },
                            {
                                "text": "Ka'am saga pangangakkal ilu! Mbal kam makabissala ah\u0101p sabab ala'at deyom ataybi. Ai-ai bay ma deyom atay manusiya', gana-gana paluwas min bowa'na."
                            },
                            {
                                "text": "Bang a'a ah\u0101p, ah\u0101p du isab kaul-pi'ilna sabab luwas min kah\u0101pan ya bay tau'na ma deyom atayna. Sag\u014d' bang a'a ala'at, ala'at du isab kaul-pi'ilna sabab luwas min kala'atan bay tau'na ma deyom atayna.  "
                            },
                            {
                                "text": "  \u201cHaka'anta kam, bang ta'abut llaw pangahukum Tuhan ma manusiya', in a'a kamemon subay angahaka pasal bissala kamemon bay tapah'llingna ma halam aniya' kap\u016bsanna."
                            },
                            {
                                "text": "Sabab min pamissalana ya sababan angkan a'a nihukum, bang niampun atawa bininasa.\u201d   "
                            },
                            {
                                "text": "     Manjari aniya' saga guru sara' agama maka saga Parisi bay maina'an. Yuk sig\u0101m ni si Isa, \u201cTuwan Guru, bilahi kami ang'nda' dakayu' paltanda'an luwas min barakatnu.\u201d  "
                            },
                            {
                                "text": "  Sag\u014d' anambung si Isa, yukna, \u201cDusahan pah\u0101p saga a'a tahun itu-i, mbal to'ongan bilahi magta'at ma Tuhan. Ka'am ilu mikipa'nda' paltanda'an panulayanbi aku. Sag\u014d' halam aniya' paltanda'an pa'nda'anku ka'am, luwal paltanda'an bay min si Yunus ma masa awal e'."
                            },
                            {
                                "text": "Sabab si Yunus bay t'llung'llaw t'llumbahangi ma deyom b'ttong sattuwa dilaut. Damikiyanna aku, Anak Manusiya', t'llung'llaw t'llumbahangi du aku ma deyom gumi ma sinos\u014dng."
                            },
                            {
                                "text": "Bang ta'abut na llaw pangahukum Tuhan ma manusiya', magt'nggehan du saga a'a bay ma da'ira Niniba ma masa awal e', ati sig\u0101m ya anaksi' in ka'am taga-dusa. Sabab sig\u0101m ya bay akale ma nasihat si Yunus, magt\u016by apinda min dusa sig\u0101m. Haka'anta kam, itiya' na dakayu' a'a labi lagi' alanga min si Yunus e', sag\u014d' mbal iya b'nnalbi."
                            },
                            {
                                "text": "Bang ta'abut isab llaw pangahukum Tuhan ma manusiya' aniya' du an'ngge dakayu' sultan d'nda bay ma lahat Seba ma masa awal e'. Anaksi' du iya in ka'am taga-dusa. Ya angkan d'nda in\u0101n taga-kapatut anaksi', sabab bay pi'itu min lahatna ma bihing dunya supaya takalena bissala pangita'u min sultan Sulayman. Haka'anta kam, ma buwattina'an aniya' maitu pas\u014dng lagi' pangita'una min bay ta'u si Sulayman, sag\u014d' mbal b'nnalbi.\u201d   "
                            },
                            {
                                "text": "     \u201cNa, bang takdil ni saitan,\u201d yuk si Isa, \u201cbang aniya' saitan paluwas min baran a'a, nilunsul e'na lahat halam bay kaulanan amiha pahalian. Jari bang halam aniya' tab\u0101kna,"
                            },
                            {
                                "text": "ah'lling saitan in\u0101n ni baranna, yukna, \u2018Gom na aku pab\u012bng ni deyom baran a'a bay pat'nna'anku he'.\u2019 Pagb\u012bng pa'in, ta'nda'na halam gi' aniya' pat'nna' maina'an, maka wa'i bay sinapuhan maka minomos."
                            },
                            {
                                "text": "Puwas e' peh\u0113' iya ang\u0101' pitu' saitan akalap gi' la'at sig\u0101m min iya, ati pas\u014dd sig\u0101m kamemon ni deyom baran a'a pat'nna' maina'an. Jari in a'a in\u0101n pala'at gom pa'in kah\u0101lanna damuli min bay dah\u016b. Buwatt\u0113' isab ma saga a'a baldusa ya allum ma tahun itu-i.\u201d   "
                            },
                            {
                                "text": "     Na, hinabu si Isa masi amissala ni saga a'a in\u0101n, at'kka pina'an ina'na maka saga danakanna l'lla. Ina'an sig\u0101m angagad ma luwasan pagka bilahi magsuli-suli maka iya."
                            },
                            {
                                "text": "Jari aniya' bay anambuku ma si Isa, yukna, \u201cTuwan, ina'an ina'nu maka saga danakannu ma luwasan. Bilahi magsuli-suli maka ka'a.\u201d  "
                            },
                            {
                                "text": "  Anambung si Isa, yukna, \u201cSai bah\u0101' ina'ku maka saga danakanku?\u201d"
                            },
                            {
                                "text": "Jari tin\u014d' e'na saga mulidna. Yukna, \u201cYa na ko' itu ina'ku maka dauranakanku."
                            },
                            {
                                "text": "Sabab sai-sai angahinang kabaya'an Mma'ku ma sulga', ya na ko' ina'an saga danakanku l'lla-d'nda, maka ina'ku.\u201d    "
                            }
                        ]
                    },
                    {
                        "verses": [
                            {
                                "text": "     Ma llaw he'-i paluwas si Isa min luma' bo' peh\u0113' ni bihing danaw aningk\u014d' mah\u0113' magpandu'."
                            },
                            {
                                "text": "Aheka makalandu' a'a bay patimuk ni iya, angkan iya paruwa' aningk\u014d' ma bayanan bay parunggu' mah\u0113'. Bo' ba'anan a'a in\u0101n magt'nggehan ma bihing tampe."
                            },
                            {
                                "text": "Aheka pamandu' e' si Isa ma sig\u0101m, pandu' pamaralilan.   Yukna, \u201cAniya' in\u0101n dakayu' a'a peh\u0113' ni humana anaboran bigi-tinanom."
                            },
                            {
                                "text": "Pagsabodna itu, aniya' bigi-tinanom kasehe' apakpak ni bihing l\u0101n. Sakali pina'an saga manuk-manuk anittuk iya."
                            },
                            {
                                "text": "Aniya' isab bigi-tinanom kasehe' apakpak ni kabatuhan, ariki' tana'na. Bigi in\u0101n al'kkas patomo' sabab mbal alalom tana'na."
                            },
                            {
                                "text": "Sag\u014d' pasilak pa'in llaw, magt\u016by al\u016bs ugbusna sampay alanos, sabab mbal alalom gamutna."
                            },
                            {
                                "text": "Aniya' isab bigi-tinanom apakpak ni t'ngnga' sagmot itingan. Patomo' pa'in sagmot in\u0101n, magt\u016by kasembolan tinanom e'."
                            },
                            {
                                "text": "Na, ya bigi-tinanom kasehe' apakpak ni tana' ah\u0101p, pas\u014dng-s\u014dng amuwa' du pah\u0101p. Aniya' batang kasehe' amuwan buwa' lumandu'an to'ongan hekana, aniya' kasehe' amuwan buwa' aheka, maka aniya' isab kasehe' sarang-sarang hekana."
                            },
                            {
                                "text": "Na,\u201d yuk si Isa, \u201csasuku kam makakale, kalehunbi to'ongan.\u201d   "
                            },
                            {
                                "text": "     Manjari peh\u0113' ni si Isa saga mulidna atilaw iya. Yuk sig\u0101m, \u201cAngay ka magparalilan bang ka amandu'an saga a'a itu?\u201d  "
                            },
                            {
                                "text": "  Yuk sambung si Isa, \u201cKa'am ilu kabuwanan kata'u bo' supaya tahatibi pasal kapagparinta Tuhan ma saga a'ana, ya halam bay pata'una ni manusiya' kasehe'. Sag\u014d' saga a'a kasehe'an halam kabuwanan."
                            },
                            {
                                "text": "Sabab sai-sai aniya' ta'una, ginanapan gi' kata'una sampay manglabi-labihan. Sag\u014d' sai-sai halam aniya' ta'una kinulangan du min iya bay ta'una dangkuri'."
                            },
                            {
                                "text": "Ya na itu sababanna angkan aku magparalilan ma saga a'a itu:  sabab ang'nda' sig\u0101m sag\u014d' mbal maka'nda'. Pakale isab sig\u0101m sag\u014d' mbal takale to'ongan maka mbal tahati. "
                            },
                            {
                                "text": "Na, aniya' katumanan ma bay pinagkallam e' nabi Isaya, ya yuk-i,  \u2018Asal akale kam, sag\u014d' mbal tahatibi. Asal papatong kam, sag\u014d' mbal tapanhidbi. "
                            },
                            {
                                "text": "Sabab halam aniya' pasobsob ni pikilan saga a'a itu. Tainga sig\u0101m bay tinaplokan, mata sig\u0101m bay tinambunan. Bang ngga'i ka buwatt\u0113', bay du ta'nda' e' mata sig\u0101m, bay du takale e' tainga sig\u0101m, bay du isab tahati sampay ma deyom pikilan sig\u0101m, Ati pabalik sig\u0101m magta'at ni aku, bo' kauli'anku.\u2019   "
                            },
                            {
                                "text": "  \u201cSag\u014d' ka'am ilu,\u201d yuk si Isa ni saga mulidna, \u201caheya kah\u0101panbi, sabab ai-ai ta'nda'bi tapanhidbi du, maka ai-ai takalebi tahatibi du."
                            },
                            {
                                "text": "Haka'anta kam to'ongan, aheka saga nabi maka a'a suku' Tuhan ma masa awal e' bay bilahi to'ongan ang'nda' ma kah\u0101lan ya ta'nda'bi ma buwattitu, sag\u014d' halam tasabu e' sig\u0101m. Bilahi to'ongan sig\u0101m akale ma takalebi itu, sag\u014d' halam ta'abut e' sig\u0101m.\u201d   "
                            },
                            {
                                "text": "     \u201cNa,\u201d yuk si Isa, \u201cpakale kam to'ongan bo' tahatibi paralilan pasal a'a bay magsaboran bigi-tinanom he'."
                            },
                            {
                                "text": "Saga bigi-tinanom bay apakpak ma l\u0101n in\u0101n paralilan a'a bay makakale pasal kapagparinta Tuhan, sag\u014d' halam tahati e' sig\u0101m. Jari pina'an ni sig\u0101m saitan patila'atun angandagtu' lapal ya bay tinanom e' Tuhan ma deyom atay sig\u0101m."
                            },
                            {
                                "text": "Saga bigi-tinanom bay apakpak ni tana' kabatuhan, paralilan a'a bay makakale ma palman Tuhan. Magt\u016by sig\u0101m kin\u014dgan anaima' lapal palman e',"
                            },
                            {
                                "text": "sag\u014d' palman Tuhan e' halam bay anganggamut palalom ma deyom atay sig\u0101m. Mbal anatas pagiman sig\u0101m. Ta'abut pa'in sig\u0101m t'kkahan susa atawa nila'at e' pagkahi sig\u0101m ma sabab pameya' sig\u0101m ma palman Tuhan, magt\u016by sig\u0101m ang'bba min pagiman sig\u0101m."
                            },
                            {
                                "text": "Saga bigi-tinanom bay apakpak ni deyom sagmot itingan e' paralilan a'a bang am'nnal ma palman Tuhan. Sag\u014d' bay pa'in am'nnal, magt\u016by alimbit pikilan sig\u0101m e' kah\u0101lan deyom dunya itu. Ya na pa'in ahalga' ma sig\u0101m pangalta' sig\u0101m. Angkanna palman Tuhan, ya bay takale e' sig\u0101m, sali' dalil tinanom kasembolan mbal amuwan buwa'."
                            },
                            {
                                "text": "Na, saga bigi-tinanom bay sinaboran ma deyom tana' ah\u0101p e', paralilan saga a'a bang am'nnal ma palman Tuhan maka makahati to'ongan. Magt\u016by palman in\u0101n sali' dalil tinanom, amuwan buwa' ma deyom atay sig\u0101m. Kasehe' aheka to'ongan buwa'na, kasehe' isab aheka-heka, maka kasehe'an sarang-sarang.\u201d   "
                            },
                            {
                                "text": "    Manjari magparalilan na isab si Isa pabalik. Yukna, \u201cIn kapagparinta Tuhan ma manusiya' sali' dalil a'a anaboran bigi-tinanom ah\u0101p ma tana'na."
                            },
                            {
                                "text": "Manjari itu ma waktu sangom, sabu pa'in magtulihan a'a kamemon, aniya' banta tag-huma in\u0101n pina'an anaboran bigi-sagmot ma bay panaboran bigi ah\u0101p. Puwas e' ala'an banta he'."
                            },
                            {
                                "text": "Na, patomo' pa'in tinanom ah\u0101p in\u0101n sampay anagna' na magbuwa', ta'nda' isab kasagmotan."
                            },
                            {
                                "text": "Manjari pina'an saga tendog ni a'a tag-huma. Yuk sig\u0101m, \u2018Tuwan, ah\u0101p bigi-tinanom bay saborannu ma tana'nu. Minningga bah\u0101' kasagmotan itu?\u2019"
                            },
                            {
                                "text": "Anambung tag-huma, yukna, \u2018Aniya' banta bay makahinang e'-i.\u2019 Yuk saga tendog, \u2018Bilahi ka bah\u0101' bang kami angandarutan saga sagmot in\u0101n?\u2019"
                            },
                            {
                                "text": "\u2018Da'a,\u2019 yukna, \u2018sabab bang darutbi sagmot in\u0101n, kalu ameya' alarut saga batang ah\u0101p."
                            },
                            {
                                "text": "Sagarinbi na magbeya' magtomo' sampay ta'abut waktu pagani. Jari buwattitu du panoho'anku ma saga a'a magani: darutunbi sagmot dah\u016b. P'kkosunbi bo' yampa tinunu'. Puwas e' anihunbi buwa' min bay tinanom ilu bo' tau'unbi ni deyom kamaligku.\u2019 \u201d   "
                            },
                            {
                                "text": "     Puwas e' magparalilan si Isa pabalik. Yukna, \u201cIn kapagparinta Tuhan ma manusiya' sali' dalil dansolag bigi-tinanom ariki'-diki', ya tinanom e' a'a ma tana'na."
                            },
                            {
                                "text": "Bigi itu anahut min bigi-tinanom kamemon, sag\u014d' bang anomo' na palabi heyana min tinanom kamemon. Tahinang kayu du, ati patapu' pina'an saga manuk-manuk angahinang pugaran ma sangana.\u201d   "
                            },
                            {
                                "text": "     Magparalilan gi' si Isa, yukna, \u201cYa kapagparinta Tuhan sali' dalil pasulig ya ginuna e' d'nda pinalamud ni tirigu aheka, saga duwamp\u016b' maka lima kilu. Puwas e' niaddun e'na, gana-gana anulig kamemonna.\u201d  "
                            },
                            {
                                "text": "  Kahaba' si Isa magpandu' ma kaheka'an a'a, magparalilan sadja iya. Mbal iya amissala ma sig\u0101m bang ngga'i ka min paralilan."
                            },
                            {
                                "text": "Minn\u0113' aniya' mattan ma bay tasulat e' dakayu' nabi, ya yuk-i,  \u201cBang aku amandu' ma sig\u0101m subay bissala pamaralilan. Haka'anku sig\u0101m pasal ai-ai ya halam kinata'uwan sangay min tagna' kapamapanjari dunya.\u201d    "
                            },
                            {
                                "text": "    Puwas e' ni'bbahan e' si Isa kaheka'an a'a in\u0101n bo' pas\u014dd ni deyom luma'. Pina'an ni iya saga mulidna. Yuk sig\u0101m, \u201cPahatiun kono' kami paralilan pasal kasagmotan ma huma in\u0101n.\u201d  "
                            },
                            {
                                "text": "  Anambung si Isa, yukna, \u201cAku, Anak Manusiya', dalil a'a anaboran bigi-tinanom ah\u0101p in\u0101n."
                            },
                            {
                                "text": "Huma in\u0101n, ya na dunya itu. Bigi ah\u0101p in\u0101n, ya na saga a'a ameya' pinarintahan e' Tuhan. Kasagmotan in\u0101n, ya na saga a'a ameya' ma nakura' saitan, ya patila'atun."
                            },
                            {
                                "text": "Banta bay anaboran bigi-sagmot in\u0101n, ya na nakura' saitan. Ya waktu kapagani, ya na llaw pangiyamat dunya. Ya a'a magani in\u0101n, saga mala'ikat."
                            },
                            {
                                "text": "Bang takdil ni kasagmotan ya tinimuk in\u0101n bo' yampa tinunu', buwatt\u0113' du isab pakaradja'anna bang ta'abut na llaw kiyamat."
                            },
                            {
                                "text": "Aku Anak Manusiya', soho'ku du saga mala'ikatku pi'itu ni dunya animuk saga a'a dusahan, sasuku bay amowa pagkahina angandusa maka sasuku bay maghinang kala'atan."
                            },
                            {
                                "text": "Tatimuk pa'in, nilarukan sig\u0101m ni deyom api nalka'. Mah\u0113' sig\u0101m magolang, saga magtage'ot empon sig\u0101m, sabab min kapagsusun sig\u0101m."
                            },
                            {
                                "text": "Sag\u014d' saga a'a suku' Tuhan anahaya du, pinaluwa ni mata llaw, bang ma deyom pagparintahan Mma' sig\u0101m Tuhan. Sasuku kam makakale, kalehunbi to'ongan.\u201d   "
                            },
                            {
                                "text": "    Magparalilan isab si Isa, yukna, \u201cIn kapagparinta Tuhan ma saga a'ana sali' dalil alta' bay tinapukan ma deyom tana'. Sakali aniya' a'a bay makab\u0101k iya. Tab\u0101kna pa'in itu, magt\u016by tambunanna pabalik. Landu' iya kin\u014dgan, angkan iya peh\u0113' amab'llian ai-aina kamemon bo' yampa b'llina tana' ya bay kab\u0101kanna alta' he'.\u201d   "
                            },
                            {
                                "text": "    \u201cBuwattitu isab kapagparinta Tuhan,\u201d yuk si Isa. \u201cSali' dalil palilitu amiha saga mussa' ah\u0101p."
                            },
                            {
                                "text": "Bang iya ganta' makapuwa' dakayu' mussa' ahalga' to'ongan, pinab'llihan e'na ai-aina kamemon bo' tab'llina mussa' dakayu' he'.\u201d   "
                            },
                            {
                                "text": "    \u201cBuwattitu isab kapagparinta Tuhan ma manusiya',\u201d yuk si Isa. \u201cSali' dalil pokot nih\u016bg ni deyom tahik, sin\u014dd daing ginis-ginisan."
                            },
                            {
                                "text": "Ap'nno' pa'in pokot e', na ginuyud e' saga a'a magdaraing in\u0101n tudju ni daplakan. Aningk\u014d' sig\u0101m maina'an bo' pinagsadd\u012b ba'anan daing in\u0101n. Ingga ah\u0101p, ni'isi e' sig\u0101m ni deyom ambung, ingga mbal tapagguna, tinimanan."
                            },
                            {
                                "text": "Buwatt\u0113' du isab bang kiyamat na dunya itu. Paluwas saga mala'ikat ati pinagsadd\u012b e' sig\u0101m manusiya' ah\u0101p maka ala'at."
                            },
                            {
                                "text": "Ya ala'at nilarukan du ni deyom api nalka'. Mah\u0113' sig\u0101m magolang, saga magtage'ot empon sig\u0101m, sabab min pagsusun sig\u0101m.\u201d   "
                            },
                            {
                                "text": "    Tinilaw e' si Isa saga mulidna, yukna, \u201cTahatibi bah\u0101' kamemon bay pamissalaku ma ka'am e'?\u201d   \u201cAho',\u201d yuk sambung sig\u0101m.  "
                            },
                            {
                                "text": "  \u201cNa,\u201d yuk si Isa, \u201cbang aniya' guru sara' agama kapandu'an pasal kapagparinta Tuhan, sali' iya dalil a'a dayahan taga-luma'. Aheka asal alta'na baha'u maka ndang, hatina pangita'una pasal pandu' tagna' sampay pandu' baha'u.\u201d   "
                            },
                            {
                                "text": "     Pagubus pa'in bay magparalilan si Isa, ala'an iya min lahat in\u0101n"
                            },
                            {
                                "text": "bo' amole' ni kauman ya luggiya' lahatna. Anagna' iya amandu'an saga a'a maina'an, ma deyom langgal sig\u0101m. Ainu-inu sig\u0101m ma pamandu'na, yuk-i, \u201cOy! Minningga bah\u0101' pang\u0101'anna pangita'una, maka barakat ya pangahinangna saga kahinanganna makainu-inu he'?"
                            },
                            {
                                "text": "Bang kami mbal as\u0101', ya na itu anak karpentero. Ina'na si Mariyam. Saga danakanna disi Yakub, si Yusup, si Judas maka si Simun."
                            },
                            {
                                "text": "Maka saga danakanna d'nda, itiya' du isab ma l\u016bnganta itu. Minningga bah\u0101' pang\u0101'anna ta'una itu?\u201d"
                            },
                            {
                                "text": "Jari kinap'ddi'an atay si Isa e' saga a'a in\u0101n.   Sakali ah'lling iya ni sig\u0101m, yuk-i, \u201cPinagaddatan asal saga nabi ma sabarang lahat. Luwal saga a'a ma lahatna luggiya' maka sehe'na magdaluma' ya mbal magaddatan iya.\u201d"
                            },
                            {
                                "text": "Jari salat saga hinang makainu-inu tahinang e' si Isa ma kaumanna in\u0101n sabab mbal angandol ma iya saga a'ana.    "
                            }
                        ]
                    },
                    {
                        "verses": [
                            {
                                "text": "     Ma waktu he'-i sultan Herod ya bay magbaya' ma lahat Jalil. Manjari itu makakale iya pasal kahinangan si Isa"
                            },
                            {
                                "text": "ati ah'lling iya ni saga a'ana pangandolan, yukna, \u201cSi Yahiya Magpapandi ko' in\u0101n, pinakallum na pab\u012bng min kamatayna. Angkan tahinangna saga hinang makainu-inu in\u0101n.\u201d  "
                            },
                            {
                                "text": "  Angkan buwatt\u0113' pah'lling si Herod, sabab iya ya bay magpanoho'an amapatay si Yahiya. Buwattitu bay kah\u0101lanna, sultan Herod itu bay magkabaya' maka ipalna si Herodiyas, bo' allum lagi' siyalina si Pilip, ya h'lla si Herodiyas e'. Pinabukagan na pa'in si Herod e' si Yahiya, yukna, \u201cMbal manjari bang ka magtimbul maka h'nda danakannu! Dusahan ka!\u201d Angkanna si Yahiya bay sin\u014d' sinaggaw e' sultan, sin\u014d' niekang-ekangan bo' yampa ni'isi ni deyom kalabusu."
                            },
                            {
                                "text": "  Angkan buwatt\u0113' pah'lling si Herod, sabab iya ya bay magpanoho'an amapatay si Yahiya. Buwattitu bay kah\u0101lanna, sultan Herod itu bay magkabaya' maka ipalna si Herodiyas, bo' allum lagi' siyalina si Pilip, ya h'lla si Herodiyas e'. Pinabukagan na pa'in si Herod e' si Yahiya, yukna, \u201cMbal manjari bang ka magtimbul maka h'nda danakannu! Dusahan ka!\u201d Angkanna si Yahiya bay sin\u014d' sinaggaw e' sultan, sin\u014d' niekang-ekangan bo' yampa ni'isi ni deyom kalabusu."
                            },
                            {
                                "text": "Bilahi si Herod amapatay si Yahiya sag\u014d' tin\u0101w iya ma kaheka'an a'a, sabab magkahagad sig\u0101m in si Yahiya nabi.  "
                            },
                            {
                                "text": "  Jari magpajamu sultan Herod panabuna ma llaw kapaganak ma iya. Angigal anak si Herodiyas budjang ma pang'nda' saga luruk ati kasulutan sidda si Herod,"
                            },
                            {
                                "text": "angkan janji'anna budjang in\u0101n. Yukna, \u201cJanji'anta ka. Ai-ai amu'nu ni aku pamuwanku to'ongan.\u201d  "
                            },
                            {
                                "text": "  Na, in budjang in\u0101n bay kapitnahan asal e' ina'na angkan yukna ni sultan, \u201cBuwanin aku k\u014dk si Yahiya Magpapandi, pinat'nna' ma talam.\u201d  "
                            },
                            {
                                "text": "  Sidda asusa sultan in\u0101n, sag\u014d' mbal kapindahan bay panganjanji'na ma alopan saga luruk e', angkan soho'na subay nir\u016blan budjang in\u0101n ma bay amu'na he'."
                            },
                            {
                                "text": "Jari magpanoho'an si Herod subay pinonggolan k\u014dk si Yahiya ma deyom kalabusu."
                            },
                            {
                                "text": "Puwas e' pinat'nna' k\u014dkna ma talam bo' yampa binowa ni budjang, ati ni'nde'an e'na ni ina'na."
                            },
                            {
                                "text": "Sakali pina'an saga mulid si Yahiya ang\u0101' mayatna kinubul. Puwas e' peh\u0113' sig\u0101m ni si Isa angahaka'an iya.   "
                            },
                            {
                                "text": "     Na, pagkale si Isa ma pasal ina'an-i, ala'an iya minn\u0113' amusay ni lahat halam maga'a, hal iya dangan-danganna. Kinata'uwan pa'in kamah\u0113'anna, magla'anan saga a'a min ba'anan kauman sig\u0101m bo' paturul ma iya, amaklay min bihing susulan."
                            },
                            {
                                "text": "Pagdeyo' pa'in si Isa min bayananna, ta'nda'na saga a'a in\u0101n landu' to'ongan aheka. Sakali t'kkahan iya ase' ma sig\u0101m, maka kauli'an e'na sasuku taga-saki.  "
                            },
                            {
                                "text": "  Pagka abay kohap na, peh\u0113' ni si Isa saga mulidna. Yuk sig\u0101m, \u201cS\u014dng sangom na, maka itiya' kitam ma lahat l'ngngaw-l'ngngawan. S\u014d'un lagi' saga a'a itu peh\u0113' ni kaluma'an in\u0101n bo' makab'llihan di-sig\u0101m kinakan.\u201d  "
                            },
                            {
                                "text": "  Anambung si Isa, yukna, \u201cMinsan sig\u0101m mbal ala'an minnitu. Ka'am na ya amakan sig\u0101m.\u201d  "
                            },
                            {
                                "text": "  Yuk saga mulid e', \u201cLima du tinapay ma kami maka duwa du daing!\u201d  "
                            },
                            {
                                "text": "  \u201cNa,\u201d yuk si Isa, \u201cbowahunbi pi'itu.\u201d"
                            },
                            {
                                "text": "Jari pinatingk\u014d' sig\u0101m e'na ma kaparangan. Puwas e' ni\u0101' e'na lima tinapay maka duwa daing bo' pahangad ni langit magsukul ni Tuhan. Pinagp\u014dng-p\u014dng e'na tinapay bo' yampa s\u014dnganna ni saga mulidna, ati tinopod-toporan e' sig\u0101m saga a'a in\u0101n."
                            },
                            {
                                "text": "Magkakanan na saga a'a in\u0101n kamemon sampay mag'ssohan. Pagubus sig\u0101m amangan, tinipun kapin kinakan in\u0101n e' saga mulid e' ati ap'nno' sangp\u016b' maka duwa ambung aheya."
                            },
                            {
                                "text": "Aniya' saga limangibu a'a bay amangan in\u0101n, bang hal l'lla ya ni'itung. Sadd\u012b gi' d'nda maka onde'-onde'.   "
                            },
                            {
                                "text": "     Puwas e' sinoho' e' si Isa saga mulidna paruwa' ni bayanan. Pinarah\u016b sig\u0101m min iya tudju ni dambila' danaw, sabuna amapole' kaheka'an a'a in\u0101n."
                            },
                            {
                                "text": "Tapapole' pa'in saga a'a he', patukad si Isa dangan-danganna anambahayang ma b\u012bd-b\u012bd. Sangom pa'in lahat, maina'an iya dangan-danganna,"
                            },
                            {
                                "text": "bo' saga mulidna at\u0101 na min bihing. Taluwa' sig\u0101m goyak sabab anagga' baliyu.  "
                            },
                            {
                                "text": "  Pagdai' llaw pa'in, peh\u0113' na si Isa tudju ni sig\u0101m, lum'ngngan min kuwit tahik."
                            },
                            {
                                "text": "Ta'nda' pa'in iya e' saga mulidna lum'ngngan min kuwit tahik, nileya'-leya' sig\u0101m. \u201cUmagad ko' ilu,\u201d yuk sig\u0101m, maka e' sig\u0101m magsilawak kabowa t\u0101w.  "
                            },
                            {
                                "text": "  Sag\u014d' amissala magt\u016by si Isa ni sig\u0101m. \u201cPaiman kam!\u201d yukna. \u201cAku ko' itu. Da'a kam tin\u0101w.\u201d  "
                            },
                            {
                                "text": "  Sakali ah'lling si Petros, yukna, \u201cNakura', bang ka'a to'ongan ilu, s\u014d'un aku pi'ilu ni ka'a lum'ngngan min kuwit tahik.\u201d  "
                            },
                            {
                                "text": "  \u201cNa, pi'itu na ka,\u201d yuk si Isa.   Jari pareyo' si Petros min bayanan in\u0101n anagna' lum'ngngan min kuwit tahik tudju ni si Isa."
                            },
                            {
                                "text": "Sag\u014d' pagnanamna ma baliyu in\u0101n, sin\u014dd iya t\u0101w ati inut-inut iya pat'nnob. Magt\u016by iya angalingan, yukna, \u201cNakura', tabangun aku!\u201d  "
                            },
                            {
                                "text": "  Magt\u016by iya niabut e' si Isa bo' binalutan. Yuk si Isa, \u201cKulang pah\u0101p imannu ilu! Angay aku pagduwa-duwahannu?\u201d  "
                            },
                            {
                                "text": "  Makariyata' pa'in sig\u0101 ni bayanan e', pahali na baliyu."
                            },
                            {
                                "text": "Pinudji si Isa e' saga mulid kasehe'an in\u0101n, yuk-i, \u201cB'nnal, ka'a ilu Anak Tuhan!\u201d   "
                            },
                            {
                                "text": "     Jari itu, makat'kka pa'in sig\u0101m ni dambila' danaw, parunggu' sig\u0101m ni lahat Gennesaret."
                            },
                            {
                                "text": "Takil\u0101 si Isa e' saga a'a mah\u0113', ya angkan sig\u0101m bay anambukuhan sasuku taga-saki ma jadjahan ina'an-i, sin\u014d' binowa ni si Isa."
                            },
                            {
                                "text": "Angamu' sig\u0101m junjung ni si Isa, bang pa'in d\u016blanna saga a'a sakihan ang'ntan minsan la'a hal t\u014dng s'mmekna. Manjari sai-sai bay maka'ntanan s'mmek si Isa saru'un-du'un kauli'an sakina.    "
                            }
                        ]
                    },
                    {
                        "verses": [
                            {
                                "text": "     Manjari aniya' pina'an ni si Isa saga a'a Parisi maka guru sara' agama bay min da'ira Awrusalam. Atilaw sig\u0101m ma iya,"
                            },
                            {
                                "text": "yuk-i, \u201cAngay saga mulidnu ilu mbal angisbat usulan bay pang'bba e' kamatto'ahantam? Amangan sig\u0101m minsan halam bay angose'an tangan sig\u0101m pah\u0101p.\u201d  "
                            },
                            {
                                "text": "  Anambung si Isa, yukna, \u201cNa, ka'am ilu. Angay langgalbi panoho'an Tuhan ati beya'bi saga usulan bay min kamatto'ahanbi?"
                            },
                            {
                                "text": "Entomunbi panoho'an Tuhan, ya yukna, \u2018Wajib kam magaddatan mma'bi maka ina'bi.\u2019 Maka itu gi', \u2018Sai-sai anukna'an mma'na atawa ina'na, a'a in\u0101n subay pinapatay.\u2019"
                            },
                            {
                                "text": "Sag\u014d' bang ma pamandu'bi, bang aniya' a'a ganta' amissala ni matto'ana, yukna: \u2018Kaniya'ku itu, arak bay panabangku ka'am sag\u014d' pasuku'ku na ni Tuhan.\u2019"
                            },
                            {
                                "text": "Minn\u0113' iya apuwas kono' min sara' pasal pagaddat ma kamatto'ahan. Jari tasulakbi d\u012b panoho'an Tuhan pagka pagmatayanbi saga usulan bay pang'bba e' ka'mbo'-mbo'anbi."
                            },
                            {
                                "text": "In ka'am ilu hal magbau'-bau' ameya' ma Tuhan, bo' halam. B'nnal asal ya kallam Tuhan bay tasulat e' nabi Isaya,"
                            },
                            {
                                "text": "yuk-i,  \u2018Saga a'a itu angahulmat aku maka lapal kabtangan sig\u0101m, sag\u014d' alawak deyom atay sig\u0101m min aku. "
                            },
                            {
                                "text": "Ya pagpudji sig\u0101m ma aku halam aniya' p\u016bsna, sabab ya pamandu' e' sig\u0101m saga panoho'an bay pinahinang e' manusiya'.\u2019 \u201d    "
                            },
                            {
                                "text": "     Puwas e', nilinganan ba'anan a'a in\u0101n e' si Isa, sin\u014d' patimuk pab\u012bng ni atagna. Yukna ni sig\u0101m, \u201cPakale kam ma bissalaku. Pahati kam to'ongan."
                            },
                            {
                                "text": "Ngga'i ka kinakan pas\u014dd ni deyom bowa' ya makalumu' a'a. Ya makalumu' saga bissala ala'at paluwas min bowa'na.\u201d  "
                            },
                            {
                                "text": "  Sakali pina'an ni si Isa saga mulidna. Yuk sig\u0101m, \u201cKata'uwannu bah\u0101' ap'ddi' atay saga Parisi ma bay bissalanu insini'?\u201d  "
                            },
                            {
                                "text": "  Yuk sambung si Isa, \u201cKamemon tinanom ya halam bay tinanom e' Mma'ku ma deyom sulga', nilarut du."
                            },
                            {
                                "text": "Da'a kam magsusa pasal sig\u0101m. Sig\u0101m angamalim, sag\u014d' ibarat sig\u0101m a'a buta. Bang buta angambit sehe'na buta, tantu sig\u0101m ah\u016bg karuwangan ni deyom lowang.\u201d  "
                            },
                            {
                                "text": "  Sakali ah'lling si Petros, yukna, \u201cPahatiun kami pasal bay pamaralilnu ilu.\u201d  "
                            },
                            {
                                "text": "  Yuk si Isa, \u201cOy! Sampay ka'am ilu masi a'awam!"
                            },
                            {
                                "text": "Halam bah\u0101' tahatibi? Bang aniya' kinakan pas\u014dd ni deyom bowa' a'a, pasampay du ni deyom b'ttongna bo' yampa paluwas min baranna."
                            },
                            {
                                "text": "Sag\u014d' ya bissala ala'at paluwas min bowa' a'a, bay pino'onan asal min deyom atayna. Ya he' makalumu' iya."
                            },
                            {
                                "text": "Sabab deyom atay manusiya' ya paluwasan hona'-hona'na ala'at, ya angkan iya maghinang kala'atan kaginisan, buwat saga amapatay, angaliyu-lakad, angahinang kahina'an d'nda-l'lla, anangkaw, magputing, maka angalimut."
                            },
                            {
                                "text": "Kamemon itu makalumu' a'a. Sag\u014d' bang kita amangan ma halam bay angose'an tanganta buwat pamandu' saga Parisi, ngga'i ka he'-i makabuwan kalumu'an.\u201d   "
                            },
                            {
                                "text": "     Sakali palanjal si Isa minn\u0113' tudju ni jadjahan da'ira Tira maka da'ira Sidun."
                            },
                            {
                                "text": "Aniya' d'nda bangsa Kana'an min lahat in\u0101n bay peh\u0113' ni si Isa anganjunjung. \u201cO Tuwan,\u201d yukna, \u201ctubu' si Da'ud, ma'ase' ka ma aku. Anakku d'nda sin\u014dd saitan, abinsana' sidda.\u201d  "
                            },
                            {
                                "text": "  Sag\u014d' halam makasambung si Isa minsan dakabtang. Jari pasekot saga mulidna amogos iya pasal d'nda in\u0101n, yuk-i, \u201cSoho'un iya ala'an! Mbal iya pahali angalinganan kitam!\u201d  "
                            },
                            {
                                "text": "  Anambung si Isa, yukna, \u201cBay aku sin\u014d' pi'itu anabang saga a'a bangsa Isra'il sadja, ya sali' dalil bili-bili alungay min labayan.\u201d  "
                            },
                            {
                                "text": "  Sag\u014d' takale pa'in lling itu e' d'nda, magt\u016by iya pasujud ni tongod tape' si Isa. \u201cO Tuwan,\u201d yukna, \u201ctabangun aku.\u201d  "
                            },
                            {
                                "text": "  Sinambungan iya e' si Isa pinaralilan, yukna, \u201cMbal manjari ni\u0101' kinakan saga anak lissi bo' nilarukan ni saga ero'.\u201d  "
                            },
                            {
                                "text": "  \u201cB'nnal, Tuwan,\u201d yuk d'nda. \u201cSag\u014d' minsan saga ero' amangan du momok kinakan ya apakpak min lamisahan tag-ipatan ma sig\u0101m.\u201d  "
                            },
                            {
                                "text": "  Sakali anambung si Isa, yukna, \u201cArung, ahogot imannu. Nir\u016blan du bay pangamu'nu ilu.\u201d Manjari ma waktu he'-i saru'un-du'un du kauli'an anakna d'nda he'.   "
                            },
                            {
                                "text": "    Puwas e' ala'an si Isa min lahat ina'an, amaklay min bihing danaw Jalil. Jari patukad iya ni b\u012bd-b\u012bd aningk\u014d' mah\u0113'."
                            },
                            {
                                "text": "Landu' aheka a'a bay pina'an ni iya amowa saga pengka', saga a'a aku'il, saga buta, saga umaw, sampay ba'anan a'a sasuku taluwa' ginisan saki. Pinat'nna' sig\u0101m e' sehe' sig\u0101m ma tongod tape' si Isa, ati kauli'an sig\u0101m e'na kamemon."
                            },
                            {
                                "text": "Ainu-inu to'ongan saga a'a in\u0101n, pag'nda' sig\u0101m ma a'a bay umaw makapah'lling na, a'a bay aku'il kauli'an na, bay pengka' makal'ngngan na pabontol, bay buta maka'nda' na. Manjari sinanglitan e' sig\u0101m Tuhan, ya pagta'atan bangsa Isra'il.   "
                            },
                            {
                                "text": "     Sakali nilinganan e' si Isa saga mulidna bo' yukna, \u201cMa'ase' aku ma saga a'a itu, sabab kat'lluna llaw itu ya kamaitu sig\u0101m ma aku, maka halam na aniya' kinakan sig\u0101m. Mbal aku bilahi amapole' sig\u0101m ma halam bay amangan dah\u016b, arakala' pinunung sig\u0101m ma pal'ngnganan.\u201d  "
                            },
                            {
                                "text": "  Tinilaw iya e' saga mulidna, yuk-i, \u201cMaingga bah\u0101' pang\u0101'anta kinakan sarang pamakan ba'anan a'a itu? Itiya' kitam ma lahat halam aniya' kaluma'anna!\u201d  "
                            },
                            {
                                "text": "  Yuk si Isa, \u201cPila heka tinapaybi ilu?\u201d   \u201cPitu' tinapay,\u201d yuk sig\u0101m, \u201cmaka saga daing ariki' mbal aheka.\u201d  "
                            },
                            {
                                "text": "  Manjari sinoho' e' si Isa kaheka'an a'a in\u0101n magtingk\u014d'an ma tana'."
                            },
                            {
                                "text": "Ni\u0101' e'na kapitu' tinapay maka saga daing e', bo' yampa magsukul ni Tuhan. Puwas e' pinagp\u014dng-p\u014dng e'na tinapay maka daing-daing e' bo' s\u014dnganna ni saga mulidna. Ati tinopod-toporan saga a'a in\u0101n e' sig\u0101m."
                            },
                            {
                                "text": "Magkakanan sig\u0101m kamemon sampay mag'ssohan na. Aubus pa'in bay amangan, aniya' pitu' ambung aheya ap'nno' e' kapin kinakan bay tatimuk e' saga mulid e'."
                            },
                            {
                                "text": "Saga a'a bay magkakanan in\u0101n aniya' saga mpat ngibu bang l'lla sadja ni'itung, sadd\u012b d'nda maka onde'-onde'."
                            },
                            {
                                "text": "Jari pinapole' saga a'a in\u0101n e' si Isa. Pariyata' iya ni bayanan bo' yampa pauntas ni lahat Magadan.    "
                            }
                        ]
                    },
                    {
                        "verses": [
                            {
                                "text": "     Manjari aniya' saga Parisi maka saga Saddusi bay pina'an ni si Isa. Bilahi sig\u0101m anulayan iya bo' supaya iya tajallat ma bissalana. Angkanna sig\u0101m mikipa'nda' paltanda'an, palsaksi'an in iya b'nnal taga-kapatut min Tuhan."
                            },
                            {
                                "text": "Sag\u014d' anambung si Isa, yukna, \u201cKa'am ilu, bang pas'ddop llaw, yukbi, \u2018\u0100, t'ddo' du salung sabab ilu akeyat bihing langit.\u2019"
                            },
                            {
                                "text": "Pagsubu-subu isab, yukbi, \u2018Ulan llaw itu sabab akeyat bihing langit maka angandom.\u2019 Ata'u kam ang'nda' pandoga ma b'ttong langit, sag\u014d' mbal kapandogahanbi paltanda'an ya ta'nda'bi ma masa itu-i."
                            },
                            {
                                "text": "Saga a'a ma patahunan itu ala'at sidda, maka mbal bilahi magta'at ma Tuhan. Bilahi kam bah\u0101' ang'nda' paltanda'an barakatan? Halam aniya' paltanda'an pina'nda'an ka'am, luwal paltanda'an bay min nabi Yunus ma masa awal e'.\u201d Puwas e' ni'bbahan saga a'a in\u0101n e' si Isa, ati ala'an iya minn\u0113'.   "
                            },
                            {
                                "text": "     Pagt'kka saga mulid si Isa ni dambila' danaw, halam sig\u0101m bay makaentom amowa tinapay palutu' sig\u0101m."
                            },
                            {
                                "text": "Yuk si Isa ni sig\u0101m, \u201cKamaya'-maya' kam. Halli'inbi pasulig tinapay min saga Parisi maka min saga Saddusi.\u201d  "
                            },
                            {
                                "text": "  Magsuli-suli saga mulidna pasal pah'llingna he', sabab halam tahati e' sig\u0101m. Yuk pangannal sig\u0101m, \u201cAngkan arai' buwatt\u0113' pah'lling si Isa sabab halam kita bay amowa tinapay.\u201d  "
                            },
                            {
                                "text": "  Kinata'uwan asal e' si Isa bang ai ya pinagsuli-suli e' sig\u0101m, angkan yukna, \u201cAngay pagsuli-sulibi pasal halam aniya' tinapaybi? Ariki' pah\u0101p pangandolbi ma aku!"
                            },
                            {
                                "text": "Halam gi' tahatibi bah\u0101'? Halam taentombi bay waktu kapagp\u014dng-p\u014dngku tinapay lima hekana pamakan saga limangibu a'a he'? Entomunbi bang pila ambung aheya bay pangisihanbi kapin kinakan e'?"
                            },
                            {
                                "text": "Maka tinapay pitu' hekana bay pamakan mpat ngibu a'a he'. Pila ambung bay pangisihanbi kapin?"
                            },
                            {
                                "text": "Daka angay kam mbal makahati. Ngga'i ka tinapay ya bay pagbissalaku he'. Yukku, halli'inbi pasulig tinapay saga Parisi maka Saddusi!\u201d"
                            },
                            {
                                "text": "Minn\u0113' yampa tahati e' sig\u0101m ngga'i ka pasulig pamasulig tinapay ya bay pah'llingna, sag\u014d' pandu' min saga Parisi maka min saga Saddusi. Ya na he' subay nihalli'an pah\u0101p.   "
                            },
                            {
                                "text": "     Na, palintas disi Isa ni jadjahan lahat ma kasekotan da'ira Kesareya Pilipi. Maina'an pa'in, tinilaw e'na saga mulidna, yukna, \u201cBang ma pangupama a'a, sai kono' aku Anak Manusiya' itu?\u201d  "
                            },
                            {
                                "text": "  Yuk sambung saga mulid e', \u201cBang ma a'a kasehe'an ka'a kono' si Yahiya Magpapandi. Bang ma a'a kasehe' in ka'a nabi Elija atawa nabi Irimiya. Maka bang ma a'a kasehe' isab dakayu' nabi ka bay ma masa awal e'.\u201d  "
                            },
                            {
                                "text": "  \u201cNa, bang ma ka'am,\u201d yuk si Isa, \u201cai yukbi? Sai sa aku itu?\u201d  "
                            },
                            {
                                "text": "  Anambung si Simun Petros. \u201cKa'a Al-Masi,\u201d yukna, \u201cAnak Tuhan ya kakkal salama-lama.\u201d  "
                            },
                            {
                                "text": "  \u201cAheya kah\u0101pan ma ka'a, Simun anak si Jona,\u201d yuk si Isa, \u201csabab ngga'i ka min manusiya' ya angkan kata'uwannu ilu-i. Bay pamata'u ka'a e' Mma'ku ma deyom sulga'."
                            },
                            {
                                "text": "Na, ya na itu pangahakaku ma ka'a: ka'a si Petros, hatina batu. Ati ma diyata' batu lakit ilu pangahinanganku langgalku, hatina saga jama'aku kamemon. Mbal sig\u0101m tara'ug minsan amatay."
                            },
                            {
                                "text": "Buwananta ka kunsi', hatina kapatut angukab pas\u014dran manusiya' tudju ni deyom pagparintahan Tuhan. Ai-ai l\u0101ngnu ma deyom dunya itu nil\u0101ng du isab ma deyom sulga', maka ai-ai pamar\u016blnu ma deyom dunya itu pinar\u016bl du isab ma deyom sulga'.\u201d"
                            },
                            {
                                "text": "Puwas e' binanda'an e' si Isa saga mulidna, da'a sin\u014d' angahaka ni sai-sai in iya Al-Masi.   "
                            },
                            {
                                "text": "     Manjari puwas minn\u0113', anagna' si Isa amahatian saga mulidna pasal ai tum'kka ni iya ma sinos\u014dng. Yukna, \u201cSubay aku peh\u0113' ni da'ira Awrusalam. Aheka du kabinasahan pinat'kka ni aku e' saga pagmatto'ahan, e' saga kaimaman alanga, maka e' saga guru sara' agama. Pinapatay du aku, sag\u014d' bang palabay na t'llumbahangi pinakallum du aku pab\u012bng.\u201d  "
                            },
                            {
                                "text": "  Sakali si Petros bay amowa si Isa paokat min kasehe'an, bo' yampa pabukaganna, yuk-i, \u201cS'lle' bale puhu', pinat\u0101 e' Tuhan ya yuknu he' bo' mbal makani-ka'a.\u201d  "
                            },
                            {
                                "text": "  Sag\u014d' nialop si Petros e' si Isa. Yukna, \u201cAla'an ka min aku, saitan! Kabimbangan aku e'nu. Ya pamikilnu ilu pikilan manusiya' ko', ngga'i ka pikilan Tuhan.\u201d  "
                            },
                            {
                                "text": "  Puwas e' amissala si Isa ni saga mulidna. \u201cBang aniya' bilahi ameya' ma aku,\u201d yukna, \u201csubay ngga'i ka kabaya'an baranna ya d\u016blanna. Subay tinanggung e'na h\u0101gna pamapatayan iya, hatina kabinasahan ma sababku. Minn\u0113' iya makajari ameya' ma aku."
                            },
                            {
                                "text": "Sai-sai allogan kallum baranna, amutawan du kallum-nyawana min Tuhan. Sag\u014d' sai-sai mbal allogan ma kallum-baranna, lilla' isab amatay ma sababku, makab\u0101k du iya kallum kakkal."
                            },
                            {
                                "text": "Sababna,\u201d yuk si Isa, \u201cbang aniya' a'a ganta' kaniya'an alta' deyom dunya kamemon, aheya lugi'na bang halam aniya' kallumna kakkal. Sabab halam aniya' tapangal'kkatna kallum-nyawana bang amutawan na."
                            },
                            {
                                "text": "Aku Anak Manusiya' pab\u012bng du pi'itu, aliput e' sahaya Mma'ku, maka sinehe'an aku e' saga mala'ikatna. Tungbasanku manusiya' kamemon, pinapagtongod maka bay hinang sig\u0101m dangan maka dangan."
                            },
                            {
                                "text": "B'nnal ya pah'llingku itu ma ka'am, aniya' maitu ma ka'am mbal amatay sat'ggol halam gi' pi'itu in Anak Manusiya' bo' magparinta ma deyom dunya. Subay na aku ta'nda' e' sig\u0101m bo' yampa sig\u0101m amatay.\u201d    "
                            }
                        ]
                    },
                    {
                        "verses": [
                            {
                                "text": "     Palabay pa'in nnom llaw min waktu he'-i, binowa e' si Isa si Petros maka duwangan magdanakan, ya si Yakub maka si Yahiya, patukad ni diyata' b\u016bd alanga, sig\u0101m-sig\u0101m sadja."
                            },
                            {
                                "text": "Maina'an pa'in sig\u0101m, apinda luwa si Isa ma pang'nda' sig\u0101m. Asahaya pamaihu'anna buwat mata llaw. Makasilaw sidda pote' s'mmekna."
                            },
                            {
                                "text": "Sakali panyata' pina'an si Musa maka si Elija, ta'nda' e' saga mulid in\u0101n magsuli-suli maka si Isa."
                            },
                            {
                                "text": "Ah'lling si Petros ni si Isa, yukna, \u201cTuwan Pangh\u016b', ah\u0101p to'ongan itiya' kami maitu. Bilahi ka bah\u0101' bang aku angahinang t'llu panggung-panggung pasindunganbi maitu, dakayu' ma ka'a, dakayu' ma si Musa itu, maka dakayu' ma si Elija?\u201d  "
                            },
                            {
                                "text": "  Sabu pa'in iya ah'lling, aniya' gabun asahaya bay angalandungan sig\u0101m, maka aniya' suwala ah'lling min deyomna. Yuk suwala he', \u201cAnakku ko' itu kalasahanku. Landu' aku kasulutan ma iya. Iya ya kalehunbi.\u201d  "
                            },
                            {
                                "text": "  Pagkale pa'in suwala itu e' saga mulid in\u0101n, landu' to'ongan sig\u0101m tin\u0101w angkan kum'ppang magt\u016by sig\u0101m ni tana'."
                            },
                            {
                                "text": "Sag\u014d' pina'an si Isa ni sig\u0101m amat'ppak tanganna ma sig\u0101m. Yukna, \u201cPabungkal kam, da'a kam tin\u0101w.\u201d"
                            },
                            {
                                "text": "Pagtongas sig\u0101m, halam aniya' sadd\u012b ta'nda' e' sig\u0101m, luwal si Isa.  "
                            },
                            {
                                "text": "  Manjari itu, sabu pa'in sig\u0101m pal\u016bd min b\u016bd e', binanda'an e' si Isa saga mulidna, yukna, \u201cDa'a kam angahaka ni sai-sai pasal bay ta'nda'bi mah\u0113' ma diyata' b\u016bd e'. Subay na aku, Anak Manusiya' itu, tapakallum pab\u012bng min kamatayku bo' yampa kam angahaka.\u201d  "
                            },
                            {
                                "text": "  Sakali tinilaw si Isa e' sig\u0101m, yuk-i, \u201cAngay saga guru sara' agama magpina'in in si Elija subay dah\u016b palahil pi'itu?\u201d  "
                            },
                            {
                                "text": "  Anambung si Isa, yukna, \u201cB'nnal ko' ilu, si Elija palahil dah\u016b min Al-Masi anakapan kamemon."
                            },
                            {
                                "text": "Sag\u014d' haka'anta kam, bay na palahil si Elija pi'itu ati halam iya bay takil\u0101 e' saga manusiya'. Bay tahinang e' sig\u0101m ma iya ai-ai kabaya'an sig\u0101m. Damikiyanna aku, Anak Manusiya', bininasa du isab e' sig\u0101m.\u201d"
                            },
                            {
                                "text": "Minn\u0113' tahati e' saga mulidna si Yahiya Magpapandi iya pinagbissala e' si Isa.   "
                            },
                            {
                                "text": "     Na, makab\u012bng pa'in disi Isa ni kaheka'an a'a he', aniya' dakayu' a'a pina'an ni iya ang\u014dk-tu'ut."
                            },
                            {
                                "text": "Yukna ni si Isa, \u201cTuwan, ma'ase' pa'in ka ma anakku l'lla. Binawi-bawi iya, landu' iya abinasa. Araran iya pahantak ni api atawa ni bohe'."
                            },
                            {
                                "text": "Bay bowaku iya ni saga mulidnu sag\u014d' mbal iya kauli'an e' sig\u0101m.\u201d  "
                            },
                            {
                                "text": "  Anambung si Isa, yukna, \u201cKa'am saga a'a ma tahun itu-i, as\u0101' landu' pikilanbi! Halam to'ongan aniya' imanbi! Subay buwattingga gi' t'ggolku ma ka'am anandalan kabuwattilubi bo' yampa kam magkahagad? Bowahun pi'itu onde' ilu,\u201d yukna."
                            },
                            {
                                "text": "Tabowa pa'in onde' in\u0101n ni si Isa, magt\u016by pabukaganna saitan. Pinaluwas e'na min baran onde' ati saru'un-du'un du pahali sakina.  "
                            },
                            {
                                "text": "  Puwas e' tinilaw si Isa e' saga mulidna, sig\u0101m-sig\u0101m sadja. Yuk sig\u0101m, \u201cAngay kami bay mbal makapaluwas saitan e'?\u201d  "
                            },
                            {
                                "text": "  Yuk si Isa, \u201cSabab akulang pangandolbi ma Tuhan. Haka'anta kam to'ongan, abila bay makasali' heya pangandolbi ni buwat heya bigi-tinanom anahut, tahinangbi du kamemon minsan buwattingga hunitna. Bang saupama soho'bi b\u016bd itu papinda minnitu pina'an, papinda du. ["
                            },
                            {
                                "text": "Sag\u014d' in ginis saitan ina'an-i mbal tapaluwas, luwal bang kam angamu'-ngamu' maka amuwasa dah\u016b.]\u201d   "
                            },
                            {
                                "text": "     Aniya' dakayu' waktu magtimuk saga mulid ma lahat Jalil. Yuk si Isa ni sig\u0101m, \u201cAku itu, Anak Manusiya', arai' na sin\u014dngan ni pagbaya'an saga a'a,"
                            },
                            {
                                "text": "ati pinapatay aku e' sig\u0101m. Sag\u014d' t'llumbahangi puwas min kamatayku allum du aku pab\u012bng.\u201d Minn\u0113' asusa to'ongan saga mulidna.   "
                            },
                            {
                                "text": "    Pagt'kka si Isa maka saga mulidna ni da'ira Kapirnaum, aniya' pina'an ni si Petros saga a'a ang\u0101' sukay langgal. Yuk sig\u0101m ni iya, \u201cGurubi ilu, amayad sukay langgal bah\u0101'?\u201d  "
                            },
                            {
                                "text": "  \u201cAho',\u201d yuk sambung si Petros.   Makas\u014dd pa'in si Petros ni deyom luma' arak angahaka, makarah\u016b si Isa ah'lling ni iya, yukna, \u201cSimun, bang ma ka'a, sai ni\u0101'an sukay e' saga sultan ma babaw dunya itu? Anak-kampungna ka, atawa a'a sadd\u012b?\u201d  "
                            },
                            {
                                "text": "  \u201cA'a sadd\u012b,\u201d yuk si Petros.   \u201cNa,\u201d yuk si Isa, \u201cbang buwattilu, hatina in kitam panganak Tuhan itu mbal wajib magsukay."
                            },
                            {
                                "text": "Sag\u014d' mbal kitam bilahi kinap'ddi'an atay e' saga a'a in\u0101n, angkan ka subay peh\u0113' ni bihing danaw in\u0101n amuwang. Pagtinduk daing, hella'un magt\u016by. Makab\u0101k du ka s\u012bn ma deyom bowa'na, sarang pamayadta sukay langgal. Ng\u0101'un s\u012bn in\u0101n bo' pamayarun peh\u0113'.\u201d    "
                            }
                        ]
                    },
                    {
                        "verses": [
                            {
                                "text": "     Ma waktu he'-i du, pina'an ni si Isa saga mulidna atilaw iya, yuk sig\u0101m, \u201cSai alanga katapusan ma deyom pagparintahan Tuhan?\u201d  "
                            },
                            {
                                "text": "  Sakali nilinganan e' si Isa dakayu' onde'-onde', sin\u014d' an'ngge ma dahuwan sig\u0101m."
                            },
                            {
                                "text": "Yuk si Isa, \u201cHaka'anta kam to'ongan, sai-sai mbal apinda palantarana ni buwat palantara onde'-onde' itu, mbal to'ongan pinas\u014dd ni deyom pagparintahan Tuhan."
                            },
                            {
                                "text": "Sai-sai amareyo' atayna, pinasali' ni buwat atay onde'-onde' itu, ya na katapusan alanga ma deyom pagparintahan Tuhan."
                            },
                            {
                                "text": "Sai-sai isab anaima' dakayu' onde'-onde' buwattitu ma sabab \u014dnku ya pamanyabutanna, sali' aku baranku ya tinaima' e'na.\u201d   "
                            },
                            {
                                "text": "     Yuk si Isa lagi', \u201cBang aniya' a'a makaparusa ma dakayu' onde'-onde' buwattitu ya taga-pangandol ma aku, ah\u0101p lagi' kadal a'a in\u0101n bang pa'in iya pinagantungan batu abuhat ma k'llongna bo' nih\u016bg ni timbang.  "
                            },
                            {
                                "text": "  \u201cMaka'ase'-ase' to'ongan saga manusiya' itu, sabab aniya' na pa'in sasat makaparusa ma sig\u0101m. Tantu paniya' saga sasat-manasat, sag\u014d' maka'ase'-ase' sidda ya pamakadal ma sasuku anasat sehe'na amowa magdusa."
                            },
                            {
                                "text": "Bang tanganbi atawa tape'bi ganta' amowa ka'am magdusa, subay paggatunbi. Gom na pa'in pukulinbi bo' tinimanan. Ah\u0101p lagi' kam allum ma deyom sulga' ma apukul dambila' tanganbi atawa tape'bi, bang pa'in kam da'a nilarukan ni deyom api nalka' ya mbal kap'ddahan ma ajukup tape'-tanganbi."
                            },
                            {
                                "text": "Damikiyanna isab bang matabi ganta' amowa ka'am magdusa, gom lagi' lugitunbi bo' tinimanan. Ah\u0101p lagi' kam allum ma deyom sulga' ma abuta dambila' matabi, bang pa'in kam da'a nilarukan ni deyom api nalka' ma ajukup matabi karuwambila'.\u201d   "
                            },
                            {
                                "text": "     \u201cKamaya'-maya' kam. Da'a palehomunbi saga kamanahutan itu. Sabab haka'anta kam, ina'an anunggu'an sig\u0101m saga mala'ikat ya paharap na pa'in ni Mma'ku Tuhan ma deyom sulga'."
                            },
                            {
                                "text": "(In aku, Anak Manusiya', bay pi'itu ni dunya angalappas saga a'a ya alawak min Tuhan.)  "
                            },
                            {
                                "text": "  \u201cBistahunbi: bang saupama aniya' a'a taga-bili-bili dahatus hekana, bo' wa'i pasiha' dakayu', ai bah\u0101' hinangna? Tantu pasagaranna siyamp\u016b' maka siyam mah\u0113' ma kab\u012bd-b\u012bran bo' iya pasa'ut peh\u0113' amiha dakayu' bay pasiha' he'."
                            },
                            {
                                "text": "Jari bang tab\u0101kna na, haka'anta kam, kin\u014dgan iya to'ongan. Palabi lagi' kak\u014dganna ma bili-bili dakayu' in\u0101n min siyamp\u016b' maka siyam ya halam bay alungay."
                            },
                            {
                                "text": "Buwatt\u0113' du isab Mma'bi ma deyom sulga', mbal iya bilahi aniya' alungay dakayu' onde'-onde' min okomanna.\u201d   "
                            },
                            {
                                "text": "    \u201cNa, bang aniya' pagkahinu ganta' makarusa ma ka'a, peh\u0113' ka ni iya ati haka'in iya pasal kas\u0101'anna. Sag\u014d' subay hal ka'am duwangan magbissala. Bang ka kinale e'na, bo' kabaya'anna magh\u0101p maka ka'a, pahogot gom pa'in kapagbagaybi."
                            },
                            {
                                "text": "Sag\u014d' bang hati mbal akuhanna dusana, bowahun dakayu' atawa duwa a'a sadd\u012b anaksi'an ai-ai pagbissalahanbi, bo' supaya tabeya' panoho'an bay ma Kitab, ya yuk-i, \u2018Bang aniya' palkala'bi subay aniya' duwangan atawa t'llungan amuwan saksi' bo' supaya pinagsab'nnal.\u2019"
                            },
                            {
                                "text": "Sag\u014d' bang a'a in\u0101n agagga angasip ma saga a'a sadd\u012b ya bowanu in\u0101n, na, haka'in saga sehe'bi dajama'ahan kamemon. Jari bang iya mbal bilahi akale ma kagara'an saga jama'a kamemon, a'a in\u0101n subay niniyat e'bi sali' a'a halam aniya' tuhanna, atawa a'a maga'\u0101' sukay parinta.\u201d   "
                            },
                            {
                                "text": "    \u201cHaka'anta kam to'ongan, ai-ai l\u0101ngbi ma deyom dunya itu nil\u0101ng du isab ma deyom sulga', maka ai-ai par\u016blbi ma deyom dunya itu pinar\u016bl du isab ma deyom sulga'."
                            },
                            {
                                "text": "Aniya' isab pangahakaku ma ka'am, bang duwangan kam ma dunya itu maguyun angamu'-ngamu' ai-ai, tantu kam nir\u016blan e' Mma'ku ma deyom sulga'."
                            },
                            {
                                "text": "Sababna bang aniya' duwangan atawa t'llungan a'a magtimuk pagka \u014dnku ya pamanyabutan sig\u0101m, ina'an du aku ma deyoman sig\u0101m.\u201d   "
                            },
                            {
                                "text": "    Puwas ina'an peh\u0113' si Petros ni si Isa atilaw. \u201cTuwan Pangh\u016b',\u201d yukna, \u201cmin pila subay ampunku pagkahiku bang iya makarusa ma aku? Min pitu' bah\u0101'?\u201d  "
                            },
                            {
                                "text": "  Yuk si Isa, \u201cNgga'i ka hal min pitu', sag\u014d' min pitump\u016b' maka pitu'.\u201d"
                            },
                            {
                                "text": "Jari magparalilan si Isa, yukna, \u201cIn kapagparinta Tuhan sali' dalil dakayu' sultan ya bilahi amista palutangan saga tendogna."
                            },
                            {
                                "text": "Sakali itu, hinabuna magbista utang, aniya' binowa ni iya dakayu' tendogna taga-utang laksa'an pilak."
                            },
                            {
                                "text": "Jari in s\u012bn ma tendog in\u0101n mbal makabayaran utangna, angkan magpanoho'an sultan in a'a in\u0101n sampay anak-h'ndana subay pinab'llihan nihinang ata. Subay pinab'llihan isab ai-aina kamemon pamayad utangna."
                            },
                            {
                                "text": "Na, ang\u014dk-tu'ut magt\u016by tendog itu ma alopan sultan angamu' junjung ni iya. \u2018O tuwan,\u2019 yukna, \u2018patangguhun gi' aku. Bayaranku du utangku kamemon.\u2019"
                            },
                            {
                                "text": "Manjari ma'ase' sultan in\u0101n ma tendogna. Pinahalam na utangna ati pinapole' iya.  "
                            },
                            {
                                "text": "  \u201cNa, pagluwas tendog in\u0101n min alopan sultan, aniya' talanggalna pagkahina, tendog sultan isab. In tendog damuli itu taga-utang dangkuri' ma tendog tagna'. Magt\u016by iya niragtu' maka pin'kkol e' tendog tagna'. Yukna, \u2018Bayarin na utangnu ma aku.\u2019"
                            },
                            {
                                "text": "Magt\u016by ang\u014dk-tu'ut tendog damuli itu anganjunjung, yukna, \u2018Patangguhun gi' aku. Bayaranta du ka.\u2019"
                            },
                            {
                                "text": "Sag\u014d' mbal pinatanggu, gom pa'in ni'isi ni deyom kalabusu sat'ggol mbal makapuwasan utangna kamemon."
                            },
                            {
                                "text": "Pag'nda' pa'in e' saga tendog kasehe'an ma kahinangan tendog tagna' in\u0101n, magt\u016by sig\u0101m landu' asukkal, ati peh\u0113' ni sultan angahaka pasal pakaradja'an in\u0101n.  "
                            },
                            {
                                "text": "  \u201cJari pinalinganan e' sultan tendog bay aheka utangna he'. \u2018Jahulaka' pah\u0101p ka ilu!\u2019 yukna. \u2018Bay pahalamku utangnu kamemon ma sabab panganjunjungnu ma aku."
                            },
                            {
                                "text": "Arapun ka'ase'annu pagkahinu he', buwat bay ka'ase'ku ma ka'a!\u2019"
                            },
                            {
                                "text": "Jari sidda angastol sultan in\u0101n ma iya, angkan soho'na tendog e' ni'isi ni deyom kalabusu sampay tiniksa' sat'ggol halam gi' kabayaranna utangna.\u201d  "
                            },
                            {
                                "text": "  Yuk si Isa, \u201cBuwatt\u0113' du isab nihinang e' Mma'ku ma sulga' ma ka'am dangan maka dangan, bang mbal ampunbi pagkahibi min deyom ataybi.\u201d    "
                            }
                        ]
                    },
                    {
                        "verses": [
                            {
                                "text": "     Aubus pa'in pamissala si Isa buwatt\u0113', ala'an iya min lahat Jalil tudju ni lahat Yahudiya, ni jadjahan ma liyu sapa' Jordan."
                            },
                            {
                                "text": "Aheka to'ongan saga a'a bay ameya' ma iya, ati kauli'an e'na saga saki sig\u0101m maina'an.  "
                            },
                            {
                                "text": "  Sakali aniya' pina'an saga Parisi anulayan iya bo' supaya iya tajallat ma bissalana. Yuk sig\u0101m ma iya, \u201cBang ma sara'tam, makajari bah\u0101' bang l'lla animanan h'ndana, minsan ai sababanna?\u201d  "
                            },
                            {
                                "text": "  Anambung si Isa, yukna, \u201cKil\u0101ku halam bay tabassabi ya tasulat ma Kitab, ya yuk-i, \u2018Ma tagna' pamapanjari Tuhan ma manusiya', bay sig\u0101m pinapanjari e'na l'lla maka d'nda?\u2019"
                            },
                            {
                                "text": "Yuk Tuhan e', \u2018Angkanna l'lla ang'bba min ina'-mma'na bo' parakayu' ni h'ndana. Manjari in bay duwa baran, dabaran na.\u2019"
                            },
                            {
                                "text": "Ngga'i ka na sig\u0101 duwa baran,\u201d yuk si Isa, \u201csag\u014d' dabaran na sig\u0101 karuwangan. Angkan subay mbal pinapagbutas e' manusiya' ya bay pinapagdakayu' e' Tuhan.\u201d  "
                            },
                            {
                                "text": "  Atilaw saga Parisi ma si Isa, yuk-i, \u201cNa angay bah\u0101'? Bang ma pandu' si Musa, makajari l'lla animanan h'ndana bang pa'in aniya' sulatna pagpasahan.\u201d  "
                            },
                            {
                                "text": "  Ya sambung si Isa, \u201cYa angkan kam pinar\u016bl e' si Musa animanan h'ndabi, sabab agagga kam pinandu'an. Saguw\u0101' ngga'i ka buwatt\u0113' bay ma waktu tagna'."
                            },
                            {
                                "text": "Haka'anta kam, sai-sai animanan h'ndana ma halam bay angaliyu-lakad min iya, ati magh'nda iya sadd\u012b, taga-dusa iya angaliyu-lakad min h'ndana po'on.\u201d  "
                            },
                            {
                                "text": "  Yuk saga mulid si Isa ma iya, \u201cBang buwatt\u0113' kah\u0101lanna ma a'a maglakibini, ah\u0101p lagi' subay mbal magp\u016bn.\u201d  "
                            },
                            {
                                "text": "  Anambung si Isa, yukna, \u201cPandu' ilu mbal kabogbogan e' manusiya' kamemon, luwal sig\u0101m ya kabuwanan kosog e' Tuhan."
                            },
                            {
                                "text": "Magginis isab pagsababan ya angkan l'lla mbal magh'nda. Aniya' a'a mbal makapagh'nda sabab aniya' salla' ma baranna. Aniya' mbal makapagh'nda sabab kinabili e' a'a, maka aniya' isab magniyat subay mbal magh'nda ma sabab pagparinta Tuhan ya pagmatayanna. Sai-sai makataima' pandu' itu, subay anaima' to'ongan.\u201d   "
                            },
                            {
                                "text": "     Na, aniya' saga a'a bay amowa saga anak sig\u0101m ni si Isa bo' supaya pinat'nna'an tanganna maka niamu'an kah\u0101pan min Tuhan. Sag\u014d' bay pinabukagan saga a'a amowa in\u0101n e' kamuliran si Isa."
                            },
                            {
                                "text": "Ah'lling si Isa, yukna, \u201cPar\u016blunbi pi'itu ni aku saga kamanahutan itu. Da'a l\u0101ngunbi. Sabab sai-sai makasali' kaul-pi'ilna ni buwat kamanahutan ilu, taga-palsuku'an du ma pagparintahan Tuhan.\u201d"
                            },
                            {
                                "text": "Jari pinat'nna' e' si Isa tanganna ni saga onde' in\u0101n, bo' yampa ala'an minn\u0113'.   "
                            },
                            {
                                "text": "     Manjari itu aniya' dakayu' a'a peh\u0113' ni si Isa. Yukna, \u201cTuwan Guru, kah\u0101pan ai subay hinangku bo' supaya aku kaniya'an kallum taptap ni kasaumulan?\u201d  "
                            },
                            {
                                "text": "  Yuk si Isa, \u201cAngay aku tilawnu pasal kah\u0101pan? Tunggal du Tuhan ah\u0101p. Bang ka bilahi pinasuku'an kallum taptap, subay bogbogannu panoho'an Tuhan.\u201d  "
                            },
                            {
                                "text": "  Atilaw gi' l'lla, yukna, \u201cPanoho'an ingga?\u201d   Ya sambung si Isa, \u201cDa'a ka amapatay a'a. Da'a ka angaliyu-lakad ni ngga'i ka paghola'nu. Da'a ka anangkaw. Da'a ka anaksi' puting."
                            },
                            {
                                "text": "Pagaddatin ina'-mma'nu. Maka kalasahin pagkahinu manusiya' buwat e'nu alasahan barannu.\u201d  "
                            },
                            {
                                "text": "  Yuk l'lla in\u0101n, \u201c\u0100, bay na kabogboganku ina'an-i kamemon. Ai gi' subay hinangku?\u201d  "
                            },
                            {
                                "text": "  Yuk si Isa ma iya, \u201cBang ka bilahi tubus kah\u0101p addat-tabi'atnu, peh\u0113' ka, pab'llihin alta'nu kamemon bo' pamuwanun b'llihanna ma saga a'a miskin. Manjari aniya' du karayanu ma deyom sulga'. Puwas e' pi'itu ka ameya' ma aku.\u201d"
                            },
                            {
                                "text": "Pagkale a'a in\u0101n ma bissala si Isa, magt\u016by iya ala'an, maka e'na asusa sabab landu' aheka alta'na.  "
                            },
                            {
                                "text": "  Sakali ah'lling si Isa ni saga mulidna, yukna, \u201cHaka'anta kam to'ongan, in a'a dayahan kahunitan pas\u014dd ni deyom pagparintahan Tuhan."
                            },
                            {
                                "text": "Aho', haka'anta kam, kaluhayan gi' unta' palabay min buli' jalum min a'a dayahan pas\u014dd ni deyom pagparintahan Tuhan.\u201d  "
                            },
                            {
                                "text": "  Ainu-inu to'ongan saga mulid pagkale sig\u0101m ma bissala si Isa itu. \u201cBang buwatt\u0113',\u201d yuk sig\u0101m, \u201csai bah\u0101' makasampay ni kasalamatan ma deyom sulga'?\u201d  "
                            },
                            {
                                "text": "  Pinandang e' si Isa saga mulidna he' maka e'na anambung. Yukna, \u201cBang manusiya' mbal to'ongan makarapat. Sag\u014d' halam aniya' ahunit ma Tuhan.\u201d  "
                            },
                            {
                                "text": "  Anambung lagi' si Petros, \u201cNda'un ba kami itu,\u201d yukna. \u201cBay bbahan kami ai-ai kami kamemon bo' ameya' ma ka'a. Ai bah\u0101' panungbas kami?\u201d  "
                            },
                            {
                                "text": "  Yuk si Isa, \u201cHaka'anta kam to'ongan: in aku Anak Manusiya', bang ta'abut na waktu kapaningk\u014d'ku ma deyom kasahaya'an, magagi du aku ma dunya baha'u. Ya du ka'am saga bebeya'anku, pinatingk\u014d' du isab ma tingk\u014d'an sangp\u016b' maka duwa hekana, ati nihukum e'bi saga bangsa panubu' si Isra'il kasangp\u016b' maka duwa."
                            },
                            {
                                "text": "Sasuku bay ang'bbahan luma'na atawa danakanna, atawa ina'-mma'na, atawa panganakna, atawa tana'na, ma sabab katuyu'na ma aku, tinungbasan du iya paheka e' Tuhan, lipat manglipat min bay bbahanna. Maka kaniya'an du iya kallum taptap ni kasaumulan."
                            },
                            {
                                "text": "Sag\u014d' aheka a'a makarah\u016b buwattina'an, pinaramuli ma waktu sin\u014dng. Aheka isab taramuli ma buwattina'an, pinarah\u016b ma waktu sin\u014dng.\u201d    "
                            }
                        ]
                    },
                    {
                        "verses": [
                            {
                                "text": "    Magparalilan si Isa, yukna, \u201cIn kapagparinta Tuhan sali' dalil a'a tag-dapu kabbun pananoman bahan anggul. Dai' llaw pa'in, pal'ngngan tag-dapu ang\u0101' a'a maghinang ma kabbunna."
                            },
                            {
                                "text": "Tinambahan kono' sig\u0101m dakayu' denari, ya panamba dangan a'a ma dang'llaw. Magsulut pa'in, sin\u014d' sig\u0101m peh\u0113' maghinang ma kabbunna.  "
                            },
                            {
                                "text": "  \u201cNa, ta'abut pa'in lisag siyam subu, peh\u0113' tag-dapu ni pagtabu'an, ati aniya' ta'nda'na maina'an saga a'a hal an'ngge-n'ngge."
                            },
                            {
                                "text": "Yukna ma sig\u0101m, \u2018Peh\u0113' kam isab maghinang ma kabbunku. Tambahanku du kam pila-pila ya katongoranbi.\u2019"
                            },
                            {
                                "text": "Na, peh\u0113' na sig\u0101m. Augtu pa'in llaw, peh\u0113' na isab tag-dapu amiha a'a kasehe' maghinang ma kabbunna. Buwatt\u0113' du isab paglisag t'llu kohap."
                            },
                            {
                                "text": "Jari itu, song pa'in lisag lima kohap, pab\u012bng iya ni pagtabu'an, ati aniya' ta'nda'na saga a'a hal an'ngge-n'ngge maina'an. Yukna ma sig\u0101m, \u2018Angay animpus llaw mbal kam maghinang?\u2019  "
                            },
                            {
                                "text": "  \u201cYuk sambung sig\u0101m, \u2018Tu'ud halam aniya' anoho' kami maghinang\u2019. \u2018Na,\u2019 yuk tag-dapu, \u2018peh\u0113' kam maghinang ma kabbunku\u2019.  "
                            },
                            {
                                "text": "  \u201cManjari itu, pagabay kohap na, amissala tag-dapu ni mandul pangandolanna, yukna, \u2018Linganin saga maghihinang ilu bo' tambahin. Tambahin dah\u016b saga a'a bay ta'\u0101'ku damuli ilu, bo' yampa sig\u0101m ya bay ta'\u0101'ku dah\u016b.\u2019"
                            },
                            {
                                "text": "Jari ya panamba saga a'a ya bay anagna' maghinang lisag lima kohap, magtongod maka hinang dang'llaw, minsan dai'-dai' du ya kapangahinang sig\u0101m."
                            },
                            {
                                "text": "Na, ta'abut pa'in tinambahan saga a'a ya bay ta'\u0101' waktu subu lagi', aholat sig\u0101m tinambahan aheya. Sag\u014d' sali' du tambahan ya tasambut sig\u0101m."
                            },
                            {
                                "text": "Pagsambut pa'in, pinagmusmuran e' sig\u0101m tag-dapu."
                            },
                            {
                                "text": "Yuk sig\u0101m, \u2018Angay itu? Saga a'a bay ng\u0101'nu damuli, danj\u0101m du bay pangahinang sig\u0101m. Bo' kami itu bay animpus min subu-subu sampay ni kakohapan, maghulas-sangs\u0101' ma kapasu'an llaw! Sag\u014d', papagsali'nu tambahan sig\u0101m maka tambahan kami.\u2019"
                            },
                            {
                                "text": "Yuk tag-dapu kabbun ni dangan in\u0101n, \u2018Bagay, halam ka bay akkalanku. Ya kapagsulutanta tambahan pinapagtongod maka hinang dang'llaw."
                            },
                            {
                                "text": "Na, ng\u0101'un na tambahannu itu bo' ka amole'. Tu'ud kabaya'anku pinapagsali' tambahan a'a bay ta'\u0101'ku damuli maka bay panambaku ka'a."
                            },
                            {
                                "text": "Angay, halam bah\u0101' aniya' kapatutku magbaya' ma s\u012bnku? Angimb\u016b ka bah\u0101' pagga pagmuraku s\u012bnku?\u2019 \u201d  "
                            },
                            {
                                "text": "  Yuk si Isa is\u0101b, \u201cSai-sai taramuli ma buwattina'an, pinarah\u016b ma sinos\u014dng. Maka sai-sai makarah\u016b ma buwattina'an, pinaramuli ma waktu sin\u014dng.\u201d   "
                            },
                            {
                                "text": "     Na, patukad disi Isa tudju ni da'ira Awrusalam. Jari ma labayan pa'in, binowa e' si Isa mulidna kasangp\u016b' maka duwa pasadd\u012b min a'a kasehe'an bo' yampa sig\u0101m bissalahanna."
                            },
                            {
                                "text": "Yukna, \u201cPakale kam. Itiya' kitam patukad ni Awrusalam. Mah\u0113' pa'in, in aku Anak Manusiya' sin\u014dngan du ni pang'ntanan kaimaman alanga maka saga guru sara' agama. Pinat'kkahan aku e' sig\u0101m hukuman ni kamatay."
                            },
                            {
                                "text": "Puwas e' ni'nde'an du aku ni pang'ntanan saga a'a ngga'i ka Yahudi, ati pinagudju'-udju' aku e' sig\u0101m. Pinagdaplosan du aku bo' yampa nilansang ni h\u0101g pinapatay. Sag\u014d' ta'abut t'llumbahangi min kamatayku allum du aku pab\u012bng.\u201d   "
                            },
                            {
                                "text": "     Sakali pina'an ni si Isa h'nda si Sibidi beya' maka anakna l'lla duwangan, mulid si Isa asal. Pasujud d'nda itu ma dahuan si Isa angamu' junjung."
                            },
                            {
                                "text": "Tinilaw iya e' si Isa, yukna, \u201cAi amu'nu?\u201d   Yuk d'nda, \u201cBang ta'abut waktu kapagparintanu, patingk\u014d'un kono' duwangan anakku itu min karuwambila'nu.\u201d  "
                            },
                            {
                                "text": "  Anambung si Isa, yukna, \u201cMbal kata'uwanbi bang ai ya amu'bi ilu. Makasandal kam bah\u0101' pinananaman kabinasahan buwat paminasa ma aku?\u201d   \u201cAho', makasandal du kami,\u201d yuk sig\u0101.  "
                            },
                            {
                                "text": "  Yuk si Isa, \u201cAsal makananam du kam kabinasahan buwat kabinasahan ya song pat'kka ni aku. Sag\u014d' halam aniya' kapatutku amene' bang sai pinatingk\u014d' ma bihingku kowan atawa ma bihingku gibang. Suku' ko' in\u0101n saga a'a ya tinagamahan paningk\u014d'an ina'an-i e' Mma'ku Tuhan.\u201d  "
                            },
                            {
                                "text": "  Takale pa'in e' saga sangp\u016b' mulid kasehe' pasal bay niamu' e' h'nda si Sibidi, magt\u016by ap'ddi' atay sig\u0101m ma duwangan magdanakan e'."
                            },
                            {
                                "text": "Angkan sig\u0101m kamemon sinoho' e' si Isa patimuk ni atagna. Yukna, \u201cKata'uwanbi kajarihan saga a'a ma dunya itu. Ya ang'ntanan pagparinta ma bangsa in\u0101n magmanda asal ma saga a'a ma deyo'an sig\u0101m. Ya du saga puntuk nakura' sig\u0101m, angahagda na pa'in."
                            },
                            {
                                "text": "Sag\u014d' ka'am ilu subay mbal magbuwatt\u0113'. Sai-sai kam bilahi taga-\u014dn ma deyomanbi, subay magsosoho'an ni kasehe'an."
                            },
                            {
                                "text": "Sai-sai kam bilahi pinalanga, subay magpa'ata ni pagkahina."
                            },
                            {
                                "text": "Buwat aku, ya Anak Manusiya'. Ya maksudku pi'itu ni dunya ngga'i ka aku subay pinaghulas-sangs\u0101'an e' a'a kasehe', sag\u014d' aku ya maghulas-sangs\u0101' panabang sig\u0101m. Pi'itu aku bo' paglilla'ku kallumku pangal'kkatku saga a'a aheka min paldusahan sig\u0101m.\u201d   "
                            },
                            {
                                "text": "     Manjari atulak pa'in disi Isa min da'ira Ariha, aheka a'a bay paturul ma iya."
                            },
                            {
                                "text": "Sakali aniya' maina'an duwa l'lla buta aningk\u014d' ma bihing l\u0101n palabayan sig\u0101m. Makata'u pa'in saga buta itu in si Isa ina'an palabay, magt\u016by sig\u0101 angalingan pakosog. \u201cO Tuwan, tubu' Sultan Da'ud!\u201d yuk sig\u0101. \u201cMa'ase' ka ma kami.\u201d"
                            },
                            {
                                "text": "Pinabukagan sig\u0101 e' kaheka'an a'a in\u0101n, sin\u014d' da'a maghibuk. Sag\u014d' pinakosog gom pa'in pangalingan sig\u0101, yuk-i, \u201cO Tuwan! Tubu' si Da'ud! Ma'ase' na ka ba!\u201d  "
                            },
                            {
                                "text": "  Pahogga' si Isa bo' angalingan ni duwangan buta in\u0101n, yukna, \u201cAi kabaya'anbi hinangku ma ka'am?\u201d  "
                            },
                            {
                                "text": "  \u201cTuwan,\u201d yuk sig\u0101, \u201cbilahi kami maka'nda' pab\u012bng.\u201d"
                            },
                            {
                                "text": "Jari ma'ase' si Isa ma sig\u0101, ati pinat'nna' tanganna ma mata sig\u0101. Saru'un-du'un du sig\u0101 maka'nda' pab\u012bng ati ameya' sig\u0101 paturul ma si Isa.    "
                            }
                        ]
                    },
                    {
                        "verses": [
                            {
                                "text": "     Jari itu, asekot pa'in disi Isa ni da'ira Awrusalam, bo' ma tongod b\u016bd Kayu Jaitun na, ta'abut e' sig\u0101m kaluma'an Betpage. Mah\u0113' pa'in, sinoho' e' si Isa duwangan mulidna parah\u016b."
                            },
                            {
                                "text": "Yukna, \u201cPeh\u0113' na kam ni kaluma'an ya ma dahuanbi ilu. Pagt'kkabi pina'an, makab\u0101k du kam kura' maka anakna paengkot maina'an. Hubarinbi bo' bowahunbi pi'itu."
                            },
                            {
                                "text": "Bang aniya' ganta' atilaw ka'am bang angay ng\u0101'bi, haka'inbi buwattitu, yukbi, \u2018Tu'ud pagguna e' nakura'.\u2019 Jari pinasagaran du kam magt\u016by e'na.\u201d  "
                            },
                            {
                                "text": "  Pinaniya' buwatt\u0113' bo' magtanda' ya bay pinagkallam e' dakayu' nabi, ya yuk-i,  "
                            },
                            {
                                "text": "\u201cHaka'inbi saga a'a Awrusalam, Ilu na sultanbi at'kka ni ka'am. Areyo' pangatayanna, angura' iya ma anak kura'.\u201d   "
                            },
                            {
                                "text": "  Na, peh\u0113' duwangan mulid e', nihinang e' sig\u0101 ya bay panoho'an si Isa."
                            },
                            {
                                "text": "Binowa e' sig\u0101 kura' maka anakna, nilampikan maka badju' sig\u0101 bo' yampa pangura'an e' si Isa."
                            },
                            {
                                "text": "Angura' pa'in iya, landu' aheka a'a bay am'llat s'mmek sig\u0101m ma l\u0101n palabayanna. Saga a'a kasehe' bay anabulakan pina'an saga engas-engas dahunan bay labasan sig\u0101m."
                            },
                            {
                                "text": "Manjari ba'anan saga a'a ya magl'ngnganan min dahuan si Isa, sampay sig\u0101m paturul min buli'anna, magpangolang sama-sama yuk-i,  \u201cMahaldika' ni tubu' sultan Da'ud! Bang pa'in binarakatan ya kawakilan e' Tuhan pi'itu! Sanglitantam Tuhan Mahatinggi!\u201d   "
                            },
                            {
                                "text": "  Manjari pagt'kka si Isa ni Awrusalam, ahiluhala' deyom da'ira in\u0101n kamemon. Yuk saga a'a maina'an, \u201cSai bah\u0101' a'a ilu?\u201d  "
                            },
                            {
                                "text": "  Anambung kaheka'an, yuk sig\u0101m, \u201cSi Isa ko' itu, nabi min Nasaret ma lahat Jalil.\u201d   "
                            },
                            {
                                "text": "     Sakali itu pas\u014dd si Isa ni deyom langgal pagkulbanan bo' yampa pinala'an e'na sasuku maglilitu maka magdagang maina'an. Binaliskat e'na lamisahan saga a'a magsambi'an s\u012bn bangsa liyu ni s\u012bn Yahudi. Ya du binaliskat e'na paningk\u014d'an saga a'a magdagang assang pagkulban."
                            },
                            {
                                "text": "Yuk si Isa ni saga a'a in\u0101n, \u201cTasulat asal ma Kitab Kanabi-nabihan bay pagkallam Tuhan, ya yuk-i, \u2018Luma'ku itu ni\u014dnan luma' pagsambahayangan saga a'a.\u2019 Sag\u014d' tahinangbi na sali' luma' patapukan mundu.\u201d  "
                            },
                            {
                                "text": "  Maina'an lagi' si Isa ma deyom langgal, pina'an ni iya saga a'a buta maka a'a pengka' ati kauli'an sig\u0101m e'na."
                            },
                            {
                                "text": "Sag\u014d' angastol saga kaimaman alanga maka saga guru sara' agama, pag'nda' sig\u0101m ma hinang si Isa makainu-inu in\u0101n, maka pagkale sig\u0101m ma saga onde' magpangolang ma deyom langgal, ya yuk-i, \u201cMahaldika' ni tubu' Sultan Da'ud!\u201d  "
                            },
                            {
                                "text": "  Jari ah'lling saga nakura' in\u0101n ni si Isa, yuk sig\u0101m, \u201cTakalenu bah\u0101' ya pinah'lling e' saga onde'-onde' itu?\u201d   \u201cAho',\u201d yuk si Isa. \u201cAngay? Kil\u0101ku halam tabassabi ya tasulat ma Kitab Jabul, ya yuk-i,  \u2018Min kahandaknu saga kamanahutan amudji \u014dnnu, saga anak duru'an lagi' ananglitan ka'a.\u2019 \u201d "
                            },
                            {
                                "text": "Puwas e' ala'an si Isa min sig\u0101m bo' paluwas min da'ira tudju ni kaluma'an Betani. Pahanti' iya mah\u0113' dambahangi.   "
                            },
                            {
                                "text": "     Pagk'llat llaw, ma labayan pa'in si Isa tudju ni Awrusalam pab\u012bng, lingantu iya."
                            },
                            {
                                "text": "Ta'nda'na dampo'on kayu igira ma bihing l\u0101n, sag\u014d' pagpeh\u0113'na, halam aniya' buwa' tab\u0101kna maina'an, luwal dahun. Jari sinapdahan e' si Isa kayu in\u0101n, yukna, \u201cPuwas minnitu, kayu itu mbal to'ongan magbuwa' pab\u012bng.\u201d Magt\u016by alanos kayu in\u0101n.  "
                            },
                            {
                                "text": "  Pag'nda' saga mulidna, ainu-inu sig\u0101m. \u201cAll\u0101,\u201d yuk sig\u0101m, \u201cangay kayu igira itu alanos saru'un-du'un?\u201d  "
                            },
                            {
                                "text": "  \u201cNa, haka'anta kam to'ongan,\u201d yuk si Isa, \u201cbang kam angandol to'ongan ma halam aniya' hawal-hawal deyom ataybi, makahinang du kam buwat bay hinangku ma kayu igira itu. Maka ngga'i ka hal e'-i. Minsan b\u016bd in\u0101n, bang soho'bi ala'an min baina bo' pat'nna' ni deyom s'llang, tantu du ameya'."
                            },
                            {
                                "text": "Bang kam angandol, tasambutbi du ai-ai pangamu'-ngamu'bi ni Tuhan.\u201d   "
                            },
                            {
                                "text": "     Jari pab\u012bng na si Isa ni deyom langgal pagkulbanan bo' amandu'. Sabuna pa'in amandu', pina'an ni iya saga kaimaman alanga maka saga pagmatto'ahan Yahudi. Yuk sig\u0101m, \u201cAi kapatutnu maghinang ka buwattilu? Sai bay amuwanan ka'a kapatut?\u201d  "
                            },
                            {
                                "text": "  Anambung si Isa, yukna, \u201cAniya' dakayu' patilawku ma ka'am dah\u016b. Bang itu sambunganbi, haka'anta du kam bang ai kapatutku maghinang buwattitu."
                            },
                            {
                                "text": "Ya bay kapatut si Yahiya magpandi saga a'a, kapatut min Tuhan bah\u0101' atawa min manusiya' sadja?\u201d   Na, magisun-isun sig\u0101m, yuk-i, \u201cBang saupama yukta in kapatut si Yahiya in\u0101n bay min Tuhan, tantu kitam tinilaw e'na bang angay kitam halam bay magkahagad ma si Yahiya."
                            },
                            {
                                "text": "Sag\u014d' bang yukta in kapatut si Yahiya in\u0101n min manusiya' sadja, na piligdu kitam. Sabab saga a'a itu magkahagad kamemon in si Yahiya nabi min Tuhan.\u201d"
                            },
                            {
                                "text": "Angkan buwattitu ya panambung saga nakura' ma panilaw si Isa, yuk-i, \u201cMbal kata'uwan kami.\u201d   \u201cNa,\u201d yuk si Isa, \u201cya du aku mbal angahaka'an ka'am bang minningga ya kapatutku maghinang saga hinang itu.\u201d   "
                            },
                            {
                                "text": "    Amissala si Isa, yukna, \u201cPikilunbi paralilanku itu. Aniya' a'a duwa anakna l'lla. Na peh\u0113' a'a itu ni anakna siyaka, yukna, \u2018Ot\u014d', peh\u0113' ka llaw ilu maghinang ma kabbun.\u2019"
                            },
                            {
                                "text": "Yuk sambung siyaka he', \u2018Mbal aku.\u2019 Saguw\u0101' apinda pikilanna ati peh\u0113' iya ni kabbun maghinang."
                            },
                            {
                                "text": "Jari peh\u0113' a'a itu ni anakna siyali, anoho' iya maghinang buwat bay panoho'anna ma siyaka. \u2018Aho', Mma',\u2019 yuk sambung siyali. Sag\u014d' halam iya bay peh\u0113'."
                            },
                            {
                                "text": "Na,\u201d yuk si Isa ni saga a'a in\u0101n, \u201cbang ma ka'am, sai ya bay ameya' ma kabaya'an mma'na?\u201d   \u201cYa anak siyaka,\u201d yuk sambung sig\u0101m.   \u201cHaka'anta kam to'ongan,\u201d yuk si Isa, \u201csaga a'a dusahan, ya buwat maga'\u0101' sukay parinta maka d'nda ala'at, parah\u016b sig\u0101m min ka'am ameya' ma pagparinta Tuhan."
                            },
                            {
                                "text": "Sabab si Yahiya Magpapandi bay pi'ilu ni ka'am amata'uwan ka'am bang ingga ya l\u0101n abontol, sag\u014d' halam iya bay kahagadbi. Malaingkan saga a'a mag\u0101' sukay parinta maka saga d'nda ala'at, bay magkahagad. Maka minsan ta'nda'bi ina'an-i, halam bay apinda pikilanbi bo' kam magkahagad ma si Yahiya.\u201d   "
                            },
                            {
                                "text": "     \u201cPakale kam ma paralilan dakayu' itu,\u201d yuk si Isa. \u201cAniya' dakayu' a'a tag-dapu tana' bay ananom bahan anggul ma kabbunna. Nilikus e'na maka \u0101d, kinali e'na lowang pagp'gga'an buwa' anggul, maka nihinang e'na pamantawan alanga. Puwas e' patunggu'anna kabbun in\u0101n ma saga magtutunggu', bo' yampa iya atulak ni lahat sadd\u012b."
                            },
                            {
                                "text": "Ta'abut pa'in musim pagpusu' buwa' anggul, sinoho' e' tag-dapu kabbun saga sosoho'anna peh\u0113' ni saga magtutunggu' ang\u0101' palsuku'anna.  "
                            },
                            {
                                "text": "  \u201cSag\u014d' pagt'kka peh\u0113' saga sosoho'an itu, sinaggaw sig\u0101m e' magtutunggu'. Dakayu' sosoho'an in\u0101n bay niraplosan, dakayu' bay pinapatay, dakayu' isab bay pinagbantung."
                            },
                            {
                                "text": "Puwas e' in tag-dapu bay amapeh\u0113' saga sosoho'an sadd\u012b, aheka lagi' min bay dah\u016b. Ya du sig\u0101m bay nila'at e' saga tunggu', buwat bay pangala'at sig\u0101m ma sosoho'an tagna'."
                            },
                            {
                                "text": "Na, ma katapusan, bay pinapeh\u0113' anak tag-dapu, sabab pangannalna, \u2018Tantu pinagaddatan anakku e' saga tunggu' he'.\u2019  "
                            },
                            {
                                "text": "  \u201cSag\u014d' pag'nda' saga tunggu' ma anak tag-dapu itu, magt\u016by sig\u0101m magisun, yuk-i, \u2018Ya na ko' ilu anak tag-dapu. S\u016bng kitam, papataytam iya bo' ta'\u0101'tam tana'na.\u2019"
                            },
                            {
                                "text": "Manjari sinaggaw e' sig\u0101m anak tag-dapu. Nijudjalan iya paluwas min likusan, bo' pinapatay.  "
                            },
                            {
                                "text": "  \u201cNa,\u201d yuk si Isa, \u201cbang at'kka tag-dapu kabbun peh\u0113', ai bah\u0101' hinangna ma saga a'a magtutunggu'?\u201d  "
                            },
                            {
                                "text": "  Anambung sig\u0101m, yuk-i, \u201cTantu papatayna saga pilliyu in\u0101n. Patunggu'anna kabbunna ma a'a sadd\u012b, ya bilahi ang'nde'an palsuku'anna bang ta'abut musimna.\u201d  "
                            },
                            {
                                "text": "  Yuk si Isa ni sig\u0101m, \u201cHalam bah\u0101' tabassabi ayat Kitab ya yuk-i,  \u2018Ya batu bay sinulak e' a'a maghinang luma', ya na batu manjari pamapagon luma'. Hinang Tuhan ko' in\u0101n, landu' ah\u0101p ma pang'nda' kami.\u2019   "
                            },
                            {
                                "text": "  \u201cAngkan kam haka'anku,\u201d yuk si Isa, \u201cnila'anan du min ka'am bay palsuku'anbi ma deyom pagparintahan Tuhan bo' pinapinda ni a'a sadd\u012b bangsa. Jari sig\u0101m ya amaluwas kah\u0101pan ya t\u014dp ma pagparintahan Tuhan. ["
                            },
                            {
                                "text": "Sasuku ah\u016bg ni batu itu atumu-tumu du baranna. Maka sasuku kah\u016bgan batu itu apipis du kamemonna.]\u201d  "
                            },
                            {
                                "text": "  Pagkale e' saga kaimaman alanga maka e' saga Parisi ya pamaralil e' si Isa itu, magt\u016by tasayu in sig\u0101m ya pina'andigan e'na."
                            },
                            {
                                "text": "Angkan sig\u0101m bilahi anaggaw si Isa, sag\u014d' halam kalandu'an. Tin\u0101w sig\u0101m ma kaheka'an a'a in\u0101n sabab d\u012b nabi si Isa bang ma bistahan sig\u0101m.    "
                            }
                        ]
                    },
                    {
                        "verses": [
                            {
                                "text": "     Manjari magparalilan si Isa pab\u012bng ma saga a'a, yukna,"
                            },
                            {
                                "text": "\u201cIn kapagparinta Tuhan sali' dalil sultan bay magsakap pagjamu ma waktu kapagkawin anakna l'lla."
                            },
                            {
                                "text": "Sinoho' e' sultan saga ipatanna amata'u saga a'a ya bay sin\u014d' paluruk. Sag\u014d' mbal ameya'.  "
                            },
                            {
                                "text": "  \u201cAngkan aniya' ipatan sadd\u012b pinapeh\u0113' e' sultan. Yukna ni sig\u0101m, \u2018Pata'uhunbi saga a'a ya soho'ku paluruk in pagjamuku sakap na. Bay na sinumbali' saga sapi'ku l'lla maka saga anak sapi' al'mmok. Sakap na kamemon. S\u014d'un sig\u0101m paluruk na ni pagkawinan.\u2019"
                            },
                            {
                                "text": "Sag\u014d' agagga saga a'a in\u0101n, sabab aniya' gawi sig\u0101m sadd\u012b. Dangan in\u0101n wa'i ni humana maghinang, dangan ni tindana,"
                            },
                            {
                                "text": "kasehe'an bay anaggaw saga sosoho'an sultan in\u0101n. Niraplosan e' sig\u0101m maka pinapatay."
                            },
                            {
                                "text": "Pagta'u pa'in sultan, landu' akagit atayna angkan soho'na tumpukan sundaluna peh\u0113' amapatay saga pamomono' he'. Sin\u014d' isab tinunu' kaluma'an sig\u0101m."
                            },
                            {
                                "text": "Puwas e' nilinganan e' sultan saga ipatanna, yukna, \u2018Sakap na jamu pagkawin sag\u014d' mbal na t\u014dp saga a'a bay ta'abbitku."
                            },
                            {
                                "text": "Jari peh\u0113' kam ni l\u0101n aheka a'ana, ati s\u014d'unbi paluruk sasuku tab\u0101kbi mah\u0113'.\u2019"
                            },
                            {
                                "text": "Angkan peh\u0113' saga ipatan in\u0101n ni kal\u0101n-l\u0101nan amatimuk sasuku a'a tab\u0101k e' sig\u0101m, a'a ah\u0101p ka atawa ala'at. Jari in luma' pagkawinan e' ap'nno' e' luruk.  "
                            },
                            {
                                "text": "  \u201cSakali itu, makas\u014dd pa'in sultan peh\u0113' ang'nda' ma saga luruk, aniya' ta'nda'na maina'an dakayu' a'a amakay s'mmek mbal t\u014dp ma pagkawinan."
                            },
                            {
                                "text": "Yuk sultan ni a'a itu, \u2018Bagay, buwattingga kas\u014ddnu pi'itu ma halam aniya' s'mmeknu t\u014dp ma pagkawinan?\u2019 Sag\u014d' halam anambung a'a in\u0101n."
                            },
                            {
                                "text": "Angkan ah'lling sultan ni saga sosoho'anna, yukna, \u2018Engkotinbi tape'-tangan a'a itu, bo' larukinbi iya peh\u0113' ni deyom kalendoman. Magtangis saga a'a maina'an maka magtage'ot empon kabowa susun sig\u0101m.\u2019  "
                            },
                            {
                                "text": "  \u201cSababna,\u201d yuk si Isa, \u201caheka a'a tina'abbit ameya' ma pamarinta Tuhan, sag\u014d' salat du tapene'.\u201d   "
                            },
                            {
                                "text": "     Na, paluwas saga Parisi minn\u0113' bo' magisun bang buwattingga e' sig\u0101m anganjallat si Isa ma bissalana."
                            },
                            {
                                "text": "Jari aniya' saga mulid sig\u0101m maka saga bebeya'an si Herod pinapeh\u0113' ni si Isa. \u201cTuwan Guru,\u201d yuk sig\u0101m ma iya, \u201ckata'uwan kami in ka'a apote' asal ataynu. B'nnal sadja pamandu'nu pasal kaul-pi'il ya kinabaya'an e' Tuhan. Mbal ka tin\u0101w sinoway e' sai-sai, sabab sali' du bowahannu ma a'a kamemon."
                            },
                            {
                                "text": "Na, haka'in kami kono' bang ai pikilannu pasal itu-i: bang kita ganta' amayad sukay ni parinta R\u014dm, ya deyo' min Sultan Mahatinggi he', langgalta bah\u0101' sara' agamatam?\u201d  "
                            },
                            {
                                "text": "  Sag\u014d' kinata'uwan asal e' si Isa aniya' kala'atan minaksud e' sig\u0101m, angkan yukna ni sig\u0101m, \u201cKa'am ilu hal magbau'-bau' atilaw buwattilu. Tu'ud kam bilahi anganjallat aku ma panambungku."
                            },
                            {
                                "text": "Panda'in aku s\u012bn, ya pamayad sukay parinta.\u201d Jari binowahan iya s\u012bn atibu'uk."
                            },
                            {
                                "text": "Yuk si Isa ma sig\u0101m, \u201cPatta' sai maka \u014dn sai ma s\u012bn itu?\u201d  "
                            },
                            {
                                "text": "  \u201cPatta' Sultan Mahatinggi maka \u014dnna,\u201d yuk sambung sig\u0101m.   \u201cNa,\u201d yuk si Isa, \u201cpagka suku' sultan, pamayarunbi ni sultan. Damikiyanna, bang aniya' ai-ai suku' Tuhan, tukbalinbi isab ni Tuhan.\u201d"
                            },
                            {
                                "text": "Pagkale saga a'a in\u0101n ma panambung si Isa itu, magt\u016by sig\u0101m ainu-inu ati ang'bba sig\u0101m min iya bo' ala'an minn\u0113'.   "
                            },
                            {
                                "text": "     Na ma llaw du ina'an, aniya' pina'an ni si Isa saga a'a min umpigan Saddusi. Atilaw sig\u0101m ma iya,"
                            },
                            {
                                "text": "\u201cTuwan guru, aniya' sara' bay min si Musa pasal l'lla amatay ma halam taga-tubu'. In baluna subay ni\u0101' h'nda e' siyalina bo' supaya aniya' anak binista tubu' min a'a bay amatay he'."
                            },
                            {
                                "text": "Na,\u201d yuk sig\u0101m, \u201caniya' bay ma lahat kami pitu' l'lla magdanakan. Taga-h'nda kasiyakahan he', sag\u014d' amatay ma halam aniya' tubu'na. Jari baluna bay ta'\u0101' h'nda e' siyali pasunu'."
                            },
                            {
                                "text": "Sag\u014d' ya du siyali itu, bay amatay ma halam taga-tubu'. Damikiyanna isab siyali pasunu'. Papu'utta na, in pitu' magdanakan bay makah'nda ni dakayu' d'nda he', bo' amatay sig\u0101m kamemon ma halam taga-anak."
                            },
                            {
                                "text": "Ma katapusanna amatay isab d'nda."
                            },
                            {
                                "text": "Na, Tuwan,\u201d yuk sig\u0101m, \u201cbang ta'abut llaw pagpakallum pabalik saga a'a magpatayan, h'nda sai bah\u0101' d'nda he'? Sabab bay iya ta'\u0101' h'nda e' sig\u0101m kapitu' magdanakan.\u201d  "
                            },
                            {
                                "text": "  Anambung si Isa ma sig\u0101m, yukna, \u201cAs\u0101' kam, sabab halam kata'uwanbi bang ai tasulat ma Kitab, maka mbal kata'uwanbi kosog kawasa Tuhan."
                            },
                            {
                                "text": "Sabab bang ta'abut waktu kallum pab\u012bng min kamatay, in manusiya' makasali' du ni bangsa mala'ikat ma deyom sulga'. Mbal na sig\u0101m magh'nda-magh'lla."
                            },
                            {
                                "text": "Ya pasal isab saga a'a pinakallum pab\u012bng min kamatay, kil\u0101ku halam tabassabi bay pangallam Tuhan ma ka'am, ya yuk-i,"
                            },
                            {
                                "text": "\u2018Aku ya Tuhan disi Ibrahim, si Isa'ak maka si Yakub.\u2019 In Tuhan itu,\u201d yuk si Isa, \u201cpagtuhanan asal ma saga a'a allum, ngga'i ka ma a'a magpatayan.\u201d  "
                            },
                            {
                                "text": "  Makakale pa'in kaheka'an a'a in\u0101n ma bissala si Isa in\u0101n, sidda sig\u0101m ainu-inu.   "
                            },
                            {
                                "text": "     Sakali itu, pagkale saga Parisi in si Isa bay makatambol bowa' saga Saddusi he', pina'an sig\u0101m patimuk ni iya."
                            },
                            {
                                "text": "Aniya' ma sig\u0101m dakayu' guru sara' agama bay atilaw si Isa, kalu tajallat ma panambungna."
                            },
                            {
                                "text": "Yukna, \u201cTuwan Guru, ma sara' agama, ingga ya panoho'an ahalga' min kamemon?\u201d  "
                            },
                            {
                                "text": "  Yuk sambung si Isa, \u201cWajib kam alasa to'ongan ma Pangh\u016b'bi Tuhan. Ya lasabi ma iya subay min deyom ataybi maka min deyom tawhidbi maka min panahu'anbi."
                            },
                            {
                                "text": "Ya na ko' he' panoho'an umbul dakayu', ahalga' min kamemon."
                            },
                            {
                                "text": "Maka ya na itu panoho'an karuwana, ahalga' isab: wajib kam alasahan pagkahibi manusiya' buwat e'bi alasahan baranbi."
                            },
                            {
                                "text": "Ya panoho'an kamemon bay pang'bba e' si Musa, sampay pamandu' saga nabi, luwas du min duwa panoho'an tasabbutku itu.\u201d   "
                            },
                            {
                                "text": "     Hinabu magtimuk maina'an saga Parisi, aniya' tinilaw e' si Isa ma sig\u0101m,"
                            },
                            {
                                "text": "yuk-i, \u201cAi pikilanbi pasal Al-Masi? Tubu' sai iya?\u201d   Ya sambung sig\u0101m, \u201cTubu' sultan Da'ud.\u201d  "
                            },
                            {
                                "text": "  \u201cNa bang buwatt\u0113',\u201d yuk si Isa, \u201cangay angkan si Da'ud bay ang\u014dn \u2018Pangh\u016b'\u2019 ma Al-Masi, ma waktu kapagbaya' R\u016b Tuhan ma iya? Buwattitu bay pagkallam si Da'ud e',  "
                            },
                            {
                                "text": "\u2018Bay angabtang Tuhan ni Pangh\u016b'ku, yukna, dai' ka aningk\u014d' ma bihingku kowan, ati bowaku palbantahannu tatau' ma deyo' p\u0101d-tape'nu.\u2019 "
                            },
                            {
                                "text": "Na,\u201d yuk si Isa, \u201cpagka Al-Masi itu ni\u014dnan Pangh\u016b' e' sultan Da'ud, tantu iya ngga'i ka hal panubu' si Da'ud.\u201d"
                            },
                            {
                                "text": "Jari halam aniya' a'a makapanambung ma si Isa minsan dakabtang. Puwas minna'an halam aniya' makatawakkal anilaw iya.    "
                            }
                        ]
                    },
                    {
                        "verses": [
                            {
                                "text": "     Manjari ah'lling si Isa ni katimukan a'a maka ni saga mulidna."
                            },
                            {
                                "text": "Yukna, \u201cAniya' kapatut saga guru sara' agama maka saga Parisi amandu'an a'a pasal saga sara' si Musa."
                            },
                            {
                                "text": "Angkan subay beya'bi ai-ai pamandu' sig\u0101m. Subay ikutbi pah\u0101p pamissala sig\u0101m. Sag\u014d' da'a panunurinbi kahinangan sig\u0101m, sabab halam tabeya' e' sig\u0101m ya bay pamandu' sig\u0101m ma a'a kasehe'an."
                            },
                            {
                                "text": "Pinabuhat e' sig\u0101m saga panoho'an ya pamatanggung sig\u0101m ma saga a'a kasehe'an, sag\u014d' mbal sig\u0101m bilahi anabang ma saga a'a in\u0101n, minsan la'a hal tabang ariki'."
                            },
                            {
                                "text": "Ai-ai nihinang e' saga Parisi maka saga guru he' subay ma matahan kaheka'an a'a. Nda'unbi kaheya puyu'-puyu' pangisihan ayat Kitab ya pin'kkos ma tuktuk maka ma l'ngngon sig\u0101m. Nda'unbi isab juba sig\u0101m, kataha' jambayna."
                            },
                            {
                                "text": "Bang sig\u0101m ganta' ma pagjamuhan, kabilahian sig\u0101m subay pinatingk\u014d' ma paningk\u014d'an bangsahan. Ya du bang sig\u0101m ma deyom langgal, subay paningk\u014d'an ya tinau'an a'a alanga."
                            },
                            {
                                "text": "Bilahi sig\u0101m nihulmat bang ma mairan, bilahi isab pinagsabbut \u2018Tuwan Guru.\u2019  "
                            },
                            {
                                "text": "  \u201cSag\u014d' ka'am ilu subay mbal angangut ni\u014dnan \u2018Tuwan Guru\u2019 e' pagkahibi, sabab in ka'am magdauranakan kamemon, maka dakayu' du gurubi luggiya'."
                            },
                            {
                                "text": "Da'a panabbutinbi \u2018Mma'\u2019 sai-sai ma deyom dunya itu, sabab dakayu' du pag'mma'anbi, ya Tuhan ma deyom sulga'."
                            },
                            {
                                "text": "Da'a kam miki\u014dn nakura', sabab tunggal Al-Masi ya pagnakura'anbi."
                            },
                            {
                                "text": "Sai-sai bilahi alanga ma deyomanbi, subay iya magpa'ata ma kasehe'anna."
                            },
                            {
                                "text": "Sai-sai magpalanga ma baranna, pinareyo' du iya, maka sai-sai amareyo' di-na pinalanga du isab.\u201d   "
                            },
                            {
                                "text": "     \u201cMaka'ase'-ase' sidda ya pamakadal ka'am, saga guru sara' agama maka saga Parisi!\u201d yuk si Isa. \u201cMagbau'-bau' sadja kam in ka'am ah\u0101p addatbi, sag\u014d' tambolanbi saga a'a bo' supaya sig\u0101m mbal makas\u014dd ni deyom pagparintahan Tuhan. Ka'am baranbi ilu mbal bilahi pas\u014dd pina'an, maka l\u0101ngbi isab sasuku bilahi pas\u014dd. ["
                            },
                            {
                                "text": "Maka'ase'-ase' sidda ya pamakadal ka'am, saga guru sara' agama maka saga Parisi, ya magbau'-bau' in ka'am ah\u0101p! Ni'inyaya e'bi saga d'nda balu bo' ta'\u0101'bi luma' sig\u0101m, ati pataha'bi panambahayangbi paglaku-lakubi in ka'am bal-iman, bo' pa'in katapukan kahinanganbi ala'at. Angkan pinakalap kabinasahanbi ma ahirat.]  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga guru maka saga Parisi! Magbau'-bau' kam ah\u0101p addatbi! Atuyu' kam amasaplag pandu'bi, ya angkan lintasbi deya-dilaut bang pa'in aniya' tabowabi ameya' ma pandu'bi minsan la'a hal dakayu' a'a. Ati bang aniya' ganta' makabeya', akalap gi' iya min ka'am pinaganta'an nalka', ma sabab pamandu'bi ya pameya'anna.  "
                            },
                            {
                                "text": "  \u201cMaka'ase'-ase' sidda ya pamakadal ka'am! Sali' kam sapantun a'a buta angambit pagkahina. Yuk pamandu'bi, bang aniya' anganjanji' bo' sabbutna langgal pagkulbanan palsaksi'an janji'na, halam du aniya' dusana minsan mbal suhulna bay janji'na he'. Sag\u014d' bang kapanyapan bulawan ma deyom langgal ya panabbutanna, wajib kono' subay suhulna to'ongan."
                            },
                            {
                                "text": "As\u0101' landu' pikilanbi, b\u0101'nu kam abuta! Langgal in\u0101n asal pangarapan ni Tuhan, angkan yukta asussi kapanyapanna."
                            },
                            {
                                "text": "Aniya' isab pamandu'bi dakayu', yuk-i, sai-sai anabbut tongod pagkulbanan palsaksi'an janji'na, makajari minsan mbal sinuhul janji'na. Sag\u014d' bang panabbutanna ai-ai tinukbalan ni Tuhan ma diyata' pagkulbanan e', in janji'na kono' wajib subay sinuhul to'ongan."
                            },
                            {
                                "text": "As\u0101' landu' pikilanbi! Ingga aheya gunana, ya ai-ai tinukbalan ma diyata' pagkulbanan, atawa pagkulbanan sussi, ya makabuwan kasussihan isab ma tutukbalan e'?"
                            },
                            {
                                "text": "Angkanna, bang aniya' a'a ganta' anabbut pagkulbanan, panabbutanna isab kamemon ya tinukbalan ni Tuhan maina'an."
                            },
                            {
                                "text": "Damikiyanna, bang aniya' anabbut langgal pagkulbanan, panabbutanna isab Tuhan ya pat'nna' asal maina'an."
                            },
                            {
                                "text": "Bang aniya' anabbut sulga', panabbutanna isab paningk\u014d'an Tuhan maka panabbutanna isab Tuhan.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga guru sara' maka saga Parisi! Magbau'-bau' kam ah\u0101p addatbi. Atukid sidda kam anukbal ni Tuhan bahagi' sangp\u016b' min ai-aibi kamemon, minsan la'a hal ginisan sayul-sayul ya pamap\u0101bi kinakan. Ah\u0101p isab kapanukbalbi buwatt\u0113', da'a subay ni'bbahan, sag\u014d' ya panoho'an ahalga' min kamemon halam kabogboganbi. Mbal kam a'adil, mbal kam ma'ase' ma pagkahibi, mbal kam kapangandolan. Arapun ilu-i panuyu'anbi to'ongan dah\u016b min kamemon."
                            },
                            {
                                "text": "Sali' kam a'a buta ya angambit sehe'na. Sapantun kam a'a angayak inumanna bo' mbal makainum kammut, bo' pa'in tat'llonna unta' ma katibu'ukanna.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga guru maka saga Parisi! Magbau'-bau' kam ah\u0101p addatbi. Sali' kam sapantun sawan maka lai. Kose'anbi luwasanna sag\u014d' haram deyomna sabab ap'nno' e' pangalangpasbi maka pagnapsubi dumasiyaw."
                            },
                            {
                                "text": "Ka'am saga Parisi, as\u0101' sidda pikilanbi! Lanu'inbi dah\u016b deyomna ati alanu' sampay luwasanna.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga guru maka saga Parisi! Magbau'-bau' kam ah\u0101p addatbi. Sali' kam sapantun kubul bay pininta pote' luwasanna bo' ah\u0101p ninda', sag\u014d' deyomna akansang e' to'olang mayat maka ginis kahalu'an."
                            },
                            {
                                "text": "Buwatt\u0113' isab hantangbi. Bang pangluwahanbi ta'nda' e' a'a, ah\u0101p sadja, sag\u014d' deyom ataybi ilu ap'nno' e' pagbau'-bau'bi maka kala'atanbi.\u201d   "
                            },
                            {
                                "text": "     \u201cMaka'ase'-ase' ya pamakadal ka'am, saga guru maka saga Parisi! Magbau'-bau' kam ah\u0101p addatbi. Tahinangbi tampat ma kanabi-nabihan, tapa'altibi saga kubul bay pangubulan a'a ka'adilan."
                            },
                            {
                                "text": "Yukbi isab, \u2018Bang bay kami allum ma waktu ka'mbo'an kami he', mbal du kami bay palamud ma hinang saga a'a kasehe'an, ya kapamapatay sig\u0101m ma saga nabi he'.\u2019"
                            },
                            {
                                "text": "Na,\u201d yuk si Isa, \u201cpagka buwattilu pah'llingbi, magpasab'nnal kam in ka'am panubu' min saga a'a bay amono' kanabihan e'."
                            },
                            {
                                "text": "Peh\u0113'unbi na, talusunbi saga dusa ya bay tinagna'an e' ka'mbo'anbi.  "
                            },
                            {
                                "text": "  \u201cMbal tasipat la'atbi! Halam aniya' kaholatanbi papuwas min hukuman nalka'."
                            },
                            {
                                "text": "Haka'anta kam, papi'iluku du ni ka'am saga nabi, saga a'a bal-akkal, maka saga guru. Bono'bi du sig\u0101m kasehe', kasehe' isab lansangbi du ni h\u0101g pinapatay, kasehe' daplosanbi ma deyom langgal, maka kasehe'an turulbi du min kaluma'an dakayu' ni dakayu'."
                            },
                            {
                                "text": "Angkan kam pinat'kkahan hukuman, ma sabab kapamapataybi ma saga a'a halam taga-dusa, tinagna'an min si Habil anak si Adam, sampay ni si Jakariya anak si Baraki. Si Jakariya he' bay pinapatay e' bangsabi ma llotan langgal maka tongod pagkulbanan."
                            },
                            {
                                "text": "Haka'anta kam to'ongan, ka'am ma ahil jaman itu pamatanggungan du karusahan saga a'a in\u0101n kamemon.\u201d   "
                            },
                            {
                                "text": "     Magkarukka'an si Isa yukna, \u201cAr\u014dy! Ka'am saga a'a Awrusalam, makasusa ko' ka'am ilu! Saga nabi min Tuhan hal papataybi. Saga sosoho'an Tuhan hal bantungbi bang pinapi'ilu ni ka'am. Min pila aku bay bilahi animuk ka'am ma sabakanku, sali' sapantun manuk d'nda bang magsabak anak-anakna ma deyo' pikpikna. Sag\u014d' mbal kam."
                            },
                            {
                                "text": "Nda'unbi na, asiya-siya lahatbi e' Tuhan."
                            },
                            {
                                "text": "Haka'anta kam, mbal na aku ta'nda'bi pabalik sampay ni waktu kapananglitbi ma aku, ya yukbi, \u2018Bang pa'in binarakatan ya pinapi'itu kawakilan e' Tuhan.\u2019 \u201d    "
                            }
                        ]
                    },
                    {
                        "verses": [
                            {
                                "text": "     Manjari itu, makaluwas pa'in si Isa min langgal pagkulbanan, pasekot ni iya saga mulidna anudlu' hinangan langgal e'."
                            },
                            {
                                "text": "Yuk si Isa, \u201cTa'nda'bi kah\u0101pna. Sag\u014d' haka'anta kam, ma sinos\u014dng in langgal itu alubu du. Halam aniya' batuna angapin magbangkat, kinanat du kamemon.\u201d  "
                            },
                            {
                                "text": "  Puwas e', aningk\u014d' pa'in si Isa mah\u0113' ma b\u016bd Jaitun, peh\u0113' ni iya saga mulidna, sig\u0101m-sig\u0101m sadja. Yuk sig\u0101m, \u201cPahatiun kono' kami bang sumiyan paniya' ya bay yuknu insini', maka bang paltanda'an ai pinatuwa' bo' kinata'uwan in kapi'itunu asekot na, maka dunya itu song kiyamat na?\u201d  "
                            },
                            {
                                "text": "  Anambung si Isa, yukna, \u201cKamaya'-maya' kam bo' kam mbal ka'akkalan."
                            },
                            {
                                "text": "Sabab ma sinos\u014dng aheka pi'itu anabbut \u014dnku, maglaku-laku in sig\u0101m Al-Masi, ati aheka tabowa-bowa niakkalan e' sig\u0101m."
                            },
                            {
                                "text": "Makakale du kam pasal pagbono' ma kasekotan. Makakale kam isab hunub-hunub pasal pagbono' ma lahat sadd\u012b. Sag\u014d' da'a kam tin\u0101w. Tantu paniya' pagbono' sag\u014d' ngga'i ka ina'an-i llaw kiyamat."
                            },
                            {
                                "text": "Magbono' du bangsa dakayu' maka dakayu', parinta dakayu' isab maka parinta dakayu'. Paniya' isab gotom ma sabarang lahat, maka linug ma kaluha'an dunya."
                            },
                            {
                                "text": "Sag\u014d' in bala' kamemon itu hal tagna'anna sadja, sali' dalil d'nda ab'ttong bang yampa tananamna amuka' puhu'.  "
                            },
                            {
                                "text": "  \u201cBang at'kka saga pakaradja'an ina'an-i, sinaggaw du kam, tinukbalan ni saga a'a bo' kam bininasa sampay pinapatay. Kinab'nsihan du kam e' a'a kamemon ma sabab pameya'bi ma aku."
                            },
                            {
                                "text": "Ma waktu ina'an aheka a'a bay bebeya'anku ang'bba min pagiman sig\u0101m. Aheka isab magla'at-liya'ati maka anukbal pagkahi sig\u0101m ni saga a'a ab'nsi ma si Isa."
                            },
                            {
                                "text": "Aheka maglaku-laku in sig\u0101m nabi min Tuhan, maka aheka tabowa niakkalan e' sig\u0101m."
                            },
                            {
                                "text": "Pas\u014dng na pa'in kala'atan indaginis ma waktu sin\u014dng in\u0101n, angkan kaheka'an manusiya' mbal na maglasa-liyasahi."
                            },
                            {
                                "text": "Sag\u014d' lappasan du sai-sai ahogot imanna sampay ni kahinapusan."
                            },
                            {
                                "text": "Maka lapal ah\u0101p pasal kapagparinta Tuhan, pinagnasihat na pa'in ma kaluha'an dunya supaya pasaplag saksi' pasal si Isa ni sabarang bangsa. Puwas e' kiyamat na dunya.\u201d   "
                            },
                            {
                                "text": "     \u201cTakallam asal e' nabi Daniyel ma pasal waktu sin\u014dng in\u0101n, yukna, aniya' \u2018kasammalan makaharam\u2019 pat'nna' ma deyom langgal mahasussi. Sasuku kam amassa, sin\u014d' pahati. Bang ta'nda'bi ina'an-i,"
                            },
                            {
                                "text": "sasuku a'a pat'nna' ma lahat Yahudiya subay alahi peh\u0113' ni kab\u016bd-b\u016bran."
                            },
                            {
                                "text": "Bang aniya' a'a ganta' ma luwasan luma'na subay mbal s\u014ddna luma'na ang\u0101' ai-aina."
                            },
                            {
                                "text": "Bang aniya' a'a ma humana subay mbal batukna badju'na paghaggut."
                            },
                            {
                                "text": "Nd\u016b', maka'ase'-ase' saga d'nda ab'ttong ma masa ina'an-i, maka saga d'nda taga-anak duru'an lagi'."
                            },
                            {
                                "text": "Amu'inbi ase' ni Tuhan bang pa'in ya llaw kalahibi in\u0101n mbal magsabu maka musim haggut atawa llaw Sabtu', ya paghalibi ni Tuhan."
                            },
                            {
                                "text": "Sababna saga kabinasahan ya patumbuk ma masa sin\u014dng in\u0101n,\u201d yuk si Isa, \u201cakalap gi' bisana min kabinasahan kamemon bay kalabayan manusiya' sangay min tagna' kapaniya' dunya, sampay ni kabuwattina'anan. Maka mbal isab kabalikan."
                            },
                            {
                                "text": "Daipara kinulangan du e' Tuhan t'ggol kabinasahan in\u0101n. Bang bay mbal, halam aniya' angapin allum. Kinulangan du e' Tuhan ma sabab saga a'ana, ya asal tapene'na.  "
                            },
                            {
                                "text": "  \u201cNa, bang ta'abut waktu ina'an-i, bo' aniya' ganta' anuhuma ni ka'am, yuk-i, \u2018Nda'unbi! Itiya' na Al-Masi,\u2019 atawa \u2018Ina'an na iya maina'an\u2019, da'a to'ongan kahagarunbi."
                            },
                            {
                                "text": "Sabab ma waktu ina'an aniya' du patuwa' saga a'a magnahu'-nahu' in sig\u0101m Al-Masi, atawa in sig\u0101m nabi min Tuhan. Magpa'nda' sig\u0101m saga hinang barakatan maka saga paltanda'an kainu-inuhan a'a, bo' supaya ka'akkalan sampay a'a suku' Tuhan, bang hati' tabowa niakkalan."
                            },
                            {
                                "text": "Pakale kam,\u201d yuk si Isa. \u201cbay na kam pata'uku ma pasal ina'an-i ma halam gi' ta'abut waktuna.  "
                            },
                            {
                                "text": "  \u201cAngkan ko', bang aniya' angupama ni ka'am, yuk-i, \u2018Ina'an Al-Masi ma lahat halam maga'a\u2019, da'a kam peh\u0113'. Atawa bang yukna, \u2018Ina'an iya patapuk maina'an\u2019, da'a beya'unbi."
                            },
                            {
                                "text": "Sabab aku Anak Manusiya' itu, bang aku pabalik na, ta'nda' du kapi'ituku, buwat l\u0101t aninagan b'ttong langit min sobangan sampay ni s'ddopan.\u201d"
                            },
                            {
                                "text": "Magparalilan si Isa, yukna, \u201cMaingga-maingga lahat kaniya'an patay, ina'an du patipun saga owak.\u201d   "
                            },
                            {
                                "text": "     \u201cNa,\u201d yuk si Isa, \u201capuwas pa'in saga kabinasahan bay sabbutku he',  \u2018Angalendom mata llaw, mbal amuwan sawa mata bulan. Saga bitu'un magkapakpak na min diyata' langit, saga pandoga ma tonga'an ayan tabowa maglensa.\u2019   "
                            },
                            {
                                "text": "  \u201cMa waktu ina'an, patuwa' du paltanda'an ma b'ttong langit, paltanda'an sin Anak Manusiya'. Jari magdukka kabangsa-bangsahan kamemon ma deyom dunya. Ta'nda' e' sig\u0101m in Anak Manusiya' pi'itu labay min gabun, aheya barakatna maka sanglit sahayana."
                            },
                            {
                                "text": "Puwas e' pinah'lling tiyup-tiyup bo' yampa soho'na saga mala'ikatna peh\u0113' ni mpat pidju alam animuk saga a'a bay tapene'na, min bihing langit dambila' maka dambila'.\u201d   "
                            },
                            {
                                "text": "     \u201cPamint\u0101nginbi po'on kayu igira,\u201d yuk si Isa. \u201cBang ta'nda'bi kayu igira itu angugbus t\u014dng engas-engasna, sampay angandahun na to'ongan, minn\u0113' kata'uwanbi song musim pang'llaw na."
                            },
                            {
                                "text": "Damikiyanna bang ta'nda'bi paniya' na bay pamissalaku ma ka'am e', minn\u0113' isab kata'uwanbi in kabalikku ni dunya asekot na."
                            },
                            {
                                "text": "Haka'anta kam to'ongan,\u201d yuk si Isa, \u201cma halam gi' magpatayan kamemon saga a'a ya allum ma buwattina'an, paniya' du pakaradja'an kamemon bay pamissalaku he'."
                            },
                            {
                                "text": "Papinda du langit maka dunya, sag\u014d' kabtanganku itu mbal to'ongan magkapinda.\u201d   "
                            },
                            {
                                "text": "     \u201cHalam aniya' makata'u bang sumiyan llaw maka waktu kabalikku pi'itu ni dunya. Minsan bangsa mala'ikat ma deyom sulga', mbal kinata'uwan e' sig\u0101m. Minsan aku, Anak Tuhan, mbal kata'uwanku. Luwal Mma'ku Tuhan ya makata'u."
                            },
                            {
                                "text": "Bang ta'abut waktu kabalikku pi'itu, sali' du kah\u0101lanna maka kah\u0101lan bay ma masa si N\u016b he'."
                            },
                            {
                                "text": "Saga a'a ma masa dah\u016b lagi' min latap aheya, hal magkakanan maka maginuman. Bay sig\u0101m magh'nda-h'lla, sampay ta'abut waktu kasakat disi N\u016b ni diyata' adjung."
                            },
                            {
                                "text": "Halam tata'u e' saga a'a in\u0101n bang ai song tum'kka ni sig\u0101m. Yampa kinata'uwan bang sig\u0101m katumbukan latap na, maka tabowa alaglag kamemon. Buwatt\u0113' isab kah\u0101lan saga a'a ma dunya itu bang aku, Anak Manusiya', pabalik na pi'itu."
                            },
                            {
                                "text": "Ma waktu in\u0101n aniya' duwangan a'a maghinang ma huma, jari ni\u0101' dakayu' ati tabba dakayu'."
                            },
                            {
                                "text": "Aniya' duwangan d'nda magtabang anganggiling tirigu, ni\u0101' dakayu' ati tabba dakayu'.  "
                            },
                            {
                                "text": "  \u201cAngkan kam subay pajaga, sabab mbal kata'uwanbi bang sumiyan waktu pabalik Pangh\u016b'bi pi'itu."
                            },
                            {
                                "text": "Sag\u014d' pahati kam, bang a'a tag-dapu luma' bay ata'u bang lisag pila ya kasakat panangkaw ni luma'na, tantu du iya magjaga bo' mbal tas\u014dd luma'na."
                            },
                            {
                                "text": "Angkan kam soho'ku subay patanam sakahaba' waktu, sabab pabalik du Anak Manusiya' ma waktu mbal kata'uwanbi.\u201d   "
                            },
                            {
                                "text": "     \u201cBang aniya' sosoho'an ah\u0101p akkalna, a'a kapangandolan, ya na ina'an pinene' e' nakura'na magmandul ma saga sosoho'an kasehe'an. Iya na isab magatas-pikil ma balanja' sig\u0101m."
                            },
                            {
                                "text": "Na, bang bay alikut nakura' in\u0101n bo' at'kka na pab\u012bng, aheya kah\u0101pan sosoho'an in\u0101n bang iya ta'abut e' nakura'na anogol ma bay pamahinang iya."
                            },
                            {
                                "text": "Haka'anta kam, tantu pangandol e' nakura' in\u0101n alta'na kamemon ma sosoho'an kapangandolan e'."
                            },
                            {
                                "text": "Sag\u014d' bang sosoho'an in\u0101n bay ala'at addatna, bo' yukna ma deyom atayna in nakura'na at'ggol gi' at'kka,"
                            },
                            {
                                "text": "anagna' iya angala'ugan saga pagkahina sosoho'an e'. Maglami-lami iya maka saga a'a paglalango. Magkakan iya sampay maginum maka sig\u0101m."
                            },
                            {
                                "text": "Sakali patagha' sadja ya t'kka nakura' in\u0101n, ma waktu halam kinata'uwan e' sosoho'an."
                            },
                            {
                                "text": "Tantu iya nilagut e' nakura'na, sampay abugtang. Pinakadalan iya nalka' sali'-sali' maka saga a'a ya magbau'-bau' in addat sig\u0101m ah\u0101p. Maina'an sig\u0101m magtangis maka magtage'ot empon sig\u0101m.\u201d    "
                            }
                        ]
                    },
                    {
                        "verses": [
                            {
                                "text": "    Magparalilan si Isa pabalik, yukna, \u201cBuwattitu ya kapagparinta Tuhan ma waktu kab\u012bngku pi'itu: sali' dalil sangp\u016b' budjang bay amowa palita'an sig\u0101m pakaniya-kaniya, patanam peh\u0113' anampang pangantin l'lla."
                            },
                            {
                                "text": "Lima budjang in\u0101n sali' arupang, bo' lima in\u0101n ataha' asal akkal sig\u0101m."
                            },
                            {
                                "text": "Na, in lima budjang arupang itu bay amowa palita'an sag\u014d' halam bay amowa ns'llan maglabi pangisi ni palita'an sig\u0101m bang song ap'dda."
                            },
                            {
                                "text": "Ya lima budjang taga-akkal bay amowa pangisihan ap'nno' e' ns'llan, sadd\u012b isab ya ma deyom palita'an."
                            },
                            {
                                "text": "Na, pagka at'ggol t'kka pangantin l'lla, kinaru' na sig\u0101m kamemon angkan tatuli.  "
                            },
                            {
                                "text": "  \u201cTa'abut pa'in tonga' bahangi, aniya' angalingan yukna, \u2018Ilu na pangantin l'lla. Dai' na kam anampang iya.\u2019"
                            },
                            {
                                "text": "Abati' na kasangp\u016b' budjang in\u0101n ati pinah\u0101p e' sig\u0101m keyat palita'an sig\u0101m."
                            },
                            {
                                "text": "Yuk saga budjang arupang ni budjang taga-akkal, \u2018Amuwan kam kono' ns'llanbi ilu, sabab song na ap'dda palita'an kami.\u2019"
                            },
                            {
                                "text": "\u2018\u0112, mbal,\u2019 yuk budjang taga-akkal e'. \u2018Mbal maka'abut ns'llan itu ma kitam kamemon. Peh\u0113' kam ni tinda am'llihan di-bi.\u2019"
                            },
                            {
                                "text": "Na, peh\u0113' na ni tinda saga budjang arupang in\u0101n am'lli ns'llan. Alikut pa'in sig\u0101m, magt\u016by at'kka pangantin l'lla. Ya lima budjang asal asakap bay ameya' ma iya pas\u014dd ni deyom luma' pagkawinan bo' yampa tinambol lawang.  "
                            },
                            {
                                "text": "  \u201cMbal at'ggol at'kka budjang kasehe'an min tinda, ati angalingan ni pangantin l'lla. \u2018O Tuwan,\u2019 yuk sig\u0101m, \u2018ukabin kami.\u2019"
                            },
                            {
                                "text": "Sag\u014d' anambung pangantin l'lla yuk-i, \u2018Mbal ukabku, mbal kam takil\u0101ku.\u2019  "
                            },
                            {
                                "text": "  \u201cNa,\u201d yuk si Isa, \u201csubay kam pajaga to'ongan, sabab mbal kata'uwanbi bang sumiyan llaw atawa waktu kabalikku pi'itu.\u201d   "
                            },
                            {
                                "text": "     \u201cBuwattitu ya kapagparinta Tuhan ma waktu kab\u012bngku pi'itu, sali' dalil dakayu' a'a magbantu atulak ni lahat sadd\u012b. Ma halam lagi' iya palanjal, pinatimuk e'na saga sosoho'anna bo' pajagahanna alta'na ma sig\u0101m."
                            },
                            {
                                "text": "Ya pang'bbana ma sig\u0101m dangan maka dangan in\u0101n pinapagtongod maka akkal-kapandayanna. Dangan bay pang'bbahan limangibu pilak, dangan duwangibu pilak, maka dangan dangibu. Puwas e' atulak na a'a tag-alta' he'."
                            },
                            {
                                "text": "Na, ya tendog bay pang'bbahan limangibu pilak in\u0101n, magt\u016by magusaha'an s\u012bn ma iya ati makauntung iya limangibu pilak."
                            },
                            {
                                "text": "Damikiyanna sosoho'an pasunu', ya bay pang'bbahan duwangibu pilak, makauntung iya duwangibu pilak isab."
                            },
                            {
                                "text": "Sag\u014d' ya sosoho'an bay pang'bbahan dangibu pilak e', peh\u0113' angali' lowang panapukan s\u012bn nakura'na ma deyom tana'.  "
                            },
                            {
                                "text": "  \u201cAt'ggol-t'ggol pa'in minn\u0113' amole' na nakura' sig\u0101m. Pagt'kkana, magbista iya maka sosoho'anna."
                            },
                            {
                                "text": "Ya sosoho'an bay pang'bbahan limangibu pilak e' ang'nde'an limangibu pilak bay tauntungna. Yukna ni nakura', \u2018Tuwan, bay aku pang'bbahannu limangibu pilak pagpo'on. Itiya' isab limangibu pilak bay tauntungku.\u2019"
                            },
                            {
                                "text": "Yuk nakura', \u2018Ah\u0101p hinangnu. Ahantap ka maka kapangandolan. Pagka ka'a ilu kapangandolan ma alta' ariki', pangandolku du isab ma ka'a alta' aheka to'ongan. Dai' ka, palamud ka ma kakoyaganku.\u2019  "
                            },
                            {
                                "text": "  \u201cPuwas e' pina'an isab sosoho'an pasunu', ya bay pang'bbahan duwangibu pilak e'. Yukna ni nakura', \u2018Tuwan, bay pang'bbahannu aku duwangibu pilak pagpo'on. Itiya' isab untungna duwangibu pilak.\u2019"
                            },
                            {
                                "text": "Yuk nakura'na, \u2018Ah\u0101p ko' hinangnu ilu. Ahantap ka maka kapangandolan. Pagka ka kapangandolan ma alta' ariki', pangandolku isab ma ka'a alta' aheka. Dai' ka, palamud ka ma kakoyaganku.\u2019  "
                            },
                            {
                                "text": "  \u201cPuwas e' pina'an isab sosoho'an dakayu', ya bay pang'bbahan dangibu pilak. Yukna ni nakura', \u2018Tuwan, kata'uwanku asal in ka'a akuriput. Angani ka minsan ngga'i ka ka'a ya bay magsangs\u0101' ananom. Amatimuk ka, minsan ngga'i ka ka'a ya bay maghampa'."
                            },
                            {
                                "text": "Tin\u0101w aku ma ka'a, angkan bay tapukanku s\u012bnnu ma deyom tana'. \u0100! Itiya' na.\u2019  "
                            },
                            {
                                "text": "  \u201cAnambung nakura' in\u0101n, yukna, \u2018Ala'at ka! Lisu'an sidda! Kata'uwannu bah\u0101' in aku anguntung min ngga'i ka paglu'uganku, ang\u0101' aku buwa' isab min halam bay tanomku?"
                            },
                            {
                                "text": "Na, bang buwatt\u0113', arapun bay patau'nu s\u012bnku ma deyom bangko. Jari pagt'kkaku ta'\u0101'ku du s\u012bnku sampay anakna.\u2019"
                            },
                            {
                                "text": "Puwas e' ah'lling nakura' ni sosoho'an sadd\u012b, yukna, \u2018Ng\u0101'unbi s\u012bn min iya itu ati pamuwanun ni a'a dakayu', ya aniya' s\u012bnna sangp\u016b' ngibu pilak in\u0101n."
                            },
                            {
                                "text": "Sabab sasuku kapangandolan ma aheka, kin'nnopan du ma iya sampay ni manglabi-labihan. Sag\u014d' sasuku mbal kapangandolan minsan ma ariki', kinulangan du ai-ai bay ma iya."
                            },
                            {
                                "text": "Na, ya sosoho'an halam aniya' kap\u016bsanna itu, larukinbi iya peh\u0113' ni deyom kalendoman. Magaluran saga a'a mah\u0113', magtage'ot isab empon sig\u0101m.\u2019 \u201d   "
                            },
                            {
                                "text": "    Masi amandu' si Isa, yukna, \u201cBang aku Anak Manusiya' pabalik pi'itu maka sanglit-sahayaku, sinehe'an du aku e' kamemon saga mala'ikat. Aningk\u014d' isab aku ma tingk\u014d'an sultan."
                            },
                            {
                                "text": "Jari makatimuk pa'in palbangsa-bangsahan ma alopanku, papagsadd\u012bku sig\u0101m, buwat a'a magipat hayop amapagsadd\u012b bili-bilina maka kambingna."
                            },
                            {
                                "text": "Saga a'a adil, ya sali' hantang bili-bili, pasadd\u012bku tampal ni kowan. A'a kasehe'an, ya hantang kambing, pasadd\u012bku tampal ni gibang."
                            },
                            {
                                "text": "Jari angallam aku, ya pagsultanan sig\u0101m. Yukku ma saga a'a ma atagku tampal ni kowan, \u2018Ka'am kabuwanan kah\u0101pan e' Mma'ku, pi'itu na kam bo' kaniya'an palsuku'an ma deyom pagparintahanku, ya bay tinagamahan ka'am asal e' Tuhan sangay min waktu kapaniya' dunya itu."
                            },
                            {
                                "text": "Ya na ilu panungbas ka'am. Sabab bay aku lingantu ati pakanbi aku. Bay aku patay bohe' ati painumbi aku. Bay aku a'a liyu ati pa'iddabi aku ma deyom luma'bi."
                            },
                            {
                                "text": "Bay halam aniya' s'mmekku ati pas'mmekanbi aku. Bay aku asaki ati ussapbi aku. Bay aku ma deyom kalabusu ati tibawbi.\u2019  "
                            },
                            {
                                "text": "  \u201cAnambung du saga a'a adil in\u0101n, yuk-i, \u2018Sumiyan ka bay ta'nda' kami lingantu, ati pakan kami ka, atawa patay bohe' ati painum kami ka?"
                            },
                            {
                                "text": "Sumiyan ka bay ta'nda' kami sali' a'a liyu, ati pa'idda kami ka ma deyom luma' kami? Sumiyan ka bay ta'nda' halam aniya' s'mmeknu, ati pas'mmekan kami ka?"
                            },
                            {
                                "text": "Sumiyan ka bay ta'nda' kami asaki atawa ma deyom kalabusu, ati tibaw kami ka?\u2019"
                            },
                            {
                                "text": "Sambunganku du saga a'a in\u0101n, yukku, \u2018Haka'anta kam to'ongan, sumiyan-sumiyan aniya' bay kahinanganbi buwatt\u0113' ma dakayu' bebeya'anku areyo' kapaga'ana ilu, aku ya kahinanganbi.\u2019  "
                            },
                            {
                                "text": "  \u201cPuwas e', ah'lling aku ni saga a'a kasehe'an in\u0101n, ya ma atagku tampal ni gibang. Yukku, \u2018Ala'an kam min aku, saga pagmulka'an Tuhan. Peh\u0113' kam ni api nalka', ya tinagamahan nakura' saitan maka saga tendogna."
                            },
                            {
                                "text": "Ya na ina'an panungbas ka'am, sabab bay aku lingantu sag\u014d' halam aku bay pakanbi. Bay aku patay bohe' sag\u014d' halam aku bay painumbi."
                            },
                            {
                                "text": "Bay aku a'a liyu sag\u014d' halam aku bay pa'iddabi ma deyom luma'bi. Bay halam aniya' s'mmekku sag\u014d' halam aku bay pas'mmekanbi. Bay aku asaki, bay aku ma deyom kalabusu, sag\u014d' halam aku bay tibawbi.\u2019  "
                            },
                            {
                                "text": "  \u201cJari anambung du saga a'a in\u0101n, yuk sig\u0101m, \u2018Sumiyan ka bay ta'nda' kami lingantu, atawa patay bohe', atawa pina'an ni lahat kami sali' a'a liyu? Sumiyan ka bay ta'nda' kami halam aniya' s'mmeknu, atawa asaki, atawa ma deyom kalabusu, ati halam bay tinabang e' kami?\u2019"
                            },
                            {
                                "text": "Sambunganku sig\u0101m, yukku, \u2018Haka'anta kam to'ongan, sumiyan-sumiyan kam halam bay anabang ma dakayu' bebeya'anku areyo' kapaga'ana itu, sali' aku ya halam bay tabangbi.\u2019"
                            },
                            {
                                "text": "Manjari saga a'a in\u0101n pineh\u0113' du ni kabinasahan ya anatas ni kasaumulan. Sag\u014d' in saga a'a adil pinaniya'an kalluman kakkal ni kasaumulan.\u201d    "
                            }
                        ]
                    },
                    {
                        "verses": [
                            {
                                "text": "     Aubus na e' si Isa pamandu'na kamemon, ati ah'lling iya ni saga mulidna."
                            },
                            {
                                "text": "Yukna, \u201cAsal kata'uwanbi, Hinang Paglakad na simuddai. Ya na ko' ina'an llaw pamatukbal Anak Manusiya' ni saga a'a bo' nilansang ni h\u0101g pinapatay.\u201d  "
                            },
                            {
                                "text": "  Manjari saga imam alanga maka saga pagmatto'ahan magtimuk peh\u0113' ni astana' si Kayapas ya Imam Muwallam."
                            },
                            {
                                "text": "Magisun sig\u0101m bang buwattingga e' sig\u0101m anaggaw si Isa ma halam aniya' makata'u, bo' supaya iya pinapatay."
                            },
                            {
                                "text": "\u201cSag\u014d',\u201d yuk sig\u0101m, \u201cda'a pasalta'ta ma pagjamu, bo' mbal ahiluhala' saga a'a kamemon.\u201d   "
                            },
                            {
                                "text": "     Na, ina'an si Isa ma Betani, ma deyom luma' si Simun, a'a bay ni'ipul."
                            },
                            {
                                "text": "Ma pagkakanan pa'in si Isa, aniya' pina'an ni iya dakayu' d'nda amowa bingki'-bingki' hinangan batu pote', isihan ns'llan pahamut landu' ahalga'. Jari binusugan e'na k\u014dk si Isa."
                            },
                            {
                                "text": "Pag'nda' saga mulid, magt\u016by ap'ddi' atay sig\u0101m. \u201cAhalga' ns'llan itu, angay pinaka'at?\u201d yuk sig\u0101m."
                            },
                            {
                                "text": "\u201cArapun du pa'in bay pinab'llihan ma hatusan pilak ati b'llihanna pamuwan ni saga a'a miskin.\u201d  "
                            },
                            {
                                "text": "  Sag\u014d' kinata'uwan e' si Isa bang ai pinagbissala e' saga mulid in\u0101n, angkan yukna, \u201cAngay sasawbi d'nda itu? Ah\u0101p sidda hinangna ma aku."
                            },
                            {
                                "text": "Paddas na pa'in aniya' a'a miskin ma ka'am, sag\u014d' aku itu dai'-dai' du."
                            },
                            {
                                "text": "Ya angkan d'nda itu bay amu'usan ns'llan pahamut ni baranku, pangawal llaw pagkubul ma aku."
                            },
                            {
                                "text": "Haka'anta kam,\u201d yuk si Isa, \u201cpi'ingga-pi'ingga lahat pagnasihatan lapal ah\u0101p ma kaluha'an dunya, kinissa du pasal bay hinang d'nda itu, pangentoman ma iya.\u201d   "
                            },
                            {
                                "text": "     Puwas pa'in ina'an, si Judas Iskariyut, dakayu' mulid si Isa min kasangp\u016b' maka duwa, bay peh\u0113' ni kaimaman alanga amowa sig\u0101m magbissala."
                            },
                            {
                                "text": "Yukna, \u201cAi pamuwanbi aku bang si Isa s\u014dnganku ni ka'am?\u201d Ni'itungan iya t'llump\u016b' solag s\u012bn d\u012b pilak panamba iya."
                            },
                            {
                                "text": "Pagubus, amiha na si Judas waktu ah\u0101p pan\u014dngna si Isa ni sig\u0101m.   "
                            },
                            {
                                "text": "     Na, ta'abut pa'in tagna'an llaw pangisbat Hinang Tinapay Halam Pasuligna, peh\u0113' ni si Isa saga mulidna atilaw iya, yuk-i, \u201cMaingga kabaya'annu panakapan kami pagjamuhannu ma Hinang Paglakad?\u201d  "
                            },
                            {
                                "text": "  Yuk si Isa, \u201cAniya' dakayu' a'a ma deyom da'ira ilu, peh\u0113' kam ni iya ati haka'inbi. Yukbi, \u2018Sin\u014d' ka nihaka'an e' guru, asekot na kono' waktu ya pangangganta' iya. Bilahi iya magjamu maka saga mulidna ma luma'nu bo' maghinang Hinang Paglakad.\u2019 \u201d"
                            },
                            {
                                "text": "Na bineya' e' saga mulid in\u0101n bay panoho'an si Isa, ati sinakap e' sig\u0101m pagjamu Paglakad.  "
                            },
                            {
                                "text": "  Pagabay kohap pa'in, magtingk\u014d'an na si Isa maka saga mulidna kasangp\u016b' maka duwa ma pagkakanan."
                            },
                            {
                                "text": "Amangan pa'in, amissala si Isa ni sig\u0101m, yukna, \u201cB'nnal ya pah'llingku itu ma ka'am, aniya' dangan min ka'am magbantu an\u014dngan aku ni bantaku.\u201d  "
                            },
                            {
                                "text": "  Magt\u016by landu' asusa saga mulid he', ati atilaw sig\u0101m ma si Isa magsunu'-sunu', yuk-i, \u201cNgga'i ka bah\u0101' aku, tuwan?\u201d  "
                            },
                            {
                                "text": "  Yuk sambung si Isa, \u201cYa sehe'ku magt'nno'an tinapayna ni deyom pinggan itu, ya na iya an\u014dngan aku."
                            },
                            {
                                "text": "Aku itu, Anak Manusiya',\u201d yuk si Isa, \u201camatay du buwat bay tasulat ma pasalanku. Sag\u014d' asiya-siya du a'a an\u014dngan Anak Manusiya' ni bantana. Ah\u0101p lagi' a'a in\u0101n halam bay nianakan.\u201d  "
                            },
                            {
                                "text": "  Jari ah'lling si Judas, ya song anukbalan si Isa ni bantana. \u201cTuwan Guru,\u201d yukna, \u201caku na bah\u0101' ya pagbissalanu ilu?\u201d   Yuk si Isa, \u201cAho', buwat na yuknu ilu.\u201d   "
                            },
                            {
                                "text": "     Hinabu sig\u0101m masi amangan, ni\u0101' tinapay e' si Isa. Niamu'an e'na pagsukulan bo' yampa pinagp\u014dng-p\u014dng e'na, ati pamuwanna ma saga mulidna. \u201cSambutunbi bo' kakanunbi,\u201d yukna, \u201csabab in tinapay itu baranku ko'.\u201d  "
                            },
                            {
                                "text": "  Ni\u0101' isab e'na dakayu' sawan isihan binu-anggul, ati niamu'an isab pagsukulan bo' yampa s\u014dnganna ni sig\u0101m. \u201cKa'am kamemon,\u201d yukna, \u201cinumunbi isi sawan itu."
                            },
                            {
                                "text": "Laha'ku ko' itu, tanda' sin kapagsulutan Tuhan maka manusiya'. Song pinabu'us laha'ku ma sabab a'a aheka, pangampunan dusa sig\u0101m."
                            },
                            {
                                "text": "Haka'anta kam, puwas itu mbal na aku anginum binu-anggul itu pab\u012bng. Subay na kitam magbeya' anginum binu-anggul baha'u ma deyom pagparintahan Mma'ku bo' yampa aku makainum pab\u012bng.\u201d  "
                            },
                            {
                                "text": "  Aubus pa'in e' sig\u0101m angalang dakayu' kalangan pamudji Tuhan, paluwas na sig\u0101m tudju ni b\u016bd Kayu Jaitun.   "
                            },
                            {
                                "text": "     Manjari am\u016bng si Isa ni sig\u0101m, yukna, \u201cSangom itu alahi du kam kamemon ang'bba min aku, buwat tasulat ma Kitab Kanabi-nabihan, ya yuk-i,  \u2018Bono'ku,\u2019 yuk Tuhan, \u2018a'a angupiksa' bili-bili, ati akaukanat saga bili-bili bay daumpigan.\u2019 "
                            },
                            {
                                "text": "Sag\u014d' bang aku tapakallum na pab\u012bng min kamatayku, parah\u016b aku min ka'am tudju ni lahat Jalil.\u201d  "
                            },
                            {
                                "text": "  Ah'lling si Petros ni si Isa, yukna, \u201cMbal ka bbahanku minsan ka ni'bbahan e' kasehe'an.\u201d  "
                            },
                            {
                                "text": "  Yuk si Isa ni iya, \u201cHaka'anta ka to'ongan. Ma sangom itu, ma halam gi' angukku'uk manuk, amalilu du ka min t'llu in aku mbal takil\u0101nu.\u201d  "
                            },
                            {
                                "text": "  Yuk sambung si Petros, \u201cMinsan aku paunung amatay ma ka'a, mbal du ka paliluhanku.\u201d Buwatt\u0113' du isab pah'lling saga mulid kasehe'an.   "
                            },
                            {
                                "text": "     Manjari palanjal na disi Isa ni kabbun ni\u014dnan Getsemane. Yuk si Isa ni saga mulidna, \u201cMaitu kam aningk\u014d'. Pina'an lagi' aku anabbut Tuhan.\u201d"
                            },
                            {
                                "text": "Ya binowa e' si Isa panehe', si Petros maka duwangan anak si Sibidi. Sakali magkasusahan si Isa, magk'bba-k'bba deyom atayna."
                            },
                            {
                                "text": "Yukna ni t'llungan mulidna he', \u201cAku itu agon-agon magkamamatay ma sabab kasusahan itu. Angagad kam maitu, sehe'inbi aku magjaga.\u201d  "
                            },
                            {
                                "text": "  Makalawak-lawak pa'in iya min sig\u0101m, kum'ppang iya ni tana' maka e'na anabbut ni Tuhan. Yukna, \u201cAr\u014dy, Mma'! Bang makajari, la'anin lagi' min aku sawan kabinasahan itu. Sag\u014d' ngga'i ka kabaya'anku subay nir\u016blan, bang pa'in min kabaya'annu du.\u201d  "
                            },
                            {
                                "text": "  Puwas e' pab\u012bng si Isa ni sehe'na kat'llungan, bo' tab\u0101kna sig\u0101m magtulihan. Yukna ni si Petros, \u201cAngay kam mbal makatatas magjaga maka aku minsan la'a hal danj\u0101m?"
                            },
                            {
                                "text": "Pajaga kam, angamu' kam tabang ni Tuhan bo' kam mbal tabowa-bowa e' sasat. Lilla' asal deyom ataybi sag\u014d' abuhat pamarananbi.\u201d  "
                            },
                            {
                                "text": "  Sakali peh\u0113' si Isa ni baina angamu'-ngamu' ni Tuhan pab\u012bng. Yukna, \u201cO Mma', bang mbal kala'anan kabinasahan itu, luwal bang kalabayanku, na, ka'a du iya abeya'.\u201d"
                            },
                            {
                                "text": "Makabalik pa'in iya ni disi Petros, tab\u0101kna na isab sig\u0101m magtulihan pab\u012bng sabab kinaru' sidda.  "
                            },
                            {
                                "text": "  Manjari peh\u0113' si Isa ni baina angamu'-ngamu' ni Tuhan pab\u012bng buwat bay dah\u016b, kamint'lluna na."
                            },
                            {
                                "text": "Puwas e' pabalik iya ni mulidna kat'llungan. Yukna, \u201cOy, atuli gi' kam? Pahali-hali gi' kam? Nda'unbi ba, ta'abut na waktuku. Aku, Anak Manusiya' itu, arai' na tinukbalan ni pang'ntanan saga a'a ala'at."
                            },
                            {
                                "text": "Pabungkal kam. S\u016bng kitam, sabab ilu na a'a ya an\u014dngan aku ni sig\u0101m.\u201d   "
                            },
                            {
                                "text": "     Na, hinabu lagi' si Isa ah'lling ni saga mulidna, magt\u016by at'kka pina'an si Judas, dakayu' mulid si Isa min kasangp\u016b' maka duwa he'. Aheka a'a magbeya' maka iya magpamowa takos maka saga kakakal. Bay sig\u0101m sin\u014d' pina'an e' saga kaimaman alanga maka e' saga pagmatto'ahan."
                            },
                            {
                                "text": "Bay sig\u0101m asal kabuwanan pandoga e' si Judas bo' aniya' pangil\u0101han sig\u0101m ma si Isa. Ya pamissalana ma sig\u0101m, \u201cIn a'a siyumku, ya na he' saggawunbi.\u201d  "
                            },
                            {
                                "text": "  Pagt'kka si Judas pina'an magt\u016by iya pa'abut ni si Isa magaddat ma iya, yukna, \u201cSalam, Tuwan Guru,\u201d ati siyumna si Isa.  "
                            },
                            {
                                "text": "  \u201cBagay,\u201d yuk si Isa ni iya, \u201clanjalin hinangnu.\u201d   Sakali pasekot ni si Isa saga a'a in\u0101n anaggaw iya, amalutan iya pahogot."
                            },
                            {
                                "text": "Sag\u014d' aniya' sehe' si Isa dakayu' bay angahurusan pakokosna. Nilagut e' a'a itu dakayu' sosoho'an Imam Muwallam, autas magt\u016by dambila' taingana."
                            },
                            {
                                "text": "Yuk si Isa, \u201cPabalikun takosnu ni tagubanna ilu, sabab sasuku amowa kalis pamapatay a'a, amatay du isab iya e' kalis."
                            },
                            {
                                "text": "Halam bah\u0101' kata'uwanbi, bang aku angamu' tabang ni Mma'ku nir\u016blan sadja aku? Pinabeya'an du aku mala'ikatna ma ibuhan."
                            },
                            {
                                "text": "Sag\u014d' bang aku ganta' angamu' tabang, mbal magmaksud ya bay tasulat ma deyom Kitab, ya yukna in saga pakaradja'an itu subay pat'kka buwattitu.\u201d  "
                            },
                            {
                                "text": "  Manjari ah'lling si Isa ni ba'anan a'a in\u0101n, yukna, \u201cPangannalbi bah\u0101' in aku itu mundu, ya po'on kam subay amowa takos maka kakakal panaggawbi aku? Llaw-llaw na pa'in aku bay mah\u0113' aningk\u014d' amandu' ma deyom langgal pagkulbanan, sag\u014d' halam aku saggawbi."
                            },
                            {
                                "text": "Patut bang saga pakaradja'an itu kamemon pinat'kkahan aku bo' supaya aniya' kamaksuran ma bay tasulat e' kanabi-nabihan ma deyom Kitab.\u201d Magt\u016by maglahian saga mulid si Isa kamemon. Jari pinasagaran na iya.   "
                            },
                            {
                                "text": "     Manjari binowa si Isa e' a'a bay anaggaw iya pina'an ni luma' si Kayapas ya Imam Muwallam. Ina'an magtimuk saga guru sara' agama maka pagmatto'ahan."
                            },
                            {
                                "text": "Si Petros bay paturul ma si Isa sag\u014d' min katahan. Paturul iya sampay pas\u014dd na ni deyom halaman luma' Imam Muwallam. Ma deyom pa'in, magtingk\u014d'an iya maka saga jaga imam bang pa'in ta'nda'na bang ai kamattihan si Isa."
                            },
                            {
                                "text": "Saga kaimaman alanga maka saga a'a ma Tumpukan Maghuhukum in\u0101n amiha sababan panuntut sig\u0101m ma si Isa, minsan ngga'i ka b'nnal, bang pa'in aniya' pagsababan pamapatay sig\u0101m ma iya."
                            },
                            {
                                "text": "Saguw\u0101' minsan aheka a'a bay anaksi' puting pasal si Isa, halam aniya' pagsababan b'nnal tab\u0101k sig\u0101m. Ma katapusanna, aniya' duwangan a'a pa'alop ma palhimpunan ah'lling,"
                            },
                            {
                                "text": "yuk sig\u0101, \u201cBay takale kami a'a itu ah'lling in iya angalubu langgal pagkulbanan, ati ma deyom t'llung'llaw kono' tapat'nggena pabalik.\u201d  "
                            },
                            {
                                "text": "  Manjari an'ngge Imam Muwallam amissala ma si Isa, yukna, \u201cKa'a ilu, halam bah\u0101' aniya' da'awanu ma panuntut ka'a itu?\u201d"
                            },
                            {
                                "text": "Sag\u014d' halam anambung si Isa. Amissala pab\u012bng Imam Muwallam, yukna, \u201cPasapata ka ma \u014dn Tuhan ya kakkal salama-lama. Haka'in kami to'ongan bang ka'a Al-Masi, Anak Tuhan.\u201d  "
                            },
                            {
                                "text": "  \u201cAho',\u201d yuk si Isa, \u201cya na yuknu. Sag\u014d' haka'anta kam, mbal du at'ggol ta'nda'bi du Anak Manusiya' aningk\u014d' ma bihing Tuhan Sangat Kawasa, tampal ni kowan. Maka ta'nda'bi du iya pi'itu ameya' ma gabun min deyom sulga'.\u201d  "
                            },
                            {
                                "text": "  Manjari ginese' e' Imam Muwallam pakayanna, kabowa astolna. Yukna, \u201cA'a itu amah'lling pangkal ni Tuhan! Da'a na kitam amiha saksi' sadd\u012b! Takalebi na llingna pangkal!"
                            },
                            {
                                "text": "Ai pangahukumbi?\u201d   Yuk sambung sig\u0101m, \u201cSubay iya pinat'nna'an hukuman ni kamatay.\u201d  "
                            },
                            {
                                "text": "  Puwas e' niludja'an si Isa e' sig\u0101m ma baihu'na, maka pinagtibu'. Aniya' isab sig\u0101m bay anampak iya,"
                            },
                            {
                                "text": "maka e' sig\u0101m ah'lling, yuk-i, \u201cBang ka'a Al-Masi, tokorun bang sai ya bay anampak ka'a!\u201d   "
                            },
                            {
                                "text": "     Manjari ina'an si Petros aningk\u014d' ma halaman luma' he'. Aniya' peh\u0113' ni iya dakayu' d'nda, ipatan Imam Muwallam. Yuk d'nda itu ni iya, \u201cKa'a ilu, bay sa ka ameya' ma si Isa, ya a'a Jalil in\u0101n.\u201d  "
                            },
                            {
                                "text": "  Sag\u014d' amalilu si Petros ma alopan a'a in\u0101n kamemon. \u201cMbal kata'uwanku,\u201d yukna, \u201cbang ai ya pah'llingnu ilu.\u201d"
                            },
                            {
                                "text": "Puwas e' peh\u0113' iya tudju ni bowa' lawang, ati aniya' ipatan d'nda sadd\u012b bay maka'nda' iya. Pag'nda' d'nda itu ma si Petros, yukna ni saga a'a maina'an, \u201cA'a itu bay ameya' ma si Isa, a'a Nasaret in\u0101n.\u201d  "
                            },
                            {
                                "text": "  Magt\u016by amalilu si Petros pab\u012bng maka anapahan iya di-na. \u201cMbal kata'uwanku a'a in\u0101n!\u201d yukna.  "
                            },
                            {
                                "text": "  Mbal at'ggol, pina'an ni si Petros saga a'a ya asal magt'nggehan maina'an. Yuk sig\u0101m, \u201cKata'uwan kami in ka'a b'nnal bay sehe' disi Isa sabab tapangli'ta ka ma bissalanu.\u201d  "
                            },
                            {
                                "text": "  Minn\u0113' magbalik-balik si Petros anapahan di-na. Ya pah'llingna, \u201cMbal takil\u0101ku a'a in\u0101n!\u201d   Saru'un-du'un du angukku'uk manuk,"
                            },
                            {
                                "text": "ati taentom e' si Petros bay lling si Isa ma iya, ya bay yukna, \u201cMa mbal gi' angukku'uk manuk sangom itu, amalilu du ka min t'llu in aku mbal kata'uwannu.\u201d Magt\u016by paluwas si Petros minn\u0113'. Anangis iya maka he'na magdukka to'ongan.    "
                            }
                        ]
                    },
                    {
                        "verses": [
                            {
                                "text": "     Ta'abut pa'in pagk'llat llaw, maggara' kaimaman alanga kamemon maka saga pagmatto'ahan bangsa Yahudi bang buwattingga pamapatay sig\u0101m ma si Isa."
                            },
                            {
                                "text": "Manjari kinarenahan si Isa bo' yampa tin'kkahan ni si Pilatu, gubnul bangsa R\u014dm.   "
                            },
                            {
                                "text": "     Pagta'u si Judas, in si Isa pinat'nna'an hukuman na ni kamatay, magt\u016by iya magsusun ma bay hinangna anukbalan iya ni bantana. Jari peh\u0113' iya ni kaimaman alanga maka ni pagmatto'ahan, arak ang'nde' s\u012bn bay panamba iya, t'llump\u016b' solag s\u012bn Yahudi, d\u012b pilak."
                            },
                            {
                                "text": "Yukna ma sig\u0101m, \u201cAheya dusaku sabab katukbalanku a'a halam taga-dusa, maka itiya' iya arai' na pinapatay.\u201d   \u201cMin ka'a ko' ilu,\u201d yuk sig\u0101m. \u201cNgga'i ka min kami.\u201d  "
                            },
                            {
                                "text": "  Sakali nihantakan s\u012bn in\u0101n e' si Judas ni lantay langgal bo' yampa paluwas minn\u0113' maggantung di-na bo' amatay.  "
                            },
                            {
                                "text": "  Manjari kaimaman in\u0101n amuwa' s\u012bn bay nihantakan e' si Judas e'. Yuk sig\u0101m, \u201cS\u012bn itu haram bang ma agamata sabab bay tambahan pamapatay a'a. Mbal manjari pinatimbul ni s\u012bn langgal.\u201d"
                            },
                            {
                                "text": "Arakayu' pa'in paggara' sig\u0101m pasal s\u012bn in\u0101n, bo' wa'i tapam'lli tana' min a'a magtatampa, ati ginuna pangubulan saga a'a liyu."
                            },
                            {
                                "text": "Angkan tana' in\u0101n ni\u014dnan, \u2018Tana' tambahan laha'\u2019 sampay ni kabuwattituhan."
                            },
                            {
                                "text": "Na, ma sabab hinang in\u0101n, aniya' kamaksuranna ma bay tasulat e' nabi Irimiya, ya yukna, \u201cNi\u0101' e' sig\u0101m t'llump\u016b' solag s\u012bn d\u012b pilak ya halga' baran a'a bang ma bangsa Isra'il,"
                            },
                            {
                                "text": "ati ginuna pam'lli tana' min a'a magtatampa. Ya na he' bay panoho'an aku e' Tuhan.\u201d   "
                            },
                            {
                                "text": "     Manjari ina'an si Isa an'ngge ma dahuan gubnul Pilatu, sinumariya e'na. \u201cNa,\u201d yuk gubnul, \u201csultan ka bah\u0101' ma bangsa Yahudi?\u201d   Anambung si Isa, yukna, \u201cYa na yuknu ilu.\u201d"
                            },
                            {
                                "text": "Sag\u014d' halam bay sambunganna saga tuntut bay panuntut iya e' kaimaman alanga maka pagmatto'ahan.  "
                            },
                            {
                                "text": "  Ah'lling si Pilatu ni iya, yukna, \u201cHalam bah\u0101' takalenu panuntut saga a'a itu ma ka'a?\u201d  "
                            },
                            {
                                "text": "  Sag\u014d' halam anambung si Isa minsan dakabtang, angkan ainu-inu to'ongan gubnul e'.   "
                            },
                            {
                                "text": "     Na, kahaba' tahun, ma waktu paghinang bangsa Yahudi ma Hinang Paglakad, ya kabiyaksahan gubnul subay aniya' dakayu' pilisu pinaluwas, sai-sai pinene' e' saga Yahudi."
                            },
                            {
                                "text": "Ma waktu ina'an aniya' dakayu' pilisu babantugun, \u014dnna si Barabbas."
                            },
                            {
                                "text": "Manjari, makapagtimuk pa'in pina'an kaheka'an a'a, tinilaw sig\u0101m e' si Pilatu. \u201cSai kabaya'anbi,\u201d yukna, \u201csubay paluwasku? Si Barabbas atawa si Isa, ya ni\u014dnan Al-Masi itu?\u201d"
                            },
                            {
                                "text": "Malaingkan kinata'uwan e' gubnul bang ai sababanna angkan si Isa bay tin'kkahan ni iya. Tu'ud sig\u0101m angihid ma si Isa.  "
                            },
                            {
                                "text": "  Aningk\u014d' pa'in si Pilatu ma lugal paghukuman, aniya' lapal pinabeya' ni iya e' h'ndana. Yuk lapal, \u201cDa'a ka palamud ni hukuman a'a a'adil ilu. Sabab aniya' tauppiku dibuhi' pasalanna, sidda aku bay maglimpa-limpa.\u201d  "
                            },
                            {
                                "text": "  Manjari ba'anan a'a in\u0101n bay tapogos e' kaimaman alanga maka e' pagmatto'ahan subay angamu' pinaluwas si Barabbas, bo' si Isa ya sin\u014d' pinapatay."
                            },
                            {
                                "text": "Sag\u014d' tinilaw sig\u0101m pab\u012bng e' gubnul e'. \u201cSai ma deyom duwangan pilisu itu,\u201d yukna, \u201csubay paluwasku?\u201d   \u201cSi Barabbas,\u201d yuk sig\u0101m.  "
                            },
                            {
                                "text": "  Atilaw si Pilatu ma sig\u0101m, yukna, \u201cInayku bah\u0101' si Isa itu, ya ni\u014dnan Al-Masi?\u201d   \u201cLansangun iya ni h\u0101g,\u201d yuk sig\u0101m kamemon.  "
                            },
                            {
                                "text": "  Sag\u014d' atilaw gi' si Pilatu. Yukna, \u201cAi bay hinangna ala'at?\u201d   Luh\u016by pakosog pangolang saga a'a he', yuk-i, \u201cLansangun iya ni h\u0101g!\u201d  "
                            },
                            {
                                "text": "  Pagta'u si Pilatu in katimukan a'a in\u0101n mbal pahawid maka arai' na aheya kahiluhala'an, magt\u016by iya ang\u0101' bohe' bo' yampa kose'anna tanganna ma dahuan sig\u0101m, paltanda'an in iya papuwas min palkala' he'. Yukna ni sig\u0101m, \u201cBang pa'in ngga'i ka min aku bang a'a itu pinapatay. Min kahinanganbi na.\u201d  "
                            },
                            {
                                "text": "  Anambung saga a'a in\u0101n kamemon, yuk-i, \u201cAkuhan kami kamatayna, minsan kami kapellengan sampay ni magsuring-magsaingsing.\u201d  "
                            },
                            {
                                "text": "  Sakali si Barabbas ya pinaluwas e' si Pilatu tudju ni ba'anan a'a he'. Sag\u014d' si Isa pinaraplosan e'na ma saga sundalu. Pagubus, sin\u014dngan iya ni saga a'a ya angalansang iya ni h\u0101g.   "
                            },
                            {
                                "text": "     Manjari binowa si Isa e' saga sundalu gubnul peh\u0113' ni deyom astana', ati tinimuk iya he' damba'an sundalu."
                            },
                            {
                                "text": "Nila'anan e' sig\u0101m s'mmekna bo' pamajuba ma iya manta keyat sali' hantang sultan."
                            },
                            {
                                "text": "Nilangbid isab bahan itingan e' sig\u0101m, nihinang sali' panumping sultan pinat'nna' ni k\u014dkna. Puwas e' pina'ntanan iya tungkud ma tanganna kowan, bo' yampa sig\u0101m ang\u014dk-tu'ut ni dahuanna magtungg\u012bng iya, yuk-i, \u201cMahaldika'! Mahaldika'! Sultan Yahudi!\u201d"
                            },
                            {
                                "text": "Pinagludja'an iya e' sig\u0101m, ni\u0101' e' sig\u0101m tungkud bay ma tanganna bo' pam'ppok k\u014dkna."
                            },
                            {
                                "text": "Na, aubus pa'in kapagtungg\u012bng sig\u0101m ma iya, magt\u016by niurusan manta bay pajubana in\u0101n ati pinas'mmekan iya maka bay s'mmekna tagna'. Puwas e' binowa iya paluwas minn\u0113' bo' nilansang ni h\u0101g pamapatayan iya.   "
                            },
                            {
                                "text": "     Salta' pa'in sig\u0101m paluwas min da'ira in\u0101n, aniya' talanggal sig\u0101m l'lla min lahat Kirini, \u014dnna si Simun. Minandahan iya e' saga sundalu, sin\u014d' ananggung h\u0101g si Isa."
                            },
                            {
                                "text": "Pagt'kka pa'in sig\u0101m ni jadjahan lahat ni\u014dnan Golgota, hatina lahat \u2018Peya'-peya' K\u014dk\u2019,"
                            },
                            {
                                "text": "arak pamainum sig\u0101m ma si Isa binu-anggul kalamuran tambal apa'it. Sag\u014d' pag'ssana, mbal iya anginum.  "
                            },
                            {
                                "text": "  Aubus pa'in e' saga sundalu bay angalansang si Isa ni h\u0101g sampay amat'ngge h\u0101gna, maglegot na sig\u0101m bo' pinagtokoran e' sig\u0101m s'mmekna bang sai kat'nna'anna."
                            },
                            {
                                "text": "Puwas e' aningk\u014d' sig\u0101m maina'an anganjaga."
                            },
                            {
                                "text": "Aniya' sulat panuntut bay pinat'nna' e' sig\u0101m ma h\u0101g min diyata' k\u014dk si Isa. Yuk sulat e',   \u2018SI ISA, SULTAN BANGSA YAHUDI.\u2019  "
                            },
                            {
                                "text": "  Aniya' isab duwangan mundu pinasambeya' ma si Isa. Nilansang sig\u0101m ma h\u0101g, dakayu' ma bihing si Isa tampal ni kowan, dakayu' tampal ni gibang.  "
                            },
                            {
                                "text": "  Na, pinagudju' na pa'in si Isa e' a'a maglaulabay, pinaghanduk-handukan."
                            },
                            {
                                "text": "\u201cAll\u0101,\u201d yuk sig\u0101m, \u201cka'a iya angalangkat langgal pagkulbanan in\u0101n, ati pabangunnu kono' pab\u012bng ma deyom t'llung'llaw! Angalappasan ka di-nu bang ka b'nnal Anak Tuhan. Pareyo' ka min h\u0101g ilu!\u201d"
                            },
                            {
                                "text": "Ya du magpangudju' saga imam alanga maka saga guru sara' agama maka saga pagmatto'ahan."
                            },
                            {
                                "text": "\u201cA'a itu,\u201d yuk sig\u0101m, \u201cata'u angalappas ma a'a sadd\u012b sag\u014d' mbal makalappas di-na. Sultan bangsa Isra'il kono' iya! Bang iya ganta' makapareyo'an di-na min h\u0101g, am'nnal kitam ma iya!"
                            },
                            {
                                "text": "Angandol iya ma Tuhan, maka in iya kono' Anak Tuhan. Nda'ta kono' bang Tuhan bilahi angalappas iya!\u201d"
                            },
                            {
                                "text": "Ya du duwangan mundu bay nilansang pinasambeya' ma si Isa, ameya'-meya' isab angudju' iya.   "
                            },
                            {
                                "text": "     Na, augtu pa'in llaw, taluwa' lendom kaluha'an lahat e' sampay ni lisag t'llu kohap."
                            },
                            {
                                "text": "Paglisag t'llu saga, akosog e' si Isa angalingan, yukna, \u201cEli, Eli, lama sabaktani?\u201d Hatina, \u201cTuhanku, O Tuhanku, angay aku pasagarannu?\u201d  "
                            },
                            {
                                "text": "  Pagkale itu e' saga a'a magt'nggehan maina'an, yuk sig\u0101m kasehe', \u201cAngalinganan iya nabi Elija.\u201d"
                            },
                            {
                                "text": "Magt\u016by aniya' dakayu' a'a parai'-dai' ang'ggoman l'ppus ni deyom binu al'ssom bo' yampa pasagnatna ni t\u014dng kayu-kayu. Arak pamainumna ma si Isa.  "
                            },
                            {
                                "text": "  Sag\u014d' magin'mbal saga a'a kasehe', yuk-i, \u201cSagarinbi iya. Nda'ta lagi' bang patuwa' nabi Elija angalappas iya.\u201d  "
                            },
                            {
                                "text": "  Sakali angolang si Isa pabalik, magt\u016by ab'kkat napasna.  "
                            },
                            {
                                "text": "  Saru'un-du'un du ya kultina bay pangagpang ma deyom langgal pagkulbanan in\u0101n agese' duwa min diyata'na tudju pareyo'. Ajogjog deyom dunya, maka magkabila' saga batu lakit."
                            },
                            {
                                "text": "Aniya' isab kakubulan aukab maka aheka saga a'a suku' Tuhan bay pabungkal, allum pab\u012bng min kamatay sig\u0101m."
                            },
                            {
                                "text": "Magluwasan sig\u0101m min deyom kubul, jari allum pa'in si Isa pab\u012bng, pas\u014dd sig\u0101m ni Awrusalam, ya da'ira Mahasussi. Aheka a'a isab bay maka'nda' sig\u0101m.  "
                            },
                            {
                                "text": "  Tananam pa'in linug maka pakaradja'an in\u0101n kamemon e' kapitan maka saga sundaluna ya bay anganjaga ma kamatay si Isa, magt\u016by sig\u0101m sidda sin\u014dd t\u0101w. Yuk sig\u0101m, \u201cB'nnal a'a itu Anak Tuhan!\u201d  "
                            },
                            {
                                "text": "  Aheka isab saga d'nda bay maina'an ang'nda' min katahan. Sig\u0101m ya bay ameya' paumpig ma si Isa angussap iya, tinagna'an ma lahat Jalil lagi'."
                            },
                            {
                                "text": "Ina'an si Mariyam min Magdala, si Mariyam ina' si Yakub maka si Yusup, maka h'nda si Sibidi.   "
                            },
                            {
                                "text": "     Pagabay kohap na, aniya' at'kka pina'an dakayu' a'a dayahan, a'a min lahat Arimati. \u014cnna si Yusup."
                            },
                            {
                                "text": "Na peh\u0113' si Yusup itu pa'alop ni si Pilatu angamu' mayat si Isa. Jari magpanoho'an si Pilatu in\u0101n ni saga sundaluna, sin\u014d' ni'nde'an mayat si Isa ni si Yusup."
                            },
                            {
                                "text": "Ta'\u0101' pa'in mayat, sinaput e' si Yusup maka kakana' baha'u"
                            },
                            {
                                "text": "bo' yampa palegena ma kubul bay tagamahanna di-na, kubul baha'u bay kinehe'an ma deyom batu lakit. Puwas e' ginulungan e'na batu aheya panaplok bowa' lowang e' bo' yampa iya ala'an minna'an."
                            },
                            {
                                "text": "Maina'an asal si Mariyam a'a Magdala, maka Mariyam isayna, aningk\u014d' ma dahuan kubul in\u0101n.   "
                            },
                            {
                                "text": "    Pagk'llat llaw dakayu', hatina llaw Sabtu', patimuk ni si Pilatu saga kaimaman alanga maka saga Parisi."
                            },
                            {
                                "text": "Yuk sig\u0101m ni iya, \u201cTuwan, taentom kami ya bay lling a'a putingan in\u0101n ma waktu kallumna lagi'. Yukna bang ta'abut t'llung'llaw min kamatayna in iya allum du pab\u012bng."
                            },
                            {
                                "text": "Angkan kubulna in\u0101n subay soho'nu nijagahan sakuli-kuli sampay ta'abut kat'llung'llawna. Kalu peh\u0113' saga mulidna anangkaw mayatna bo' angahaka ni kasehe'an in iya allum pab\u012bng min kamatayna. Bang ganta' buwatt\u0113' akalap lagi' puting sig\u0101m damuli min bay dah\u016b.\u201d  "
                            },
                            {
                                "text": "  \u201cNa,\u201d yuk si Pilatu. \u201cBowahunbi sundalu peh\u0113' ni kubul bo' pajagahunbi sakuli-kuli.\u201d  "
                            },
                            {
                                "text": "  Manjari magla'anan na sig\u0101m minn\u0113'. Aniya' gindan pinikit e' sig\u0101m ni taplok batu bo' kinata'uwan bang aniya' bay angukab iya. Sin\u014d' isab saga sundalu anganjaga maina'an.    "
                            }
                        ]
                    },
                    {
                        "verses": [
                            {
                                "text": "     Pagka palabay na llaw Sabtu', bo' pagk'llat llaw Ahad, ina'an si Mariyam a'a Magdala maka dakayu' isayna peh\u0113' ang'nda' kubul si Isa."
                            },
                            {
                                "text": "Saru'un-du'un ajogjog lahat e' linug akosog. Aniya' dakayu' mala'ikat min Tuhan bay pareyo' min sulga' anganggulungan taplok batu min lowang kubul bo' yampa aningk\u014d' ma diyata' batu he'."
                            },
                            {
                                "text": "Asahaya pangluwahan mala'ikat in\u0101n buwat sawa l\u0101t, maka s'mmekna apote' to'ongan."
                            },
                            {
                                "text": "Saga sundalu anganjaga in\u0101n bay sin\u014dd t\u0101w angkan magpamidpid. Sali' sig\u0101m a'a amatay, halam makasayu.  "
                            },
                            {
                                "text": "  Manjari amissala mala'ikat ni duwangan d'nda he'. \u201cDa'a kam tin\u0101w,\u201d yukna. \u201cKata'uwanku in ka'am amiha si Isa, ya bay pinapatay ma h\u0101g."
                            },
                            {
                                "text": "Halam na iya maitu sabab allum na pab\u012bng, buwat bay llingna. Pi'itu kam ang'nda' ni bay palegehanna."
                            },
                            {
                                "text": "Puwas e', pasa'ut kam peh\u0113' ni saga mulidna amowahan sig\u0101m haka in iya pinakallum min kamatayna. Parah\u016b du iya min sig\u0101m ni lahat Jalil, ati maina'an sig\u0101m ang'nda' iya. Entomunbi bay pangahakaku itu ma ka'am.\u201d  "
                            },
                            {
                                "text": "  Magt\u016by sakadjap sadja sig\u0101m ala'an min kubul. Tin\u0101w sig\u0101m dambila', kin\u014dgan isab dambila'. Paragan sig\u0101m peh\u0113' angahaka ni saga mulid si Isa."
                            },
                            {
                                "text": "Ma labayan pa'in, saru'un-du'un du patuwa' si Isa am\u0101k sig\u0101m. \u201cKa'am sa ilu,\u201d yukna. Pa'abut sig\u0101m ni iya amalutan tape'na maka e' sig\u0101m amudji iya."
                            },
                            {
                                "text": "Yuk si Isa, \u201cDa'a kam tin\u0101w. Peh\u0113' na kam angahaka'an saga danakanku in\u0101n in sig\u0101m subay peh\u0113' ni lahat Jalil. Mah\u0113' sig\u0101m ang'nda' aku.\u201d   "
                            },
                            {
                                "text": "    Sabu pa'in duwangan d'nda in\u0101n palanjal ni pal'ngnganan sig\u0101m, aniya' pabalik ni deyom da'ira saga sundalu kasehe' bay anganjagahan kubul. Kahaka'an e' sig\u0101m kaimaman alanga pasal bay pakaradja'an ma pagkubulan e'."
                            },
                            {
                                "text": "Manjari magtimuk kaimaman maka saga pagmatto'ahan maggara'. Ya paggara' sig\u0101m in saga sundalu in\u0101n subay binuwanan s\u012bn aheka."
                            },
                            {
                                "text": "Yuk saga imam e', \u201cHaka'inbi saga a'a in kamuliran si Isa bay peh\u0113' waktu sangom anangkaw mayatna hinabubi bay atuli."
                            },
                            {
                                "text": "Sag\u014d' da'a kam asusa bang itu ganta' tata'u e' gubnul. Binissalahan iya pah\u0101p bo' supaya kam mbal pinagamahan.\u201d"
                            },
                            {
                                "text": "Manjari ni\u0101' s\u012bn in\u0101n e' saga sundalu ati pangahaka e' sig\u0101m buwat bay panoho'an kaimaman e'. Sampay ni kabuwattituhan ya na he' hunub-hunub pinasaplag ma deyom bangsa Yahudi, hatina in mayat si Isa bay tinangkaw e' saga mulidna.   "
                            },
                            {
                                "text": "     Manjari in kasangp\u016b' maka dda mulid si Isa wa'i ni lahat Jalil, patukad ni b\u016bd ya bay pangahaka si Isa ma sig\u0101m."
                            },
                            {
                                "text": "Pag'nda' sig\u0101m ma si Isa, magt\u016by sig\u0101m amudji iya, sag\u014d' aniya' sig\u0101m kasehe'an magduwa-ruwa ma deyom atay sig\u0101m bang ina'an-i b'nnal si Isa."
                            },
                            {
                                "text": "Pasekot si Isa ni sig\u0101m, yukna, \u201cBay na aku kabuwanan kawasa magbaya' ma dunya sampay ma sulga'."
                            },
                            {
                                "text": "Angkan kam soho'ku peh\u0113' ni sabarang bangsa bo' sig\u0101m bowahunbi pamulid ma aku. Pandihunbi sig\u0101m min \u014dn Tuhan Mma', maka min \u014dn Anak, maka min \u014dn R\u016b Sussi."
                            },
                            {
                                "text": "Pandu'inbi sig\u0101m subay ameya' ma kamemon bay panoho'anku ka'am. Maka itu entomunbi pah\u0101p, pagapi' du aku ma ka'am sampay niabutan masa.\u201d  Tammat      "
                            }
                        ]
                    }
                ]
            },
            {
                "names": [
                    "Mark"
                ],
                "usfm_id": "Mark",
                "abbreviation": "Mark",
                "chapters": [
                    {
                        "verses": [
                            {
                                "text": "     Ya na itu tagna'an lapal ah\u0101p pasal si Isa Al-Masi Anak Tuhan."
                            },
                            {
                                "text": "Tasulat asal e' nabi Isaya ma deyom Kitab, yuk-i,  \u201cItiya' sosoho'anku,\u201d yuk Tuhan. \u201cSoho'ku iya parah\u016b min ka'a bo' supaya sakapna l\u0101n palabayannu.\u201d "
                            },
                            {
                                "text": "Aniya' a'a angalingan ma lahat paslangan, yukna, \u201cLanu'inbi l\u0101n palabayan Pangh\u016b', pabontolunbi pal'ngngananna.\u201d   "
                            },
                            {
                                "text": "  Manjari itu patuwa' si Yahiya pina'an ni lahat paslangan maka e'na amandi saga a'a tanda' saksi' in sig\u0101m ang'bba na min dusa sig\u0101m. Magnasihat iya ma saga a'a maina'an, yukna, \u201cPataikut kam min dusabi bo' kam pinandi, ati niampun dusabi e' Tuhan.\u201d"
                            },
                            {
                                "text": "Jari aheka a'a peh\u0113' ni si Yahiya min kaluha'an lahat Yahudiya maka min da'ira Awrusalam. Magpasab'nnal sig\u0101m pasal bay dusa sig\u0101m ati pinandi sig\u0101m e' si Yahiya ma sapa' Jordan.  "
                            },
                            {
                                "text": "  Ya pas'mmek si Yahiya in\u0101n bulbul hayop unta' bay tin'nnun, maka dakayu' sabitan kuwit sapi' pakambot ma hawakanna. Ya kinakanna ampan dulu maka gula' buwani."
                            },
                            {
                                "text": "Anganasihat isab iya, yukna, \u201cAniya' pi'itu damuli min aku a'a akawasa lagi' min aku. Minsan engkot taumpa'na, mbal aku tin\u014dp angahubaran iya."
                            },
                            {
                                "text": "Aku itu, hal bohe' ya pamandiku ka'am. Sag\u014d' iya in\u0101n, sadd\u012b bowahan pamandina ma ka'am, hatina in iya amasangon R\u016b Sussi ni deyom baranbi.\u201d   "
                            },
                            {
                                "text": "     Jari itu, ma waktu he'-i, at'kka si Isa bay min Nasaret, dakayu' kauman mah\u0113' ma lahat Jalil. Pinandi iya e' si Yahiya ma sapa' Jordan."
                            },
                            {
                                "text": "Na, makariyata' pa'in iya min deyom bohe' magt\u016by ta'nda'na paukab langit maka R\u016b Tuhan pareyo' tudju ni iya magpabaran magpasalupa assang."
                            },
                            {
                                "text": "Aniya' isab suwala ah'lling min deyom sulga', yuk-i, \u201cKa'a ya anakku kalasahanku, landu' makasulut atayku.\u201d   "
                            },
                            {
                                "text": "     Jari pinapeh\u0113' magt\u016by si Isa e' R\u016b Tuhan ni lahat paslangan."
                            },
                            {
                                "text": "Mpatp\u016b' llaw mpatp\u016b' bahangi ya kamahe'na, sinasat na pa'in e' nakura' saitan, kalu tabowa magdusa. Ya sehe'na maina'an saga hayop talun, maka aniya' saga mala'ikat angayura iya.   "
                            },
                            {
                                "text": "     Na, takalabusu pa'in si Yahiya, peh\u0113' si Isa ni lahat Jalil magnasihat pasal lapal ah\u0101p min Tuhan."
                            },
                            {
                                "text": "\u201cTa'abut na waktu bay pinagkallam,\u201d yukna. \u201cAsekot na waktu pagparinta Tuhan maitu ma manusiya'. Taikutinbi na dusabi maka kahagarunbi na lapal ah\u0101p itu.\u201d  "
                            },
                            {
                                "text": "  Manjari itu, hinabu si Isa pal'ngngan ma bihing danaw Jalil, aniya' ta'nda'na duwangan l'lla magdanakan, si Simun maka si Andariyas. Ina'an sig\u0101 angah\u016bg pokot ma danaw, sabab magdaraing asal."
                            },
                            {
                                "text": "Yuk si Isa ma sig\u0101, \u201cPi'itu kam ameya' ma aku. Asal kam bay mag\u0101' daing sag\u014d' bang aku ya pameya'anbi pandu'anta kam mag\u0101' pagkahibi manusiya' ameya' ma aku.\u201d"
                            },
                            {
                                "text": "Na, takale pa'in lling si Isa e' duwangan in\u0101n, magt\u016by ni'bbahan e' sig\u0101 pokot sig\u0101 ati ameya' na ma si Isa.  "
                            },
                            {
                                "text": "  Jari makalawak-lawak pa'in si Isa minn\u0113' aniya' isab ta'nda'na duwangan l'lla magdanakan, si Yakub maka si Yahiya, anak si Sibidi. Ina'an sig\u0101 ma diyata' bayanan amah\u0101p pokot."
                            },
                            {
                                "text": "Nilinganan magt\u016by sig\u0101 e' si Isa, jari ni'bbahan mma' sig\u0101 maina'an ma diyata' bayanan beya' maka saga tendogna ginagadjihan. Ati ameya' sig\u0101 ma si Isa.   "
                            },
                            {
                                "text": "     At'kka disi Isa peh\u0113' ni da'ira Kapirnaum. Jari ta'abut pa'in llaw Sabtu', llaw mulliya ma bangsa Yahudi, pas\u014dd si Isa ni deyom langgal maina'an amandu'an saga a'a."
                            },
                            {
                                "text": "Ainu-inu saga a'a makakale ma pamandu'na sabab at\u0101 pagbidda'anna maka pamandu' saga guru sara' agama. Taga-kawasa asal si Isa bang amandu'.  "
                            },
                            {
                                "text": "  Manjari ma waktu ina'an du aniya' l'lla sin\u014dd saitan ma deyom langgal e'. Angolang iya pakosog, yukna,"
                            },
                            {
                                "text": "\u201cO Isa min Nasaret! Ai maksudnu pi'itu? Pi'itu ka bah\u0101' amaka'at kami? Kata'uwanku bang sai ka. Ka'a ya Dakayu'-kayu' Asussi ya pi'itu min Tuhan!\u201d  "
                            },
                            {
                                "text": "  Saguw\u0101' nil\u0101ng saitan in\u0101n e' si Isa, yukna, \u201cPahali ka! Paluwas ka min a'a ilu!\u201d  "
                            },
                            {
                                "text": "  Jari pinapaspad a'a in\u0101n e' saitan ati angolang iya pakosog bo' yampa paluwas min baranna."
                            },
                            {
                                "text": "Takuddat saga a'a kamemon bay maina'an, ya po'on sig\u0101m magtilaw-tilawan di-sig\u0101m, yuk-i, \u201cAi bah\u0101' itu? Pandu' baha'u marai'. A'a itu taga-kawasa magpanoho'an minsan ma saga saitan ati bineya' iya e' sig\u0101m!\u201d  "
                            },
                            {
                                "text": "  Manjari pasaplag magt\u016by kabantugan si Isa ni kaluha'an lahat Jalil e'.   "
                            },
                            {
                                "text": "     Puwas e', paluwas disi Isa min langgal bo' peh\u0113' ni luma' disi Simun maka si Andariyas. Parongan isab ma iya si Yakub maka si Yahiya."
                            },
                            {
                                "text": "Na, mato'a d'nda si Simun wa'i palege sabab ni'mmunan. Kahaka'an magt\u016by si Isa pasal sakina,"
                            },
                            {
                                "text": "ati pina'an iya ni atag palegehanna. Binalutan e'na tangan d'nda he', tinabang papunduk. Manjari kauli'an mmunna ati pabuhat iya angalabot disi Isa.  "
                            },
                            {
                                "text": "  Pas'ddop pa'in llaw, binowa ni si Isa sasuku magsakihan atawa sin\u014dd saitan."
                            },
                            {
                                "text": "Sikatimukan lawang luma' in\u0101n he' saga a'a kamemon min da'ira in\u0101n."
                            },
                            {
                                "text": "Aheka a'a bay kauli'an e' si Isa saki sig\u0101m kaginisan, maka aheka isab saitan bay pinaluwas e'na. Halam bay pasagaranna ah'lling saga saitan in\u0101n sabab kinata'uwan e' sig\u0101m bang sai si Isa.   "
                            },
                            {
                                "text": "     Pagsalung pa'in, ma halam gi' minsan apote' sobangan, punduk si Isa bo' ala'an min luma'. Peh\u0113' iya ni jadjahan halam maga'a bo' anambahayang."
                            },
                            {
                                "text": "Na, pagka iya halam ma luma', piniha iya e' disi Simun."
                            },
                            {
                                "text": "Jari tab\u0101k pa'in, ah'lling sig\u0101m ni iya, yuk-i, \u201cIna'an saga a'a kamemon amiha ka'a.\u201d  "
                            },
                            {
                                "text": "  Anambung si Isa, yukna, \u201cS\u016bng kitam palintas ni kaluma'an kasehe'. Subay aku magnasihat isab mah\u0113' sabab ya na he' po'onna angkan aku pi'itu ni dunya.\u201d"
                            },
                            {
                                "text": "Jari nilatag e' si Isa kaluha'an lahat Jalil in\u0101n. Magnasihat iya ma deyom kalanggalan sig\u0101m maka pinaluwas e'na saga saitan bay ma deyom baran a'a.   "
                            },
                            {
                                "text": "     Manjari aniya' a'a ni'ipul peh\u0113' ni si Isa. Pasujud iya ma atag si Isa, maka e'na anganjunjung, yukna, \u201cBang ka bilahi, kauli'annu du aku.\u201d  "
                            },
                            {
                                "text": "  T'kkahan ase' si Isa ma a'a in\u0101n ati pa'abutna tanganna ni iya. \u201cBilahi sadja aku,\u201d yukna. \u201cPalanu' ka.\u201d"
                            },
                            {
                                "text": "Saru'un-du'un du ala'an ipul a'a in\u0101n, ati kauli'an na iya."
                            },
                            {
                                "text": "Magt\u016by iya pinaba'id amole' e' si Isa maka niamay-amayan isab e'na."
                            },
                            {
                                "text": "Yuk si Isa ma iya, \u201cDa'a ka angahaka ni sai-sai ya bay tahinang itu ma ka'a. Saguw\u0101' peh\u0113' ka pat\u016by ni imam bo' palilingun barannu ma iya. Puwas e' tukbalin pagkulban ni Tuhan buwat bay pamandu' si Musa, tanda' saksi' ni kaheka'an a'a in ka'a ilu alanu' na min sakinu.\u201d  "
                            },
                            {
                                "text": "  Sag\u014d' a'a in\u0101n paluwas minn\u0113' maka e'na anuli-nuli to'ongan pasal ipulna bay kauli'an. Pasaplag suli-sulina, angkan si Isa mbal na makatampal ma deyoman kauman. Maina'an sadja iya ma jadjahan kulang a'ana. Sag\u014d' peh\u0113' na pa'in ni iya saga a'a min kalahat-lahatan.    "
                            }
                        ]
                    },
                    {
                        "verses": [
                            {
                                "text": "     Palabay pa'in daka pilang'llaw, pab\u012bng si Isa peh\u0113' ni da'ira Kapirna'um ati tata'u in iya ina'an na ma luma'."
                            },
                            {
                                "text": "Jari landu' aheka a'a patimuk pina'an ni luma' pat'nna'an si Isa ya angkan halam aniya' palabayan minsan ma luwasan bowa' lawang. Ati ninasihatan sig\u0101m e' si Isa lapal Tuhan."
                            },
                            {
                                "text": "Pasalta', aniya' pina'an ni iya mpat a'a magtanggung a'a dangan amatay ugatna."
                            },
                            {
                                "text": "Sag\u014d' mbal sig\u0101m makasekot ni si Isa sabab kaheka a'a in\u0101n, ya angkan sig\u0101m bay angalangkat atop min diyata' k\u014dk si Isa. Tahinang pa'in pas\u014dran e' sig\u0101m, pinatonton a'a amatay ugatna in\u0101n palege ma diyata' palegehanna."
                            },
                            {
                                "text": "Makata'u pa'in si Isa in a'a ananggung in\u0101n angandol ma iya, yukna ni a'a amatay ugatna, \u201cOto', niampun na dusanu.\u201d  "
                            },
                            {
                                "text": "  Na, aniya' magtingk\u014d'an maina'an saga guru sara' agama. Amikil-mikil sig\u0101m pasal bay pah'lling si Isa."
                            },
                            {
                                "text": "\u201cOy!\u201d yuk sig\u0101m. \u201cAngay a'a itu! Bissala kupul ko' ya pah'llingna ma Tuhan. Halam aniya' maka'ampun dusa, luwal Tuhan dakayu'-kayu'!\u201d  "
                            },
                            {
                                "text": "  Kinata'uwan magt\u016by e' si Isa bang ai ya pinikil e' sig\u0101m angkan yukna ma sig\u0101m, \u201cAngay kam magtilaw-tilaw buwattilu ma deyom pikilanbi!"
                            },
                            {
                                "text": "Kumpasunbi bang ingga ya aluhay, bang yukku ma a'a, \u2018Niampun na dusanu\u2019, atawa bang yukku, \u2018Pabungkal ka, bowahun palegehannu bo' ka lum'ngngan na\u2019?"
                            },
                            {
                                "text": "Na, buwananta kam tanda' palsaksi'an bo' kata'uwanbi in aku, Anak Manusiya', taga-kapatut du angampun dusa ma deyom dunya itu.\u201d Jari ah'lling si Isa ni a'a amatay ugatna he', yukna,"
                            },
                            {
                                "text": "\u201cYa na itu llingku ma ka'a, pabungkal na ka. Bowahun palegehannu ilu amole'.\u201d  "
                            },
                            {
                                "text": "  Jari pabungkal a'a in\u0101n, maka e'na amowa palegehanna. Paluwas iya minn\u0113' min pang'nda' saga a'a in\u0101n kamemon. Landu' sig\u0101m ainu-inu kamemon, ati sinanglitan Tuhan e' sig\u0101m, yuk-i, \u201cYamboho' kitam maka'nda' buwattitu.\u201d   "
                            },
                            {
                                "text": "     Jari itu pab\u012bng na si Isa peh\u0113' ni bihing danaw Jalil. Patimuk ni iya saga a'a landu' aheka ati pandu'anna sig\u0101m."
                            },
                            {
                                "text": "Pasalta' pa'in iya lum'ngngan, ta'nda'na si Libi anak si Alpa aningk\u014d' ma deyom upisna, ya pagbabayaran sukay parinta. Yuk si Isa ma iya, \u201cPi'itu na ka ameya' ma aku.\u201d An'ngge magt\u016by si Libi bo' ameya' ma si Isa.  "
                            },
                            {
                                "text": "  Puwas minna'an, hinabu si Isa amangan ma luma' si Libi, aheka saga mag\u0101' sukay parinta maka saga a'a baldusa kasehe', pina'an pasalu ni iya maka saga mulidna. Aheka asal bay pamulid ma iya."
                            },
                            {
                                "text": "Jari aniya' maina'an guru sara' agama Yahudi min umpigan Parisi. Pag'nda' sig\u0101m ma si Isa dangkakanan maka saga a'a baldusa maka saga maga'\u0101' sukay parinta, ah'lling sig\u0101m ni saga mulid si Isa, yuk-i, \u201cAngay si Isa palamud magsalu maka a'a baldusa ilu?\u201d  "
                            },
                            {
                                "text": "  Takale e' si Isa patilaw saga guru in\u0101n ati yukna ma sig\u0101m, \u201cBang a'a abasag mbal magpadoktol. Ya magpadoktol bang a'a taga-saki. Ngga'i ka a'a ah\u0101p ya bay mohotku pi'itu ni dunya, sag\u014d' a'a taga-dusa, bo' supaya sig\u0101m ameya' ma aku.\u201d   "
                            },
                            {
                                "text": "     Ma dakayu' llaw, pasalta' pa'in magpamuwasa saga mulid si Yahiya maka saga a'a Parisi, aniya' a'a peh\u0113' ni si Isa atilaw iya. Yuk sig\u0101m, \u201cMagpuwasa saga mulid si Yahiya Magpapandi maka saga mulid Parisi, sag\u014d' mulidnu mbal amuwasa. Angay bah\u0101'?\u201d  "
                            },
                            {
                                "text": "  Anambung si Isa magparalilan, yukna, \u201cAmuwasa bah\u0101' saga luruk sat'ggol maina'an lagi' pangantin l'lla ma atag sig\u0101m? Tantu mbal. Mbal sig\u0101m amuwasa sat'ggol ina'an ma sig\u0101m pangantin l'lla."
                            },
                            {
                                "text": "Sag\u014d' ma llaw sin\u014dng, bang ta'abut llaw pamala'an pangantin l'lla min sig\u0101m, ya na he' waktu pagpuwasa.\u201d  "
                            },
                            {
                                "text": "  Amaralil gi' si Isa pasal pamandu' tagna' maka pamandu'na, yukna, \u201cHalam aniya' a'a amatupak kakana' baha'u ni badju' ndang. Bang ganta' buwatt\u0113' hinangna, pakongkong tupak baha'u, ati agese' min badju' ndang e'. Jari paheya gom pa'in gese'na.\u201d"
                            },
                            {
                                "text": "Pinaralil isab pamandu'na ni binu-anggul baha'u, yukna, \u201cHalam aniya' angisi binu baha'u, ya masi gi' amukal, ni deyom pangisihan ndang. Bang ganta' buwatt\u0113' hinangna tantu abustak pangisihan e' binu-anggul. Abu'us binu ati kaugun bay pangisihan e'. Sag\u014d' in binu baha'u subay ni'isi ni pangisihan baha'u.\u201d   "
                            },
                            {
                                "text": "     Ma dakayu' llaw Sabtu', llaw mulliya ma saga Yahudi, ina'an disi Isa lum'ngngan labay min t'ngnga' huma pananoman pai-tirigu. Jari itu, salta' ma pal'ngnganan, aniya' pai kin'ttu' e' saga mulid e'."
                            },
                            {
                                "text": "Ah'lling saga Parisi ni si Isa, yuk sig\u0101m, \u201cNda'un ba saga mulidnu ilu! Talanggal e' sig\u0101m sara' agamatam maghinang buwattilu ma llaw Sabtu'!\u201d  "
                            },
                            {
                                "text": "  Anambung si Isa, yukna, \u201cAngay, halam bah\u0101' bay tabassabi pasal bay tahinang e' si Da'ud ma waktu si Abiyatar bay Imam Muwallam? Bay aotas si Da'ud maka saga a'ana pagka halam aniya' ai-ai takakan sig\u0101m. Jari bay pas\u014dd si Da'ud ni deyom luma' pangarapan ni Tuhan ati takakanna saga tinapay ya pinat'nna' maina'an panukbal ni Tuhan. Na bang ma agamatam, luwal du saga kaimaman wajib amangan tinapay bay tinukbalan in\u0101n, malaingkan kinakan e' si Da'ud maka bay pamuwanna isab ma saga sehe'na. Saguw\u0101' halam iya bay makarusa maghinang buwatt\u0113'."
                            },
                            {
                                "text": "  Anambung si Isa, yukna, \u201cAngay, halam bah\u0101' bay tabassabi pasal bay tahinang e' si Da'ud ma waktu si Abiyatar bay Imam Muwallam? Bay aotas si Da'ud maka saga a'ana pagka halam aniya' ai-ai takakan sig\u0101m. Jari bay pas\u014dd si Da'ud ni deyom luma' pangarapan ni Tuhan ati takakanna saga tinapay ya pinat'nna' maina'an panukbal ni Tuhan. Na bang ma agamatam, luwal du saga kaimaman wajib amangan tinapay bay tinukbalan in\u0101n, malaingkan kinakan e' si Da'ud maka bay pamuwanna isab ma saga sehe'na. Saguw\u0101' halam iya bay makarusa maghinang buwatt\u0113'."
                            },
                            {
                                "text": "Llaw paghali itu,\u201d yuk si Isa ma saga Parisi in\u0101n, \u201cbay pinaniya' e' Tuhan panabang ma manusiya'. Ngga'i ka manusiya' ya pinapanjari ma sabab aniya' llaw Sabtu'."
                            },
                            {
                                "text": "Aku itu, anak Manusiya', taga-kapatut magbaya' ma llaw Sabtu', ya llaw paghali ni Tuhan.\u201d    "
                            }
                        ]
                    },
                    {
                        "verses": [
                            {
                                "text": "     Manjari pas\u014dd pabalik si Isa ni deyom langgal. Aniya' maina'an a'a pakongkong tanganna."
                            },
                            {
                                "text": "Aniya' isab saga Parisi maina'an amiha palsababan panuntut sig\u0101m ma si Isa, angkan iya nijagahan e' sig\u0101m kalu iya amauli' saki a'a he' ma llaw Sabtu'."
                            },
                            {
                                "text": "Jari ah'lling si Isa ni a'a pakongkong tanganna, yukna, \u201cPi'itu ka an'ngge ma t'ngnga' itu.\u201d"
                            },
                            {
                                "text": "Puwas e' tinilaw e' si Isa saga a'a he', yukna, \u201cAi ya apatut nihinang ma llaw paghali? Hinang makah\u0101p ka atawa hinang makala'at? Amakallum ka atawa amapatay?\u201d   Saguw\u0101' halam aniya' panambung sig\u0101m."
                            },
                            {
                                "text": "Pinatongan sig\u0101m dangan maka dangan e' si Isa. Angastol iya maka asusa sabab agagga sig\u0101m alasahan pagkahi sig\u0101m. Jari yukna ma a'a pakongkong tanganna in\u0101n, \u201cPah'nnatun tangannu ilu.\u201d Na, pinah'nnat e'na ati kauli'an iya."
                            },
                            {
                                "text": "Paluwas magt\u016by saga Parisi min langgal e' ati parai'-dai' sig\u0101m magisun maka saga bebeya'an sultan Herod bang buwattingga e' sig\u0101m amapatay si Isa.   "
                            },
                            {
                                "text": "    Manjari itu magla'anan disi Isa maka saga mulidna tudju ni bihing danaw. Sidda aheka a'a bay paturul, ngga'i ka hal min lahat Jalil"
                            },
                            {
                                "text": "sag\u014d' min lahat Yahudiya isab maka min da'ira Awrusalam. Aniya' isab a'a min lahat Idumiya maka min dambila' sapa' Jordan, maka min lahat isab ya ma jadjahan da'ira Tira maka Sidun. Saga a'a aheka itu pina'an ni si Isa sabab takale e' sig\u0101m pasal saga hinang bay tahinangna."
                            },
                            {
                                "text": "Jari sinoho' e' si Isa saga mulidna angal'bbos bayanan paruwa'anna bo' supaya iya mbal tagipit e' katimukan a'a in\u0101n."
                            },
                            {
                                "text": "Pagka aheka a'a bay kauli'an e'na, sasuku taga-saki pajudjal na pa'in bo' supaya pa'abut tangan sig\u0101m ni iya."
                            },
                            {
                                "text": "Pag'nda' isab saga a'a sin\u014dd saitan ma iya, magpatihantak sig\u0101m ma dahuanna maka e' sig\u0101m angolang, yuk-i, \u201cKa'a ilu Anak Tuhan!\u201d  "
                            },
                            {
                                "text": "  Sag\u014d' nil\u0101ng saga saitan e' si Isa, sin\u014d' da'a angahaka ni a'a bang sai iya.   "
                            },
                            {
                                "text": "     Manjari itu patukad si Isa peh\u0113' ni lorosan b\u016bd. Nilinganan e'na pina'an saga a'a kabaya'anna nihinang mulid, ati patukad sig\u0101m peh\u0113' ni iya."
                            },
                            {
                                "text": "Jari pinene' e'na sangp\u016b' maka duwa a'a ati \u014dnanna sig\u0101m a'a kawakilanna. Yukna ma sig\u0101m, \u201cKa'am ilu bay pene'ku anehe'an aku. Soho'ta kam lum'ngngan isab magnasihat lapal Tuhan."
                            },
                            {
                                "text": "Pinaniya'an du kam kawasa pamala'an saga saitan min deyom baran a'a.\u201d  "
                            },
                            {
                                "text": "  Ya na itu \u014dn a'a kasangp\u016b' maka duwa ya bay tapene' e' si Isa: si Simun, ya bay \u014dnanna isab Petros,"
                            },
                            {
                                "text": "bo' si Yakub maka si Yahiya, saga anak si Sibidi. Niranglay duwangan itu e' si Isa \u201cBowanerges\u201d, hatina a'a sali' dalil l'ggon."
                            },
                            {
                                "text": "Pasunu' si Andariyas maka si Pilip, si Bartolome maka si Matiyu, si Tomas maka si Yakub anak si Alpa. Pasunu' isab si Taddiyu, bo' si Simun a'a pangangatu."
                            },
                            {
                                "text": "Katapusan si Judas Iskariyut ya anukbalan si Isa ni saga bantana ma waktu damuli minn\u0113'.   "
                            },
                            {
                                "text": "     Pagubus, pas\u014dd disi Isa ni luma' ati aheka a'a patimuk pab\u012bng pina'an, ya po'on si Isa maka mulidna mbal makaluhaya minsan amangan."
                            },
                            {
                                "text": "Jari itu, pagka takale e' saga matto'a-danakan si Isa pasal itu-i, peh\u0113' sig\u0101m ang\u0101' iya. Sabab na maghimumungan saga a'a in si Isa kono' in\u0101n kulang pikilanna.  "
                            },
                            {
                                "text": "  Aniya' isab saga guru sara' agama bay pal\u016bd pina'an min Awrusalam. Angupama sig\u0101m, yuk-i, \u201cSi Isa itu sin\u014dd Be'elsebul ya pagnakura'an saga saitan, angkan iya makapala'an saga saitan min deyom baran a'a.\u201d  "
                            },
                            {
                                "text": "  Jari nilinganan saga a'a in\u0101n e' si Isa, ati magparalilan iya ma sig\u0101m, yuk-i, \u201cNa, buwattingga e' saitan amala'an saitan? Mbal makajari!"
                            },
                            {
                                "text": "Bang saupama aniya' pagsultanan abahagi' duwa saga a'ana bo' magbono'-biyono'i, mbal anatas pagsultanan e'."
                            },
                            {
                                "text": "Damikiyanna bang aniya' a'a magdaokom abahagi' duwa ati magsagga'an di-sig\u0101m, magkaukanat sadja sig\u0101m."
                            },
                            {
                                "text": "Angkanna, bang nakura' saitan magsagga' maka pagkahina saitan ati abahagi' duwa, mbal du anatas pagnakura'na. Al'kkas du pahalam."
                            },
                            {
                                "text": "Nakura' saitan itu sali' dalil a'a aga'os taga-luma'. Luma'na mbal tas\u014dd, ai-aina mbal kalangpasan, luwal bang a'a ga'osan in\u0101n niengkotan dah\u016b bo' yampa kalangpasan deyom luma'na.  "
                            },
                            {
                                "text": "  \u201cB'nnal ya pangahakaku itu ma ka'am,\u201d yuk si Isa. \u201cNiampun du e' Tuhan kamemon dusa manusiya' sampay lling sig\u0101m pangkal ni Tuhan."
                            },
                            {
                                "text": "Sag\u014d' bang R\u016b Sussi ya pinah'llingan pangkal e' a'a, halam to'ongan aniya' ka'ampunan a'a in\u0101n sabab angakkot dusana ma iya saumul-umul.\u201d"
                            },
                            {
                                "text": "Angkan buwatt\u0113' pah'lling si Isa sabab aniya' am\u016bng-m\u016bng in iya sin\u014dd saitan.   "
                            },
                            {
                                "text": "     Jari itu at'kka pina'an ina' si Isa maka saga danakanna l'lla. Angagad sig\u0101m ma luwasan luma' he' ati amabeya' sig\u0101m haka ni si Isa sin\u014d' paluwas."
                            },
                            {
                                "text": "Aheka a'a bay magtingk\u014d'an ma sakalibut si Isa, yuk sig\u0101m ma iya, \u201cTuwan, ilu ina'nu maka saga danakannu ma luwasan. Amiha ka'a kono'.\u201d  "
                            },
                            {
                                "text": "  Anambung si Isa, yukna, \u201cSai bah\u0101' ina'ku maka sai saga danakanku?\u201d"
                            },
                            {
                                "text": "Ang'nda' iya ma saga a'a magtingk\u014d'an ma sakalibutna ati yukna, \u201cYa na ko' itu ina'ku maka dauranakanku."
                            },
                            {
                                "text": "Sabab sai-sai angahinang kabaya'an Tuhan, ya na ko' ina'an saga danakanku l'lla-d'nda maka ina'ku.\u201d    "
                            }
                        ]
                    },
                    {
                        "verses": [
                            {
                                "text": "     Pabalik na isab si Isa amandu' ma bihing danaw Jalil. Landu' aheka a'a bay patimuk pina'an ni atagna, angkan iya paruwa' aningk\u014d' ma bayanan bay palayo asal maina'an. Ina'an isab sikatimukan saga a'a ma bihing tampe, ma gintana'an."
                            },
                            {
                                "text": "Jari aheka pamandu' e' si Isa ma saga a'a in\u0101n, pandu' pamaralilan. Buwattitu pamandu'na, yukna,"
                            },
                            {
                                "text": "\u201cPakale kam. Aniya' in\u0101n dakayu' a'a peh\u0113' ni humana anaboran bigi-tinanom."
                            },
                            {
                                "text": "Pagsabodna itu, aniya' bigi-tinanom kasehe' apakpak ni bihing l\u0101n. Sakali pina'an saga manuk-manuk anittuk iya."
                            },
                            {
                                "text": "Aniya' isab bigi-tinanom kasehe' apakpak ni kabatuhan ariki' tana'na. Bigi-tinanom in\u0101n al'kkas patomo' sabab mbal alalom tana'na."
                            },
                            {
                                "text": "Sag\u014d' pasilak pa'in llaw, magt\u016by al\u016bs ugbusna in\u0101n sampay alanos, sabab halam alalom gamutna."
                            },
                            {
                                "text": "Aniya' du isab bigi-tinanom apakpak ni t'ngnga' sagmot itingan. Makasubud pa'in sagmot in\u0101n, magt\u016by kasembolan tinanom ati mbal magbuwa'."
                            },
                            {
                                "text": "Na, ya bigi kasehe' wa'i apakpak ni tana' ah\u0101p. Manjari saga bigi-tinanom itu patomo' maka pasulig ati magbuwa' ah\u0101p. Aniya' batang kasehe' amuwan buwa' sarang-sarang, aniya' kasehe' amuwan buwa' aheka, maka aniya' isab kasehe' amuwan buwa' lumandu'an to'ongan hekana."
                            },
                            {
                                "text": "Na,\u201d yuk si Isa, \u201csasuku kam makakale, ikutunbi to'ongan.\u201d   "
                            },
                            {
                                "text": "     Manjari itu, magla'anan pa'in katimukan a'a he', pasekot ni si Isa saga mulidna kasangp\u016b' maka duwa maka saga a'a kasehe'an bay maina'an. Tinilaw iya e' sig\u0101m pasal kissa bay pamaralilna ma sig\u0101m bang ai hatina."
                            },
                            {
                                "text": "Anambung si Isa, yukna, \u201cKa'am ilu kabuwanan pangita'u bo' supaya tahatibi pasal kapagparinta Tuhan ma saga a'a suku'na, ya halam pata'una ni manusiya' kasehe'. Saguw\u0101' saga a'a kasehe'an, ya ma luwasan, subay kinissahan saga kissa pamaralilan,"
                            },
                            {
                                "text": "supaya sig\u0101m makasali' ni bay tasulat ma deyom Kitab, ya yuk-i,  \u2018Ang'nda' du sig\u0101m sag\u014d' mbal maka'nda'. Akale du sig\u0101m sag\u014d' mbal makahati. Bang ngga'i ka buwatt\u0113', bay du sig\u0101m pabalik magta'at ni Tuhan bo' niampun dusa sig\u0101m.\u2019 \u201d    "
                            },
                            {
                                "text": "     \u201cNa,\u201d yuk si Isa ma sig\u0101m, \u201chalam bah\u0101' tahatibi bay pamaralilku ma ka'am he'? Bang he'-i mbal tahatibi daka buwattingga e'bi angahati ma pamaralilan kamemon ya pamandu'ku."
                            },
                            {
                                "text": "Ya a'a magsabod bigi-tinanom he', ya na a'a magnasihat palman Tuhan."
                            },
                            {
                                "text": "Maka saga a'a kasehe'an sali' dalil l\u0101n bay kapakpakan bigi-tinanom in\u0101n. Pagkale pa'in sig\u0101m ma palman Tuhan, magt\u016by pina'an nakura' saitan angandagtu' palman Tuhan ya patanom ma deyom atay sig\u0101m."
                            },
                            {
                                "text": "Saga a'a kasehe'an sali' dalil tana' kabatuhan bay kapakpakan bigi-tinanom in\u0101n. Pagkale sig\u0101m ma palman Tuhan, magt\u016by tinaima' e' sig\u0101m maka kin\u014dgan sig\u0101m."
                            },
                            {
                                "text": "Sag\u014d' palman Tuhan itu halam bay anganggamut palalom ma deyom atay sig\u0101m, angkan pagiman sig\u0101m mbal anatas pat'ggol. Ta'abut pa'in sig\u0101m t'kkahan susa atawa nila'at e' pagkahi sig\u0101m ma sabab pameya' sig\u0101m ma palman Tuhan, magt\u016by sig\u0101m ang'bba min pagiman sig\u0101m."
                            },
                            {
                                "text": "Saga a'a kasehe'an isab sali' dalil tana' bay katomo'an sagmot itingan. Takale e' sig\u0101m palman Tuhan,"
                            },
                            {
                                "text": "saguw\u0101' abimbang pikilan sig\u0101m e' kah\u0101lan deyom dunya itu. Ya na pa'in ahalga' ma sig\u0101m pangalta' maka ai-ai kinanapsuhan. Jari palman Tuhan mbal amuwa' ma deyom atay sig\u0101m, sali' dalil tinanom bang kasembolan e' sagmot."
                            },
                            {
                                "text": "Saguw\u0101' saga a'a kasehe'an sali' dalil tana' ah\u0101p. Takale e' sig\u0101m palman Tuhan ati tinaima' e' sig\u0101m. Jari magbuwa' du palman Tuhan ma deyom atay sig\u0101m, sali' dalil tinanom. Kasehe'an amuwan buwa' sarang-sarang hekana, kasehe'an buwa' aheka, maka kasehe'an isab amuwan buwa' lumandu'an to'ongan hekana.\u201d   "
                            },
                            {
                                "text": "     Ah'lling isab si Isa ma sig\u0101m, yukna, \u201cAniya' bah\u0101' magpalita'an bo' turunganna maka undam atawa pat'nna'na ma deyo' kantil? Tantu mbal. Subay pat'nna'na ma diyata' papaganna."
                            },
                            {
                                "text": "Bang itu niralil,\u201d yukna, \u201cai-ai kamemon tinapukan ma buwattina'an pinaluwas du ma sinos\u014dng, maka ai-ai mbal tahati ma buwattina'an tahati du ma sinos\u014dng."
                            },
                            {
                                "text": "Sasuku kam makakale, ikutunbi to'ongan.\u201d  "
                            },
                            {
                                "text": "  Yuk si Isa isab ma sig\u0101m, \u201cIsbatunbi pah\u0101p ai-ai takalebi sabab bang ah\u0101p pangisbatbi ah\u0101p isab palsuku'an ya pinaniya'an ka'am, maka kin'nnopan lagi' ma ka'am."
                            },
                            {
                                "text": "Hatina itu bang a'a aniya' kata'una kin'nnopan gi' ta'una. Saguw\u0101' sai-sai mbal makahati, kinulangan lagi' bay panghatina.\u201d   "
                            },
                            {
                                "text": "    Amandu' gi' si Isa, yukna, \u201cBuwattitu isab pagparinta Tuhan ma manusiya', ya dalilna sali' bigi-tinanom sinaboran e' a'a ma tana'na."
                            },
                            {
                                "text": "Aubus pa'in e'na anabod, atuli iya ma waktu sangom ati abati' waktu llaw bo' maghinang hinangna kasehe'. Jari bigi-tinanom bay saboranna patomo' maka pasuligan di-na, sag\u014d' mbal kinata'uwan e' a'a in\u0101n bang buwattingga kasuligna."
                            },
                            {
                                "text": "Patomo' asal bigi-tinanom pagka ma deyom tana' na, ati pas\u014dng amuwan buwa'. Tagna' pasaha', bo' anungkalling, bo' buwa' atiguma' na."
                            },
                            {
                                "text": "Pagtahak pa'in buwa' itu, magt\u016by pinak'ttu' e' tag-dapu tana' sabab ta'abut na waktuna.\u201d   "
                            },
                            {
                                "text": "     Amandu' gi' si Isa, yukna, \u201cAi pamasali'antam pagparinta Tuhan? Ai pamaralilantam?"
                            },
                            {
                                "text": "Ya pagparinta Tuhan ma manusiya',\u201d yukna, \u201csali' dalil dansolag bigi-tinanom ariki'-diki'. Tagna' tinanom bigi itu ma deyom tana' anahut asal min bigi-tinanom kamemon ma deyom dunya."
                            },
                            {
                                "text": "Sag\u014d' pagtanom pa'in, anomo' du ati palabi heyana min tinanom kamemon. Pa'aslag saga sangana, angkan pina'an saga manuk-manuk angahinang pugaran ma sindunganna.\u201d  "
                            },
                            {
                                "text": "  Aheka saga paralilan buwatt\u0113' bay pagguna e' si Isa pagnasihatna ma saga a'a, ingga-ingga ya takannal e' sig\u0101m."
                            },
                            {
                                "text": "Mbal iya amissala ma saga a'a kasehe' bang ngga'i ka paralilan ya pamissalana. Sag\u014d' bang hal iya maka saga mulidna, pinahati e'na bissalana kamemon ma sig\u0101m.   "
                            },
                            {
                                "text": "     Manjari itu ma llaw ina'an-i, bo' abay kohap na, ah'lling si Isa ma saga mulidna. \u201cS\u016bng kitam,\u201d yukna, \u201cpauntas ni dambila' danaw e'.\u201d"
                            },
                            {
                                "text": "Ni'bbahan kaheka'an a'a in\u0101n ati paruwa' saga mulid in\u0101n ni bayanan ya asal paningk\u014d'an si Isa, ati binowa iya e' sig\u0101m. Aniya' isab saga bayanan kasehe' pa'abay ma sig\u0101m."
                            },
                            {
                                "text": "Sakali itu aniya' hunus parugpak ni danaw in\u0101n. S\u014dng-s\u014dng na sig\u0101m abuhaw sabab sinasa' e' goyak."
                            },
                            {
                                "text": "Bo' si Isa iya ina'an ma buli', atuli pasandig ma \u016b'an. Na, binati' iya e' saga mulidna, yuk-i, \u201cTuwan Guru, mbal ka bah\u0101' asusa? Itiya' kitam song abuhaw!\u201d  "
                            },
                            {
                                "text": "  Jari punduk si Isa bo' yampa soho'na baliyu maka goyak in\u0101n pahali. \u201cSarang na,\u201d yukna ma danaw. \u201cPat'ddo' ka!\u201d Magt\u016by pahali baliyu maka t'ddo' to'ongan danaw in\u0101n."
                            },
                            {
                                "text": "Yukna isab ma saga mulidna, \u201cAngay kam tin\u0101w? Mbal gi' bah\u0101' kam angandol ma aku?\u201d  "
                            },
                            {
                                "text": "  Sag\u014d' sidda sig\u0101m sin\u014dd t\u0101w, angkan sig\u0101m magtilaw-tilawan di-sig\u0101m, yuk-i, \u201cSai bah\u0101' a'a itu? Minsan baliyu maka goyak ameya' du ma panoho'anna!\u201d    "
                            }
                        ]
                    },
                    {
                        "verses": [
                            {
                                "text": "     Manjari itu patandan disi Isa ni dambila' danaw Jalil, ni lahat saga a'a Gerasa."
                            },
                            {
                                "text": "Pagdeyo' pa'in si Isa ni gintana'an aniya' pasampang ni iya dangan a'a bay paluwas min deyom kakubulan maina'an, a'a sin\u014dd saitan."
                            },
                            {
                                "text": "Pat'nna' asal iya ma deyom kakubulan. Mbal iya kaengkotan e' a'a minsan kilikili basi' ya pangengkot iya."
                            },
                            {
                                "text": "Min heka iya bay niengkotan ma tape'-tanganna sag\u014d' ab'kkat sadja e'na saga kilikili. Tab'kkat isab e'na engkot tape'na ati halam aniya' makahawiran iya sabab kosogna."
                            },
                            {
                                "text": "Ya sadja hinangna llaw-sangom hal magpeh\u0113'-pi'itu ma deyom kakubulan maka ma kab\u016bd-b\u016bran. Angolang na pa'in iya pakosog sampay magkanaman di-na maka batu.  "
                            },
                            {
                                "text": "  Na, pag'nda' a'a itu ma si Isa min kat\u0101han lagi', paragan iya bo' pasujud ma dahuanna."
                            },
                            {
                                "text": "Akosog pangalinganna ma si Isa, yukna, \u201cO Isa, Anak Tuhan Mahatinggi! Ai kagunahannu ma aku? Anapa ka ma \u014dn Tuhan, da'a aku binasahun.\u201d"
                            },
                            {
                                "text": "Angkan buwatt\u0113' junjungna sabab aniya' bay panoho'an si Isa ma saitan e', ya yukna, \u201cAla'an ka min deyom baran a'a ilu, saitan!\u201d  "
                            },
                            {
                                "text": "  Tinilaw iya e' si Isa, yukna, \u201cSai \u014dnnu?\u201d   Yuk sambung l'lla in\u0101n, \u201c\u014cnku Laksa'an sabab kami itu asal aheka.\u201d"
                            },
                            {
                                "text": "Ati angamu'-ngamu' na pa'in saga saitan in\u0101n ma si Isa bang pa'in sig\u0101m mbal pinala'an min lahat in\u0101n.  "
                            },
                            {
                                "text": "  Jari aniya' ba'anan bawi magkakanan maina'an ma lorosan b\u016bd, landu' aheka."
                            },
                            {
                                "text": "Sakali angamu'-ngamu' saga saitan ma si Isa, yuk-i, \u201cSoho'un kami peh\u0113' ni saga bawi in\u0101n, pas\u014drun kami ni deyom baran sig\u0101m.\u201d"
                            },
                            {
                                "text": "Na, pinaba'id e' si Isa saga saitan in\u0101n ati paluwas sig\u0101m min baran a'a bo' yampa pas\u014dd ni baran saga bawi. Magt\u016by maglumpat magdaganan ba'anan bawi in\u0101n min pampang tudju ni deyom danaw bo' yampa alembo kamemon. Ya heka bawi maglembohan in\u0101n aniya' kulang-labi duwangibu.  "
                            },
                            {
                                "text": "  Pag'nda' itu e' saga magi'ipat in\u0101n, paragan sig\u0101m ni da'ira maka ni saga a'a maghuma angahaka pasal pakaradja'an itu. Jari sasuku makakale bay peh\u0113' ang'nda'."
                            },
                            {
                                "text": "Pagt'kka sig\u0101m ni atag si Isa, ta'nda' a'a bay sin\u014dd saitan laksa'an e'. Ina'an iya aningk\u014d', magsin'mmek na maka ah\u0101p na akkal-pikilanna. Jari tin\u0101w sig\u0101m."
                            },
                            {
                                "text": "Sinuli-sulihan isab sig\u0101m e' saga a'a bay maka'nda' pasal bay tajari ma a'a sin\u014dd saitan maka ma pasal saga bawi."
                            },
                            {
                                "text": "Jari angamu' junjung saga a'a in\u0101n ma si Isa bang pa'in iya ala'an min lahat sig\u0101m.  "
                            },
                            {
                                "text": "  Manjari itu, pasalta' pa'in si Isa paruwa' ni bayanan, angamu' a'a bay sin\u014dd saitan in\u0101n ameya' ma iya.  "
                            },
                            {
                                "text": "  Sag\u014d' mbal si Isa. Yukna ma iya, \u201cAmole' na ka ni lahatnu, ni saga l\u016bng-kampungnu. Haka'in sig\u0101m pasal hinang aheya ya bay tahinang e' Tuhan ma ka'a maka pasal ka'ase'na ma ka'a.\u201d  "
                            },
                            {
                                "text": "  Manjari ala'an a'a in\u0101n minn\u0113' bo' angalatag lahat ni\u014dnan Sangp\u016b' Da'ira angahaka'an saga a'a mah\u0113' pasal hinang aheya bay tahinang ma iya e' si Isa. Ati ainu-inu ma iya saga a'a kamemon.   "
                            },
                            {
                                "text": "     Na, amayan si Isa peh\u0113' ni dambila' danaw Jalil bo' pab\u012bng ni bay baina. Jari itu, pagt'kkana ni bihing, aheka to'ongan saga a'a patimuk ni iya."
                            },
                            {
                                "text": "Aniya' isab pina'an dakayu' nakura' langgal, \u014dnna si Jayrus. Pag'nda'na ma si Isa, pasujud iya ni atag tape'na"
                            },
                            {
                                "text": "maka e'na angamu'-ngamu'. \u201cTuwan,\u201d yukna, \u201carai' na amatay anakku d'nda-d'nda. Dai' lagi' ka amat'nna' tangannu ma iya bo' pauli' sakina ati allum.\u201d"
                            },
                            {
                                "text": "Sakali ameya' si Isa ma iya. Aheka to'ongan saga a'a parongan isab ma iya, angkan sidda asembol.  "
                            },
                            {
                                "text": "  Na, aniya' maina'an dakayu' d'nda sakihan, sangp\u016b' na maka duwantahun halam atitis laha'na."
                            },
                            {
                                "text": "Minsan aheka doktol bay kalabayanna sampay aubus na kamemon s\u012bnna panamba, halam aniya' kag\u0101m-g\u0101manna. Gom pa'in anambahina sakina."
                            },
                            {
                                "text": "Manjari takale e' d'nda itu suli-suli pasal si Isa, angkan iya palamud ma ba'anan a'a in\u0101n ati pasekot iya ni si Isa min buli'an."
                            },
                            {
                                "text": "Ah'lling iya ni baranna, yukna, \u201cBang sadja tasagidku minsan la'a hal t\u014dng s'mmekna, kauli'an du aku.\u201d  "
                            },
                            {
                                "text": "  Pagsagidna pa'in, saru'un-du'un pahondong laha'na ati tananamna ma deyom baranna in iya kauli'an na."
                            },
                            {
                                "text": "Magt\u016by tananam isab e' si Isa aniya' barakat bay paluwas min baranna, angkan iya pahondong bo' palingi' ni saga a'a ma buli'anna. Yukna, \u201cSai bay ang'ntanan aku?\u201d  "
                            },
                            {
                                "text": "  Ya sambung saga mulidna, \u201cTuwan, ta'nda'nu heka a'a pagipit itu ni ka'a! Ati tilawnu bang sai ang'ntanan ka'a!\u201d  "
                            },
                            {
                                "text": "  Sag\u014d' amiha-miha lagi' si Isa bang sai bay ang'ntanan iya."
                            },
                            {
                                "text": "Jari d'nda in\u0101n, pagka kata'uwanna in iya kauli'an na, peh\u0113' ni si Isa maka e'na amidpid sabab tin\u0101w sidda. Pasujud iya ma atag tape' si Isa bo' magsab'nnal."
                            },
                            {
                                "text": "Yuk si Isa ma iya, \u201cArung, kauli'an na ka ma sabab pangandolnu ma aku. Peh\u0113' na ka, da'a ka asusa. Kauli'an na ka to'ongan.\u201d  "
                            },
                            {
                                "text": "  Manjari itu, hinabu pa'in si Isa amissala ni d'nda in\u0101n, aniya' saga a'a at'kka pina'an min luma' si Jayrus amowahan iya lling, yuk-i, \u201cAmatay na anaknu. Da'a pamale'un guru ilu!\u201d  "
                            },
                            {
                                "text": "  Sag\u014d' halam niasip e' si Isa lling sig\u0101m. Yukna ni si Jayrus, \u201cDa'a ka tin\u0101w, angandol sadja ka.\u201d"
                            },
                            {
                                "text": "Jari halam aniya' nir\u016blan e' si Isa pabeya' ma iya, luwal si Petros maka duwangan magdanakan e', si Yakub maka si Yahiya."
                            },
                            {
                                "text": "Makat'kka pa'in sig\u0101m peh\u0113' ni luma' si Jayrus, an\u0101, ta'nda'na aheka a'a maghiluhala'. Magtangisan sig\u0101m maka maglemong pakosog."
                            },
                            {
                                "text": "Pas\u014dd si Isa ni deyom luma' bo' yukna ma saga a'a maina'an, \u201cMagay kam maghiluhala' maka magtangis ilu? Halam du amatay onde' ilu. Hal iya atuli.\u201d  "
                            },
                            {
                                "text": "  Pinagtittowahan iya e' sig\u0101m, angkan sig\u0101m sin\u014d' paluwas kamemon. Binowa e'na ina'-mma' onde' maka mulidna t'llungan pas\u014dd ni deyom bilik ya kamaina'anan d'nda-d'nda."
                            },
                            {
                                "text": "Binalutan e' si Isa tanganna ati yukna ni iya ma buwat bahasa sig\u0101m, \u201cTalita kum.\u201d (Hatina ma bahasatam, \u201cArung, soho'ta ka papunduk.\u201d)  "
                            },
                            {
                                "text": "  Saru'un-du'un du papunduk onde' in\u0101n bo' pal'ngngan ma deyom luma'. Umulna sangp\u016b' maka duwantahun. Jari ainu-inu to'ongan saga a'a in\u0101n kamemon."
                            },
                            {
                                "text": "Binanda'an sig\u0101m e' si Isa sin\u014d' da'a angahaka ni sai-sai pasal ina'an-i. Soho'na isab pinakan onde' in\u0101n.    "
                            }
                        ]
                    },
                    {
                        "verses": [
                            {
                                "text": "     Ala'an si Isa minn\u0113' bo' pab\u012bng ni da'ira Nasaret ya kauman luggiya'. Ameya' isab saga mulidna."
                            },
                            {
                                "text": "Manjari itu, pag'llaw Sabtu' pa'in, anagna' iya amandu' ma deyom langgal, ati ainu-inu kaheka'an saga a'a ya akale ma iya. Yuk sig\u0101m, \u201cOy! Minningga bah\u0101' pang\u0101'anna pangadji'na itu? Pangita'u ai bah\u0101' bay pamuwan ma iya, angkan iya makahinang saga hinangna kawasahan itu?"
                            },
                            {
                                "text": "Bang kami mbal as\u0101', ya na ko' itu karpentero, anak si Mariyam, danakan disi Yakub maka si Joses maka si Judas maka si Simun. Maka saga danakanna d'nda itiya' isab ma l\u016bngantam itu.\u201d Ati ala'at atay sig\u0101m ma si Isa.  "
                            },
                            {
                                "text": "  Angkan yukna ma sig\u0101m, \u201cIn nabi pinagaddatan asal ma sabarang lahat. Ya sadja mbal magaddat ma iya bang a'a min lahatna luggiya' maka saga lahasiya'na maka saga sehe'na magdaluma'.\u201d  "
                            },
                            {
                                "text": "  Jari halam aniya' hinang makainu-inu tahinang e' si Isa mah\u0113'. Luwal saga a'a sakihan salat bay pat'nna'anna tanganna bo' kauli'an."
                            },
                            {
                                "text": "Ainu-inu to'ongan iya bang angay saga a'a maina'an mbal angandol ma iya.       Na, talatag e' si Isa saga kaluma'an ma jadjahan in\u0101n amandu'an saga a'a."
                            },
                            {
                                "text": "Nilinganan e'na saga mulidna kasangp\u016b' maka duwa peh\u0113' ni iya, ati soho'na sig\u0101m pal'ngngan duwangan-duwangan magnasihat lapal Tuhan. Bay sig\u0101m buwananna kawasa pamala'an saga saitan min deyom baran a'a,"
                            },
                            {
                                "text": "ati soho'na sig\u0101m subay mbal amowa lutu', atawa puyu' pamowahan ai-ai, atawa s\u012bn ma deyom sabitan sig\u0101m. Luwal tungkud ya makajari binowa e' sig\u0101m."
                            },
                            {
                                "text": "Makajari sig\u0101m magtaumpa', sag\u014d' mbal sig\u0101m tinugutan amowa badju' pagsalinan."
                            },
                            {
                                "text": "Yuk si Isa ma sig\u0101m, \u201cBang kam ganta' sinagina e' a'a sin\u014d' pas\u014dd ni luma'na, subay maina'an pahanti'anbi sampay ta'abut waktu katulakbi min lahat in\u0101n."
                            },
                            {
                                "text": "Maka bang aniya' lahat pat'kkahanbi bo' mbal anagina ka'am saga a'ana, atawa mbal bilahi akale ma ka'am, ala'an kam min kaluma'an ina'an. Paspasinbi dah\u016b bagunbunna min tape'bi, tanda' saksi' in ka'am apuwas min sig\u0101m.\u201d  "
                            },
                            {
                                "text": "  Jari magl'ngnganan na saga mulid magnasihat. Yuk pagnasihat sig\u0101m in manusiya' subay ang'bba to'ongan min dusa sig\u0101m sampay papinda ni Tuhan."
                            },
                            {
                                "text": "Aheka saga saitan bay tapala'an e' saga mulid e' min deyom baran a'a, maka aheka a'a sakihan bay sinapuhan maka ns'llan, manjari kauli'an.   "
                            },
                            {
                                "text": "     Manjari itu takale e' Sultan Herod pasal kahinangan si Isa, sabab abantug \u014dnna ma kalahat-lahatan. Magupama isab saga a'a ma pasalna. Aniya' a'a kasehe'an magpa'in, yuk-i, \u201cSi Yahiya Magpapandi bay pinakallum pab\u012bng min kamatayna ya angkan tahinangna saga hinang kawasahan in\u0101n.\u201d  "
                            },
                            {
                                "text": "  Yuk a'a kasehe', \u201cNabi Elija ko' in\u0101n!\u201d   Aniya' isab a'a kasehe' ah'lling, yuk-i, \u201cNabi ko' in\u0101n buwat saga kanabi-nabihan bay ma masa awal e'.\u201d  "
                            },
                            {
                                "text": "  Sag\u014d' pagkale itu e' si Herod, yukna, \u201cSi Yahiya ko' in\u0101n, ya bay soho'ku pinonggolan k\u014dkna. Allum na iya pab\u012bng.\u201d"
                            },
                            {
                                "text": "Angkan buwatt\u0113' pah'lling si Herod sabab iya ya bay magpanoho'an anaggaw si Yahiya. Sin\u014d' iya nihengkotan maka kilikili bo' yampa ni'isi ni deyom kalabusu. Buwattitu ya kah\u0101lanna: sultan Herod itu bay angah'nda si Herodiyas h'nda siyalina si Pilip, bo' pa'in allum lagi' si Pilip e'. Manjari itu, pagka magtimbul na sig\u0101m, pinabukagan sultan Herod e' si Yahiya, yuk-i, \u201cMbal manjari bang ka magtimbul maka h'nda danakannu! Dusahan ka!\u201d  "
                            },
                            {
                                "text": "Angkan buwatt\u0113' pah'lling si Herod sabab iya ya bay magpanoho'an anaggaw si Yahiya. Sin\u014d' iya nihengkotan maka kilikili bo' yampa ni'isi ni deyom kalabusu. Buwattitu ya kah\u0101lanna: sultan Herod itu bay angah'nda si Herodiyas h'nda siyalina si Pilip, bo' pa'in allum lagi' si Pilip e'. Manjari itu, pagka magtimbul na sig\u0101m, pinabukagan sultan Herod e' si Yahiya, yuk-i, \u201cMbal manjari bang ka magtimbul maka h'nda danakannu! Dusahan ka!\u201d  "
                            },
                            {
                                "text": "  Na, ya ina'an sababanna angkan ala'at atay si Herodiyas ma si Yahiya. Ya kabilahianna subay pinapatay. Sag\u014d' halam iya kar\u016blan sabab"
                            },
                            {
                                "text": "aloman si Herod ma si Yahiya. Kinata'uwan asal e'na in si Yahiya a'a abontol maka a'adil. Angkan iya bay nihampanan e' si Herod. Bilahi sidda akale si Herod ma pagnasihat si Yahiya, minsan makasasaw pikilanna.  "
                            },
                            {
                                "text": "  Sakali aniya' waktu pamar\u016bl kabaya'an si Herodiyas. Ta'abut pa'in llaw panabu kapaganak ma sultan Herod, magpajamu iya ma saga bag'llal ma pagsultananna, maka ma saga nakura' kasundaluhanna, maka ma saga a'a taga-\u014dn ma lahat Jalil."
                            },
                            {
                                "text": "Na, atimuk pa'in saga a'a, pas\u014dd pina'an anak si Herodiyas budjang angigal, ati kasulutan sidda si Herod maka saga a'a maglurukan e'. Jari amissala sultan ni budjang in\u0101n, yukna, \u201cAngamu' sadja ka. Ai-ai kabaya'annu, pamuwanku du ma ka'a.\u201d"
                            },
                            {
                                "text": "Anapa lagi' iya, yukna, \u201cSapahanta ka, ai-ai amu'nu ni aku, pamuwanku to'ongan ma ka'a minsan santonga' alta'ku kamemon.\u201d  "
                            },
                            {
                                "text": "  Paluwas budjang minn\u0113' bo' tilawna ina'na. \u201cIna',\u201d yukna, \u201cai subay amu'ku?\u201d   Anambung ina'na, yukna, \u201cAmu'un k\u014dk si Yahiya Magpapandi.\u201d  "
                            },
                            {
                                "text": "  Magt\u016by parai'-dai' budjang angamu' ni sultan, yukna, \u201cTuwan sultan, ya itu amu'ku ni ka'a, pamuwanun ma aku saru'un-du'un k\u014dk si Yahiya Magpapandi, pinat'nna' ma talam!\u201d  "
                            },
                            {
                                "text": "  An\u0101, aheya kasusahan sultan sag\u014d' mbal iya bilahi amindahan janji'na sabab bay iya makasapa ma alopan saga luruk e'."
                            },
                            {
                                "text": "Magt\u016by iya magpanoho'an ma dakayu' sundaluna, sin\u014d' peh\u0113' ang\u0101' k\u014dk si Yahiya. Jari peh\u0113' na sundalu in\u0101n bo' amonggolan k\u014dk si Yahiya ma deyom kalabusu lagi'."
                            },
                            {
                                "text": "Puwas e' pinat'nna' e'na ma talam bo' yampa bowana peh\u0113' ni budjang e'. Jari sin\u014dngan e' budjang ni ina'na."
                            },
                            {
                                "text": "Makakale pa'in saga mulid si Yahiya pasal ina'an-i, peh\u0113' sig\u0101m ang\u0101' mayatna kinubul.   "
                            },
                            {
                                "text": "     Na, pab\u012bng ni si Isa saga a'a kawakilanna ati nihaka'an iya pasal kamemon bay tahinang sig\u0101m maka bay tapamandu' sig\u0101m ma saga a'a."
                            },
                            {
                                "text": "Na, aheka a'a magpeh\u0113'-pi'itu ma atag ina'an, ya po'on sig\u0101m mbal makaluhaya minsan magkakan. Angkan yuk si Isa ni saga mulidna, \u201cS\u016bng kitam ni lahat halam maga'a, kitam-kitam sadja, bo' supaya kam makahali-hali minsan mbal at'ggol.\u201d"
                            },
                            {
                                "text": "Jari amusay sig\u0101m minn\u0113' tudju ni lahat l'ngngaw-l'ngngawan, hal sig\u0101m sadja.  "
                            },
                            {
                                "text": "  Saguw\u0101' aheka a'a bay maka'nda' katulak sig\u0101m, ati takil\u0101 sig\u0101m. Manjari aheka saga a'a min kaluma'an in\u0101n kamemon, magdai'-dai' amaklay min bihing susulan tudju ni patandanan disi Isa ati makarah\u016b at'kka peh\u0113'."
                            },
                            {
                                "text": "Pagdeyo' pa'in si Isa, ta'nda'na ba'anan a'a itu, landu' to'ongan aheka. T'kkahan iya ase' ma sig\u0101m sabab sapantun sig\u0101m bili-bili halam aniya' angupiksa'. Jari aheka pamandu' ma sig\u0101m."
                            },
                            {
                                "text": "Pagka abay kohap na, peh\u0113' saga mulidna ni iya. Yuk sig\u0101m, \u201cTuwan, s\u014dng sangom na, maka itiya' kitam ma lahat l'ngngaw-l'ngngawan."
                            },
                            {
                                "text": "Soho'un lagi' saga a'a itu peh\u0113' ni kaluma'an maka ni saga maghuhuma ma kareya-reyahan itu bo' makab'llihan di-sig\u0101m kinakan.\u201d  "
                            },
                            {
                                "text": "  Sag\u014d' anambung si Isa, yukna, \u201cKa'am na ya amakan sig\u0101m,\u201d yukna.   Yuk sig\u0101m ma iya, \u201c\u0112! Ba'anan a'a itu, subay tamba a'a walumbulan t'ggolna bo' aniya' makab'llihan sig\u0101m tinapay! Ati soho'nu kami am'lli?\u201d  "
                            },
                            {
                                "text": "  Atilaw si Isa, yukna, \u201cPila heka tinapaybi ilu? Nda'unbi peh\u0113'.\u201d   Pagta'u pa'in, yuk sig\u0101m, \u201cLima du tinapay maka duwa daing.\u201d  "
                            },
                            {
                                "text": "  Manjari magpanoho'an si Isa ma saga mulidna. Sin\u014d' pinatingk\u014d' saga a'a in\u0101n kamemon magtumpuk-tumpuk ma kaparangan."
                            },
                            {
                                "text": "Makatingk\u014d' pa'in sig\u0101m, aniya' limamp\u016b', atawa dahatus a'a ma datumpuk."
                            },
                            {
                                "text": "Jari ni\u0101' e' si Isa lima tinapay maka duwa daing he' bo' pahangad tudju ni langit magsukul ni Tuhan. Pinagp\u014dng-p\u014dng e'na tinapay ati s\u014dnganna ni saga mulidna bo' pinagtopod-toporan saga a'a. Ya du duwa daing, bay pinagbahagi'-bahagi' e'na isab ma sig\u0101m kamemon."
                            },
                            {
                                "text": "Magkakanan na saga a'a in\u0101n kamemon sampay mag'ssohan na."
                            },
                            {
                                "text": "Pagubus pa'in sig\u0101m amangan, tinipun e' saga mulid kapin tinapay maka daing, ati ap'nno' sangp\u016b' maka duwa ambung aheya."
                            },
                            {
                                "text": "Ya a'a bay amangan in\u0101n aniya' saga limangibu bang hal l'lla ni'itung.   "
                            },
                            {
                                "text": "     Puwas in\u0101n magt\u016by anoho' si Isa ma saga mulidna subay paruwa' ni bayanan. Pinarah\u016b sig\u0101m e'na pauntas ni dambila' danaw ni da'ira Betsaida, sabuna amapole' kaheka'an a'a in\u0101n."
                            },
                            {
                                "text": "Tapapole' pa'in, patukad si Isa anambahayang ma b\u012bd-b\u012bd."
                            },
                            {
                                "text": "Sangom pa'in lahat, ina'an saga mulidna ma t'ngnga' danaw bo' si Isa ina'an ma deya dangan-danganna."
                            },
                            {
                                "text": "Ta'nda'na saga mulidna kahunitan magdayung sabab anagga' sig\u0101m baliyu. Jari itu, pagdai' llaw pa'in, peh\u0113' iya tudju ni sig\u0101m pal'ngngan min kuwit tahik. Ar\u0101k kalabayan e'na saga mulidna,"
                            },
                            {
                                "text": "saguw\u0101' ta'nda' iya e' sig\u0101m pal'ngngan ma kuwit tahik, ati pangannal sig\u0101m umagad. Magsilahak to'ongan sig\u0101m,"
                            },
                            {
                                "text": "sabab niumagad sig\u0101m kamemon pag'nda' sig\u0101m ma iya.   Sag\u014d' amissala magt\u016by si Isa ma sig\u0101m. \u201cPaiman kam,\u201d yukna. \u201cAku ko' itu. Da'a kam tin\u0101w.\u201d"
                            },
                            {
                                "text": "Jari paruwa' si Isa ni bayanan bo' pabihing ni saga mulid e'. Pagduwa' pa'in, pahali baliyu. Tak'bbal isab atay sig\u0101m."
                            },
                            {
                                "text": "Sabab halam tahati e' sig\u0101m pasal kahinang si Isa ma tinapay. Tu'ud sig\u0101m atuwas pinandu'an.   "
                            },
                            {
                                "text": "     Jari itu, at'kka pa'in sig\u0101m ni dambila' danaw, parunggu' sig\u0101m ni bihing ma Gennesaret."
                            },
                            {
                                "text": "Pagdeyo' pa'in sig\u0101m min bayanan, takil\u0101 magt\u016by si Isa e' saga a'a"
                            },
                            {
                                "text": "ati magdauragan sig\u0101m angalatag kalahatan ma jadjahan ina'an-i. Binowa e' sig\u0101m a'a taga-saki maka palegehan sig\u0101m, maingga-maingga lahat ya kakalehan sig\u0101m kamahe'an si Isa."
                            },
                            {
                                "text": "Maingga-maingga kat'kkahanna, ai na ka ma kaluma'an, ai na ka ma da'ira, ai na ka ma lahat deya, pinalege magt\u016by saga a'a asaki ma halaman tabu'. Ati angamu' sig\u0101m junjung ni si Isa, bang pa'in pina'abut ni iya tangan saga a'a sakihan minsan la'a hal t\u014dng s'mmekna. Manjari sai-sai bay maka'ntan ma s'mmek si Isa kauli'an du magt\u016by.    "
                            }
                        ]
                    },
                    {
                        "verses": [
                            {
                                "text": "     Na, aniya' patimuk ni si Isa saga Parisi maka saga guru sara' agama bay pal\u016bd pina'an min Awrusalam."
                            },
                            {
                                "text": "Ta'nda' e' sig\u0101m saga mulid si Isa amangan bo' halam bay angose' tangan sig\u0101m. Haram kono' bang ma saga Parisi."
                            },
                            {
                                "text": "Ya addat saga Parisi maka kamemon bangsa sig\u0101m Yahudi, mbal amangan bang halam bay makakose' tangan dah\u016b, sabab amogbog usulan bay pang'bba e' ka'mbo'-mbo'an sig\u0101m."
                            },
                            {
                                "text": "Bang sig\u0101m tapole' min tabu' mbal amangan bang halam bay angose' dah\u016b. Aheka gi' isab saga usulan binogbogan e' sig\u0101m, buwat pangose' saga sawan maka sili' maka saga pamanganan tumbaga.  "
                            },
                            {
                                "text": "  Angkan tinilaw si Isa e' saga Parisi maka saga guru sara' agama in\u0101n, yuk-i, \u201cAngay saga mulidnu mbal amogbog usulan bay pang'bba e' ka'mbo'-mbo'antam ati amangan minsan halam bay sinussi tangan sig\u0101m dah\u016b?\u201d  "
                            },
                            {
                                "text": "  Anambung si Isa, yukna, \u201cKa'am ilu hal magbau'-bau' ameya' ma Tuhan, bo' halam. B'nnal to'ongan ya bay tasulat e' si Isaya ma deyom Kitab, ya yuk-i,  \u2018Saga a'a itu, yuk Tuhan, angahulmat aku maka lapal kabtangan sig\u0101m, sag\u014d' alawak deyom atay sig\u0101m min aku. "
                            },
                            {
                                "text": "Ya pagpudji sig\u0101m ma aku halam aniya' p\u016bsna, sabab ya pamandu' e' sig\u0101m hal panoho'an bay pinahinang e' manusiya', ngga'i ka deyo' bay min aku.\u2019   "
                            },
                            {
                                "text": "  \u201cYa du ka'am,\u201d yuk si Isa, \u201canaikutan panoho'an Tuhan ati usulan manusiya' ya bogboganbi."
                            },
                            {
                                "text": "Apanday kam pah\u0101p!\u201d yukna. \u201cTaikutanbi panoho'an Tuhan supaya bogboganbi saga usulan bay pang'bba e' kamatto'ahanbi!"
                            },
                            {
                                "text": "Kira-kirahunbi sara'-panoho'an ya bay tasulat e' si Musa, ya yuk-i, \u2018Wajib kam magaddatan mma'bi maka ina'bi.\u2019 Maka itu gi', \u2018Sai-sai ah'lling ala'at ma mma'na atawa ina'na, a'a in\u0101n subay pinapatay.\u2019"
                            },
                            {
                                "text": "Sag\u014d' ka'am,\u201d yuk si Isa, \u201cmagsadd\u012b-sadd\u012b ya pamandu'bi ma saga a'a. Ma pamandu'bi, bang aniya' ganta' amissala ni ina'-mma'na, yukna, \u2018Mma', atawa Ina', arak bay panabangku ka'a kaniya'ku itu, sag\u014d' mbal na sabab pagkulban.\u2019"
                            },
                            {
                                "text": "Na, bang buwatt\u0113' pamissala a'a ina'an,\u201d yuk si Isa, \u201cmbal na iya pahinangbi ai-ai panabangna ma mma'na atawa ina'na."
                            },
                            {
                                "text": "Manjari minn\u0113' pahalambi d\u012b panoho'an Tuhan ati pandu'anbi saga usulan bay pang'bba e' ka'mbo'-mbo'anbi. Maka aheka gi' isab saga kahinanganbi buwatt\u0113'.\u201d   "
                            },
                            {
                                "text": "     Puwas e' nilinganan ba'anan a'a in\u0101n e' si Isa, sin\u014d' patimuk pab\u012bng ni atagna. Yukna ma sig\u0101m, \u201cPakale kam kamemon ma bissalaku itu. Hatiunbi to'ongan."
                            },
                            {
                                "text": "Ngga'i ka kinakan pas\u014dd ni deyom baran a'a ya makalumu' iya. Ya makalumu' iya saga ai-ai ya paluwas min deyom atayna."
                            },
                            {
                                "text": "Sasuku kam makakale, ikutunbi to'ongan.\u201d  "
                            },
                            {
                                "text": "  Jari makala'an pa'in si Isa min saga a'a in\u0101n, pas\u014dd iya ni deyom luma' ati tinilaw e' saga mulidna pasal bay pamandu'na he'."
                            },
                            {
                                "text": "Yukna ma sig\u0101m, \u201cKa'am isab, halam aniya' panghatibi? Angay mbal kata'uwanbi? Bang aniya' kinakan pas\u014dd ni deyom baran a'a bay min luwasan, mbal makalumu' iya."
                            },
                            {
                                "text": "Sabab mbal makasampay ni pangatayanna sag\u014d' pas\u014dd ni deyom b'ttongna bo' yampa paluwas min baranna.\u201d Minn\u0113' tapahati e' si Isa in kinakan kamemon halal asal.  "
                            },
                            {
                                "text": "  Yuk si Isa lagi', \u201cYa paluwas min deyom pangatayan manusiya', ya na he' makalumu' iya."
                            },
                            {
                                "text": "Sabab deyom atayna to'ongan ya paluwasan hona'-hona'na ala'at. Ya he' po'onna angkan iya maghinang kala'atan, buwat saga angahinang kahina'an ma d'nda, anangkaw, amapatay, angaliyu-lakad,"
                            },
                            {
                                "text": "anganapsuhan kaniya' a'a kasehe'an, angakkal, magba'is, angimb\u016b, angalimut, magmalangkahi, maka magkarupangan."
                            },
                            {
                                "text": "Saga kala'atan itu kamemon,\u201d yuk si Isa, \u201cpaluwas min deyom pangatayan a'a, angkan iya alumu'.\u201d   "
                            },
                            {
                                "text": "     Jari palanjal si Isa minn\u0113' tudju ni jadjahan da'ira Tira. Mah\u0113' pa'in, pas\u014dd iya ni dakayu' luma' bo' pahanti' mah\u0113'. Kabaya'anna subay halam aniya' makata'u pasal kamah\u0113'na, sag\u014d' mbal kalimbungan."
                            },
                            {
                                "text": "Aniya' d'nda maina'an bay makakale pasal si Isa. D'nda itu taga-anak d'nda-d'nda sin\u014dd saitan. Jari pagkalena pasal kamah\u0113' si Isa magt\u016by iya peh\u0113' pasujud ni atag tape'na."
                            },
                            {
                                "text": "In d'nda itu ngga'i ka Yahudi sag\u014d' bangsa Piniki min lahat Siriya. Jari angamu' iya junjung ni si Isa bang pa'in pinala'an saitan min baran anakna."
                            },
                            {
                                "text": "Sag\u014d' anambung si Isa magparalilan, yukna, \u201cSubay pina'sso dah\u016b saga anak lissi sabab mbal manjari ni\u0101' kinakanna bo' nilarukan ni saga ero'.\u201d  "
                            },
                            {
                                "text": "  \u201cB'nnal, Tuwan,\u201d yuk d'nda. \u201cSag\u014d' minsan saga ero' ma deyo' lamisahan amangan du momok kinakan ya apakpak e' onde'.\u201d  "
                            },
                            {
                                "text": "  Manjari ah'lling si Isa ma iya, yukna, \u201cAmole' na ka. Nir\u016blan du ka ma sabab bissalanu ilu. Ala'an na saitan min deyom baran anaknu.\u201d  "
                            },
                            {
                                "text": "  Amole' na d'nda ati tab\u0101kna anakna palege ma pabahakanna. Halam na saitan.   "
                            },
                            {
                                "text": "    Ala'an si Isa min jadjahan Tira in\u0101n pabalik ni atag danaw Jalil. Niuntas e'na lahat Sidun, labay isab min lahat ni\u014dnan Sangp\u016b' Da'ira."
                            },
                            {
                                "text": "Na, aniya' a'a bisu mbal agon makabissala pabontol, binowa ni si Isa e' saga a'a. Angamu' sig\u0101m junjung ni si Isa bang pa'in pinat'nna' tanganna ma sehe' sig\u0101m."
                            },
                            {
                                "text": "Jari binowa iya e' si Isa pasadd\u012b min deyom kaheka'an, ati tinampongan e' si Isa tainga a'a he'. Angaludja' isab si Isa, bo' yampa ntananna d'lla' a'a he'."
                            },
                            {
                                "text": "Puwas e' pahangad si Isa ni langit bo' anganapas paheya. Yukna ni a'a bisu maka aumaw in\u0101n, \u201cEppata!\u201d Hatina \u201cPaukab na kam!\u201d  "
                            },
                            {
                                "text": "  Makakale magt\u016by tainga a'a in\u0101n. Pinausay magt\u016by d'lla'na ati abontol na e'na amissala."
                            },
                            {
                                "text": "Jari niamay-amayan saga a'a in\u0101n e' si Isa, sin\u014d' da'a angahaka ni sai-sai ma pasal ina'an-i. Sag\u014d' mangkinna sig\u0101m sin\u014d' da'a angahaka, mangkinna sig\u0101m angahaka."
                            },
                            {
                                "text": "Jari ainu-inu to'ongan sasuku makakale. \u201cA'a itu,\u201d yuk sig\u0101m, \u201cah\u0101p sidda kahinanganna kamemon. Minsan a'a bisu tapakale e'na, a'a umaw tapabissala e'na.\u201d    "
                            }
                        ]
                    },
                    {
                        "verses": [
                            {
                                "text": "     Mbal at'ggol minn\u0113' aheka isab saga a'a patimuk pina'an. Pagka halam aniya' kinakan sig\u0101m, nilinganan e' si Isa saga mulidna peh\u0113' ni iya. Yukna ma sig\u0101m,"
                            },
                            {
                                "text": "\u201cMa'ase' aku ma ba'anan a'a itu sabab kat'llu na llaw itu ya kamaitu sig\u0101m ma aku, maka halam aniya' kinakan sig\u0101m."
                            },
                            {
                                "text": "Bang sig\u0101m papole'ku ma halam bay makakakan, arakala' pinunung sig\u0101m ma pal'ngnganan, sabab aniya' kasehe' at\u0101 pamole'an sig\u0101m.\u201d  "
                            },
                            {
                                "text": "  Yuk saga mulidna ma iya, \u201cNa, maingga bah\u0101' pang\u0101'anta kinakan sarang pamakan kaheka a'a itu? Itiya' kitam ma lahat halam aniya' kaluma'anna itu!\u201d  "
                            },
                            {
                                "text": "  Atilaw si Isa ma sig\u0101m, yukna, \u201cPila solag tinapaybi ilu?\u201d   \u201cPitu',\u201d yuk sambung sig\u0101m.  "
                            },
                            {
                                "text": "  Manjari sinoho' e' si Isa katimukan a'a in\u0101n magtingk\u014d'an ma tana'. Ni\u0101' e'na pitu' tinapay in\u0101n bo' magsarang-sukul ni Tuhan. Puwas e' pinagp\u014dng-p\u014dng e'na bo' yampa s\u014dnganna ni saga mulidna, ati tinopod-toporan ba'anan a'a in\u0101n e' sig\u0101m."
                            },
                            {
                                "text": "Aniya' isab ma sig\u0101m saga daing anahut, salat hekana. Pinagsukulan e' si Isa bo' tinopod-topod isab e' mulidna ma saga a'a he'."
                            },
                            {
                                "text": "Jari magkakanan sig\u0101m kamemon sampay asso. Puwas e' aniya' pitu' ambung aheya ap'nno' e' kapin kinakan bay tatimuk e' saga mulid."
                            },
                            {
                                "text": "Saga a'a bay magkakanan in\u0101n, aniya' kulang-labi mpat ngibu. Manjari pinapole' na sig\u0101m e' si Isa,"
                            },
                            {
                                "text": "ati paruwa' iya maka saga mulidna ni bayanan bo' pauntas peh\u0113' ni lahat Dalmanuta.   "
                            },
                            {
                                "text": "     Pagt'kka disi Isa ni Dalmanuta, aniya' peh\u0113' ni iya saga a'a Parisi amowa iya magsu'al. Bilahi sig\u0101m anulayan iya, ya po'on sig\u0101m mikipa'nda' paltanda'an, palsaksi'an in iya b'nnal taga-kapatut min Tuhan."
                            },
                            {
                                "text": "Manjari anganapas si Isa paheya sabab kasusa deyom atayna, ati yukna ma sig\u0101m, \u201cAngay bah\u0101' saga a'a ma patahunan itu, hal angamu' paltanda'an? B'nnal ya pangahakaku ma ka'am, halam aniya' paltanda'an pina'nda'an ka'am.\u201d  "
                            },
                            {
                                "text": "  Jari ala'an iya min sig\u0101m. Pariyata' iya pab\u012bng ni bay pameya'anna bo' pauntas iya peh\u0113' ni dambila' danaw.   "
                            },
                            {
                                "text": "     Na, halam aniya' lutu' tabowa e' saga mulid si Isa, halam taentom. Luwal dansolag tinapay bay ma deyom bayanan asal."
                            },
                            {
                                "text": "Jari pinandu'an sig\u0101m e' si Isa, yukna, \u201cKamaya'-maya' kam. Halli'inbi pasulig tinapay min saga Parisi maka pasulig sultan Herod!\u201d  "
                            },
                            {
                                "text": "  Magsuli-suli saga mulid pasal pah'llingna itu sabab halam tahati e' sig\u0101m. Yuk sig\u0101m, \u201cAngkan marai' buwatt\u0113' pah'lling si Isa sabab halam kitam bay amowa tinapay.\u201d  "
                            },
                            {
                                "text": "  Kinata'uwan asal e' si Isa bang ai ya pagsuli-suli sig\u0101m, angkan yukna, \u201cAngay kam magsuli-suli pasal halam aniya' tinapaybi? Halam gi' tahatibi bah\u0101'? Akulang bah\u0101' akkalbi?"
                            },
                            {
                                "text": "Aniya' matabi sag\u014d' mbal kam maka'nda'. Aniya' taingabi sag\u014d' mbal makakale. Arai' halam taentombi bay hinangku llaw ina'an-i,"
                            },
                            {
                                "text": "waktu bay kapagp\u014dng-p\u014dngku tinapay lima hekana pamakan saga limangibu a'a. Pila heka ambung aheya bay pangisihanbi kapin kinakan?\u201d   Yuk sig\u0101m, \u201cSangp\u016b' maka duwa.\u201d  "
                            },
                            {
                                "text": "  \u201cMaka tinapay pitu' hekana-i,\u201d yuk si Isa, \u201cya bay pagp\u014dng-p\u014dngku ma saga a'a mpat ngibu. Pila ambung bay pangisihanbi?\u201d   \u201cPitu',\u201d yuk sig\u0101m.  "
                            },
                            {
                                "text": "  \u201cNa,\u201d yukna, \u201cmbal na pa'in kam makahati.\u201d   "
                            },
                            {
                                "text": "    Jari at'kka na disi Isa ni kaluma'an Betsaida, maka aniya' saga a'a amowa a'a buta. Angamu' sig\u0101m junjung bang pa'in iya pinat'nna'an tangan si Isa."
                            },
                            {
                                "text": "Sakali binalutan e' si Isa tangan a'a buta he' ati niambit e'na paluwas min kaluma'an in\u0101n. Ma luwasan pa'in, niludja'an e'na matana bo' yampa pat'nna'na tanganna ni iya. Puwas e' tinilaw iya e' si Isa, \u201cAniya' bah\u0101' ta'nda'nu?\u201d  "
                            },
                            {
                                "text": "  Patongas a'a he' ang'nda' ni dahuanna. \u201cAho',\u201d yukna, \u201caniya' ta'nda'ku saga a'a, sag\u014d' luwana sali' po'on kayu sikal'ngnganan.\u201d  "
                            },
                            {
                                "text": "  Pinat'nna' e' si Isa tanganna ni mata a'a itu, kaminduwana na, jari pagpatongna ma buwattina'an kauli'an na matana maka asawa na e'na ang'nda' ma kamemon."
                            },
                            {
                                "text": "Puwas e' pinapole' iya e' si Isa maka e'na ah'lling, yuk-i, \u201cDa'a ka pas\u014dd pab\u012bng ni deyom kaluma'an.\u201d   "
                            },
                            {
                                "text": "     Manjari itu palanjal si Isa maka mulidna ni saga kaluma'an ma sakalibut da'ira Kesareya Pilipi. Na, ma labayan pa'in, atilaw si Isa ma saga mulidna, yukna, \u201cSai kono' aku bang ma pah'lling saga a'a?\u201d  "
                            },
                            {
                                "text": "  Yuk sambung saga mulid e', \u201cBang ma a'a kasehe'an ka'a kono' si Yahiya Magpapandi. Bang ma a'a kasehe' in ka'a nabi Elija. Maka bang ma a'a kasehe' isab dakayu' nabi ka bay ma masa awal e'.\u201d  "
                            },
                            {
                                "text": "  \u201cNa, bang ma ka'am,\u201d yuk tilaw si Isa, \u201csai sa aku itu?\u201d   Anambung si Petros. \u201cKa'a Al-Masi,\u201d yukna, \u201cya tapene' e' Tuhan.\u201d"
                            },
                            {
                                "text": "Puwas e' binanda'an e' si Isa saga mulidna, sin\u014d' da'a angahaka ni sai-sai in iya Al-Masi.   "
                            },
                            {
                                "text": "     Na, minn\u0113' anagna' si Isa amandu'an saga mulidna pasal ai song tum'kka ni iya. \u201cAku,\u201d yukna, \u201cAnak Manusiya', aheka du kabinasahan song pat'kka ni aku. Maka sinulak du aku e' saga pagmatto'ahan maka saga kaimaman alanga maka saga guru sara' agama. Pinapatay du aku sag\u014d' ta'abut pa'in kat'llu llawna, allum du aku pab\u012bng.\u201d"
                            },
                            {
                                "text": "Pinapasti' to'ongan e' si Isa pah'llingna itu ma sig\u0101m, jari binowa iya e' si Petros paokat min kasehe'an bo' supaya pinabukagan."
                            },
                            {
                                "text": "Sag\u014d' palingi' si Isa ang'nda' ma saga mulidna ati pabukaganna si Petros. \u201cAla'an ka min aku, saitan! Ya pamikilnu ilu pikilan manusiya' ko', ngga'i ka pikilan Tuhan.\u201d  "
                            },
                            {
                                "text": "  Jari pinatimuk e' si Isa kaheka'an a'a in\u0101n maka saga mulidna. Yukna, \u201cBang aniya' a'a bilahi ameya' ma aku, subay ngga'i ka kabaya'an baranna ya d\u016blanna. Subay tanggungna h\u0101gna pamapatayan iya, hatina subay paglilla'na kabinasahan. Minn\u0113' iya makajari ameya' ma aku."
                            },
                            {
                                "text": "Sai-sai allogan kallum-baranna amutawan du kallum-nyawana min Tuhan. Sag\u014d' sai-sai mbal allog ma kallum-baranna, lilla' isab amatay ma sababku maka ma sabab lapal ah\u0101p itu, tantu iya makab\u0101k kallum kakkal."
                            },
                            {
                                "text": "Sababna,\u201d yuk si Isa, \u201cbang aniya' a'a ganta' kaniya'an kamemon alta' deyom dunya itu, bo' halam aniya' kallumna kakkal, aheya lugi'na."
                            },
                            {
                                "text": "Halam aniya' tapangal'kkatna kallum-nyawana bang amutawan na min iya."
                            },
                            {
                                "text": "Saga a'a ma tahun itu, dusahan asal kaheka'an sig\u0101m maka mbal angisbat Tuhan. Sasuku aiya' angahaka'an saga a'a pasal kapameya'na ma aku maka ma pandu'ku, kinaiya'an isab e'ku. In aku Anak Manusiya' mbal angakuhan a'a in\u0101n ma waktu kapi'ituku pabalik. Pabalik du aku aliput e' sahaya Mma'ku, sinehe'an isab aku e' saga mala'ikat asussi.\u201d   "
                            }
                        ]
                    },
                    {
                        "verses": [
                            {
                                "text": "Amissala gi' si Isa, yukna, \u201cB'nnal ya pah'llingku itu ma ka'am, aniya' maitu ma ka'am mbal amatay sat'ggol halam ta'nda'na pagparinta Tuhan pinat'nna' beya' maka kawasa aheya.\u201d   "
                            },
                            {
                                "text": "     Na, palabay pa'in nnom llaw min waktu he'-i, si Petros maka si Yakub maka si Yahiya wa'i binowa e' si Isa patukad ni b\u016bd alanga, hal sig\u0101m sadja. Maina'an pa'in, apinda pangluwahan si Isa ma pang'nda' sig\u0101m."
                            },
                            {
                                "text": "Apote' to'ongan s'mmekna, makasilaw sidda. Halam aniya' magdarakdak ma deyom dunya itu makapapote' s'mmek buwat kapote' s'mmekna in\u0101n."
                            },
                            {
                                "text": "Panyata' isab pina'an nabi Elija maka nabi Musa, ta'nda' e' saga mulid e' magsuli-suli maka si Isa."
                            },
                            {
                                "text": "Ah'lling si Petros ni si Isa, yukna, \u201cTuwan Guru, ah\u0101p to'ongan isab itiya' kami maitu. Angahinang kami t'llu panggung-panggung pasindunganbi maitu, dakayu' ma ka'a, dakayu' ma si Musa, maka dakayu' ma si Elija.\u201d"
                            },
                            {
                                "text": "Buwatt\u0113' tapam\u016bngna sabab mbal kata'uwanna bang ai subay pah'llingna. Aheya sidda t\u0101w saga mulid e'.  "
                            },
                            {
                                "text": "  Sakali aniya' gabun bay angalandungan sig\u0101m, maka aniya' suwala ah'lling minn\u0113'. Yuk suwala he', \u201cAnakku ko' itu, ya kalasahanku. Iya ya kalehunbi.\u201d"
                            },
                            {
                                "text": "Pag'nda' sig\u0101m paruruwambila' ma sig\u0101m, halam aniya' a'a ta'nda' sig\u0101m, luwal si Isa.  "
                            },
                            {
                                "text": "  Manjari itu, pagl\u016bd pa'in sig\u0101m min b\u016bd e', binanda'an sig\u0101m e' si Isa, yukna, \u201cDa'a kam angahaka ni sai-sai pasal bay ta'nda'bi ma diyata' b\u016bd. Subay na aku, Anak Manusiya', tapakallum pab\u012bng min kamatayku bo' yampa kam angahaka.\u201d  "
                            },
                            {
                                "text": "  Niasip e' sig\u0101m kabtangan si Isa itu sag\u014d' magtilaw-tilaw sig\u0101m kat'llungan bang ai hatina ya bay yukna pasal kapakallum min kamatay."
                            },
                            {
                                "text": "Sakali tinilaw iya e' sig\u0101m, yuk-i, \u201cAngay magpa'in saga guru sara' agama in si Elija subay palahil dah\u016b pi'itu?\u201d  "
                            },
                            {
                                "text": "  Anambung si Isa ma sig\u0101m, yukna, \u201cB'nnal ko' ilu, palahil dah\u016b si Elija min Al-Masi bo' anakapan kamemon. Saguw\u0101' tasulat asal ma deyom Kitab pasal Anak Manusiya' in iya subay makalabay kabinasahan aheya maka subay nihalipulu. Angay bah\u0101'?"
                            },
                            {
                                "text": "Sag\u014d' haka'anta kam pasal si Elija. Bay na iya palahil ati tahinang ma iya e' saga manusiya' ai-ai kabaya'an sig\u0101m, buwat bay tasulat asal ma deyom Kitab ma pasalna.\u201d   "
                            },
                            {
                                "text": "     Na, makabalik pa'in disi Isa ni saga mulid kasehe'an, lumandu'an aheka a'a ta'nda' e' sig\u0101m magtimuk. Aniya' isab saga guru sara' agama ta'nda' e' sig\u0101m magjawab maka saga mulid si Isa kasehe'."
                            },
                            {
                                "text": "Pag'nda' kaheka'an a'a itu ma si Isa, aheya kainu-inuhan sig\u0101m ati paragan sig\u0101m anampang iya."
                            },
                            {
                                "text": "Atilaw si Isa, yukna, \u201cAi pagjawabanbi ilu?\u201d  "
                            },
                            {
                                "text": "  Jari aniya' anambung min deyom katimukan a'a in\u0101n, yukna, \u201cTuwan Guru, bay bowaku ni ka'a anakku l'lla sabab sin\u014dd iya saitan umaw."
                            },
                            {
                                "text": "Kahaba' waktu, bang iya kasangonan e' saitan itu, pinahantak iya ni tana'. Anuput-nuput bowa'na, magtage'ot emponna, maka anuwas isab baranna. Bay amu'ku pinala'an e' saga mulidnu itu sag\u014d' mbal takole' e' sig\u0101m.\u201d  "
                            },
                            {
                                "text": "  Anambung si Isa, yukna, \u201cKa'am saga a'a ma tahun itu, halam to'ongan aniya' imanbi! Subay buwattingga gi' t'ggolku ma ka'am anandalan kabuwattilubi? Bowahun pi'itu onde' ilu,\u201d yukna."
                            },
                            {
                                "text": "Jari binowa iya ni si Isa.   Ta'nda' pa'in si Isa e' saitan, magt\u016by sinawan e'na onde' in\u0101n ati pinahantak ni tana' amaspad. Anuput-nuput isab bowa'na."
                            },
                            {
                                "text": "Atilaw si Isa ma mma' onde' in\u0101n, yukna, \u201cSumiyan gi' bay kabuwattituna itu?\u201d   \u201cSangay min kariki'-diki'na,\u201d yuk mma'na."
                            },
                            {
                                "text": "\u201cAraran iya pinahantak e' saitan ni deyom api atawa ni deyom bohe' bo' pinapatay. Nd\u016b' tuwan, bang takole'nu, ma'ase' ka ba. Tabangun kami!\u201d  "
                            },
                            {
                                "text": "  Yuk si Isa ma iya, \u201cAngay tilawnu bang takole'ku? Bang a'a taga-iman,\u201d yukna, \u201ctakole'na kamemon.\u201d  "
                            },
                            {
                                "text": "  Atanog magt\u016by pah'lling mma' onde' he', yukna, \u201cAniya' imanku sag\u014d' kulang lagi'. Tabangin aku bo' supaya pas\u014dng kosogna.\u201d  "
                            },
                            {
                                "text": "  Pag'nda' si Isa ma kaheka'an a'a in\u0101n song na pagipit ni iya, magt\u016by l\u0101ngna saitan e'. \u201cKa'a saitan umaw maka bisu,\u201d yukna, \u201csoho'ta ka ala'an min deyom baran onde' ilu. Da'a ka pas\u014dd pi'ilu pab\u012bng!\u201d  "
                            },
                            {
                                "text": "  Jari itu, aubus pa'in e' saitan angolang pakosog maka e'na amaspad onde' in\u0101n, paluwas iya min baranna. Sakali angaluwa patay onde' in\u0101n, angkan yuk kaheka'an a'a in\u0101n, \u201cNa! Amatay na!\u201d"
                            },
                            {
                                "text": "Sag\u014d' binalutan tangan onde' ina'an e' si Isa bo' tabanganna papunduk. An'ngge iya magt\u016by.  "
                            },
                            {
                                "text": "  Na, makas\u014dd pa'in si Isa ni deyom luma', tinilaw iya e' saga mulidna pagka sig\u0101m-sig\u0101m la'a. Yuk-i, \u201cAngay kami bay mbal makapaluwas saitan e'?\u201d  "
                            },
                            {
                                "text": "  Yuk si Isa, \u201cYa ginis saitan ina'an mbal tapaluwas, luwal bang niamu'an tabang min Tuhan.\u201d   "
                            },
                            {
                                "text": "     Manjari palanjal na disi Isa minna'an bo' palabay min t'ngnga' lahat Jalil. Ya kabaya'an si Isa subay halam aniya' makata'u bang pi'ingga pal'ngngananna,"
                            },
                            {
                                "text": "sabab ina'an iya amandu'an saga mulidna. Yukna ni sig\u0101m, \u201cAku, Anak Manusiya' itu, arai' na sin\u014dngan ni pang'ntanan saga a'a ati pinapatay du aku e' sig\u0101m. Sag\u014d' puwas t'llumbahangi min kapamapatay ma aku, allum du aku pab\u012bng.\u201d  "
                            },
                            {
                                "text": "  Saguw\u0101' halam tahati bissala si Isa in\u0101n e' saga mulidna, maka mbal isab sig\u0101m makatawakkal anilaw iya.   "
                            },
                            {
                                "text": "     Manjari itu at'kka na sig\u0101m ni da'ira Kapirnaum. Makas\u014dd pa'in si Isa ni deyom luma', tinilaw e'na saga mulidna, yukna, \u201cAi bay paglugatanbi ma labayan e'?\u201d  "
                            },
                            {
                                "text": "  Sag\u014d' mbal sig\u0101m bilahi anambung sabab ya paglugatan sig\u0101m bang sai ya katapusan alanga."
                            },
                            {
                                "text": "Jari aningk\u014d' si Isa bo' lingananna saga mulidna kasangp\u016b' maka duwa ina'an pabihing ni iya. Yukna ma sig\u0101m, \u201cSai-sai bilahi pinalanga to'ongan subay magpatireyo' di-na min kamemon. Subay iya magsosoho'an ni pagkahina kamemon.\u201d"
                            },
                            {
                                "text": "Sakali ni\u0101' e' si Isa dakayu' onde'-onde' pinat'ngge e'na ma dahuwan sig\u0101m. Ginapus pa'in e'na onde' itu, yukna ni sig\u0101m,"
                            },
                            {
                                "text": "\u201cSai-sai anaima' dakayu' onde'-onde' buwattitu ma sabab \u014dnku ya pamanyabutanna, sali' du baranku ya tinaima' e'na. Maka sai-sai isab anaima' aku, ngga'i ka hal aku ya taima'na. Taima'na isab Tuhan ya bay amapi'itu aku ni dunya.\u201d   "
                            },
                            {
                                "text": "     Jari itu aniya' pah'lling si Yahiya ni si Isa, yukna, \u201cTuwan Guru, aniya' dakayu' a'a ta'nda' kami anabbut \u014dnnu pamaluwasna saitan min deyom baran a'a. Bay iya l\u0101ng kami sabab ngga'i ka sehe'tam.\u201d  "
                            },
                            {
                                "text": "  Saguw\u0101' ah'lling si Isa, yukna, \u201cDa'a iya l\u0101ngunbi sabab bang a'a makahinang hinang kawasahan ma sabab aku ya panabbutanna, mbal magt\u016by tapah'llingna la'at ma pasalan aku."
                            },
                            {
                                "text": "Sabab sai-sai mbal anagga' kitam amogbog du ma kitam."
                            },
                            {
                                "text": "Haka'anta kam to'ongan, sai-sai amuwanan ka'am minsan la'a hal dasawan bohe' ma sabab suku' kam Al-Masi, tantu a'a in\u0101n tinungbasan kah\u0101pan.\u201d   "
                            },
                            {
                                "text": "     Yuk si Isa lagi', \u201cBang aniya' ganta' makaparusa ma dakayu' a'a areyo' buwat hantang onde' itu, a'a taga-pangandol ma aku, ah\u0101p lagi' bang a'a makaparusa in\u0101n pinagantungan batu abuhat ma k'llongna bo' yampa nih\u016bg ni timbang, bang pa'in mbal kalandu'an hinangna buwatt\u0113'."
                            },
                            {
                                "text": "Bang tanganbi ganta' amowa ka'am magdusa gom lagi' p\u014dnganbi bo' mbal kalandu'an dusa he'. Ah\u0101p lagi' kam pas\u014dd ni deyom sulga' ma apukul dambila' tanganbi, bang pa'in kam da'a nilarukan ni deyom api nalka' ya mbal kap'ddahan ma ajukup tanganbi karuwambila'. ["
                            },
                            {
                                "text": "Ya kabinasahan a'a ma deyom nalka' he' halam aniya' h\u0101ranna, ya p'ddi'na halam aniya' tobtobanna.]"
                            },
                            {
                                "text": "Bang tape'bi isab ganta' amowa ka'am magdusa, gom lagi' p\u014dnganbi. Ah\u0101p lagi' kam pas\u014dd ni deyom sulga' ma apukul dambila' tape'bi, bang pa'in kam da'a nilarukan ni deyom api nalka' ma ajukup tape'bi karuwambila'. ["
                            },
                            {
                                "text": "Ya kabinasahan a'a ma deyom nalka' he' halam aniya' h\u0101ranna, ya p'ddi'na halam aniya' tobtobanna.]"
                            },
                            {
                                "text": "Bang matabi isab amowa ka'am magdusa, gom na pa'in lugitunbi bo' mbal kalandu'an dusa he'. Ah\u0101p lagi' kam pas\u014dd ni deyom pagparintahan Tuhan ma abuta dambila' matabi, bang pa'in kam da'a nilarukan ni deyom api nalka' ma ajukup matabi karuwambila'."
                            },
                            {
                                "text": "Ya kabinasahan a'a ma deyom nalka' he' halam aniya' h\u0101ranna, ya p'ddi'na halam aniya' tobtobanna.\u201d  "
                            },
                            {
                                "text": "  Magparalilan gi' si Isa. \u201cNiasinan saga a'a kamemon, pinalabay min katiksa'an ya sapantun api."
                            },
                            {
                                "text": "Ah\u0101p asal asin itu sag\u014d' halam aniya' pamabalik nanamna bang magtinu' na. Angkan ka'am isab,\u201d yukna, \u201csubay aniya' asin ma ka'am, hatina subay kam pahatul-hatul bo' aniya' kasulutanbi.\u201d    "
                            }
                        ]
                    },
                    {
                        "verses": [
                            {
                                "text": "     Manjari ala'an si Isa min lahat ina'an bo' peh\u0113' ni lahat Yahudiya maka ni jadjahan lahat ma liyu sapa' Jordan. Aheka isab saga a'a patimuk ni iya, ati pandu'anna sig\u0101m buwat asal kabiyaksahanna.  "
                            },
                            {
                                "text": "  Na, aniya' pina'an ni iya saga a'a Parisi ya magniyat anulayan iya bo' supaya tajallat ma bissalana. Yuk sig\u0101m ma iya, \u201cBang ma sara'tam, makajari bah\u0101' bang l'lla animanan h'ndana?\u201d  "
                            },
                            {
                                "text": "  Anambung si Isa yukna, \u201cAi bay panoho'an ka'am ma sara' si Musa?\u201d  "
                            },
                            {
                                "text": "  Yuk sambung sig\u0101m, \u201cBang ma sara' si Musa, makajari l'lla animanan h'ndana bang pa'in aniya' sulatna pagpasahan.\u201d  "
                            },
                            {
                                "text": "  Yuk si Isa, \u201cYa angkan kam sinulatan sara' buwattilu e' si Musa sabab agagga kam."
                            },
                            {
                                "text": "Ma awal tagna', ma waktu kapamapanjari Tuhan ma manusiya', bay sig\u0101 pinapanjari e'na l'lla maka d'nda, buwat bay tasulat ma deyom Kitab, ya yuk-i,"
                            },
                            {
                                "text": "\u2018Angkanna l'lla ang'bba min ina'-mma'na bo' parakayu' ni h'ndana."
                            },
                            {
                                "text": "Manjari in bay duwa baran, dabaran na.\u2019 Ngga'i ka na sig\u0101 duwa baran,\u201d yuk si Isa, \u201csag\u014d' dabaran na sig\u0101 karuwangan."
                            },
                            {
                                "text": "Angkan subay mbal pinapagbutas e' manusiya' ya bay pinagdakayu' e' Tuhan.\u201d  "
                            },
                            {
                                "text": "  Maka-mareyom luma' pa'in disi Isa pab\u012bng, tinilaw iya e' saga mulidna pasal pagtiman itu."
                            },
                            {
                                "text": "Yukna ni sig\u0101m, \u201cSai-sai animanan h'ndana bo' magh'nda iya sadd\u012b, taga-dusa iya angaliyu-lakad min h'ndana po'on."
                            },
                            {
                                "text": "Damikiyanna bang d'nda ya animanan h'llana bo' magh'lla sadd\u012b, taga-dusa isab iya angaliyu-lakad.\u201d   "
                            },
                            {
                                "text": "     Na, aniya' saga a'a amowa anak sig\u0101m ni si Isa bo' supaya pinat'nna'an tanganna. Sag\u014d' a'a amowa in\u0101n bay pinabukagan e' kamuliran si Isa."
                            },
                            {
                                "text": "Jari pag'nda' itu e' si Isa, angastol iya ma saga mulid e' ati yukna, \u201cPar\u016blunbi pi'itu ni aku saga kamanahutan ilu. Da'a l\u0101ngunbi. Sabab sai-sai makasali' kaul-pi'ilna ni buwat kamanahutan ilu, taga-palsuku'an du ma deyoman pagparinta Tuhan."
                            },
                            {
                                "text": "B'nnal ya pangahakaku ma ka'am, bang a'a mbal pasulut ma pagparinta Tuhan buwat kapasulut onde'-onde', a'a in\u0101n mbal pas\u014dd ni pagparintahan Tuhan.\u201d"
                            },
                            {
                                "text": "Jari ginapus e'na saga onde'-onde' in\u0101n, pinat'nna' e'na tanganna ni sig\u0101m bo' yampa amu'anna kah\u0101pan.   "
                            },
                            {
                                "text": "     Manjari itu, song pa'in pauntas si Isa ni pal'ngngananna pab\u012bng, aniya' dakayu' l'lla paragan tudju ni iya. Ang\u014dk-tu'ut a'a itu ma dahuan si Isa maka e'na atilaw, yukna, \u201cTuwan Guru, asal ka ah\u0101p. Ai subay hinangku bo' supaya aku kaniya'an kallum ya taptap ni kasaumulan?\u201d  "
                            },
                            {
                                "text": "  Yuk si Isa ni iya, \u201cAngay yuknu in aku ah\u0101p? Halam aniya' ah\u0101p, luwal Tuhan dakayu'-kayu'."
                            },
                            {
                                "text": "Kata'uwannu asal bay panoho'an Tuhan: Da'a ka amono'. Da'a ka angaliyu-lakad ni ngga'i ka paghola'nu. Da'a ka anangkaw, da'a ka anaksi' puting. Da'a ka angulli'an pagkahinu bo' ta'\u0101' alta'na. Pagaddatin ina'-mma'nu.\u201d  "
                            },
                            {
                                "text": "  Yuk l'lla ni iya, \u201cTuwan Guru, bay na kabogboganku ina'an-i kamemon sangay min kaonde'-onde'ku.\u201d  "
                            },
                            {
                                "text": "  Pag'nda' si Isa ma a'a itu, t'kkahan iya lasa ati yukna, \u201cAniya' gi' dakayu' halam tahinangnu. Peh\u0113' ka, pab'llihin alta'nu kamemon bo' pamuwanun b'llihanna ma saga a'a miskin. Manjari aniya' du karayanu ma deyom sulga'. Puwas e' pi'itu ka ameya' ma aku.\u201d"
                            },
                            {
                                "text": "Pagkale a'a itu ma bissala si Isa, ala'at magt\u016by s'mmuna. Ala'an iya minn\u0113' maka e'na asusa sabab landu' aheka pangalta'na.  "
                            },
                            {
                                "text": "  Ang'nda' si Isa ni saga mulidna bo' yukna ma sig\u0101m, \u201cSaga a'a dayahan kahunitan pinas\u014dd ni deyoman pagparinta Tuhan!\u201d"
                            },
                            {
                                "text": "Takuddat saga mulidna ma bissalana itu, sag\u014d' aniya' gi' sinugpatan, yuk-i, \u201cSaga bagay, ahunit sidda kas\u014dd a'a ni deyoman pagparinta Tuhan!"
                            },
                            {
                                "text": "Kaluhayan gi' unta' palabay min buli' jalum min a'a dayahan pas\u014dd ni pagparintahan Tuhan.\u201d  "
                            },
                            {
                                "text": "  Pas\u014dng gom pa'in kainu-inu saga mulid, ati yuk sig\u0101m ni iya, \u201cOy! Bang buwatt\u0113', sai bah\u0101' makasampay ni kasalamatan ni deyom sulga'?\u201d  "
                            },
                            {
                                "text": "  Pinandang e' si Isa saga mulidna maka e'na ah'lling, yukna, \u201cBang manusiya' mbal to'ongan makarapat sag\u014d' tarapat du e' Tuhan sabab halam aniya' ahunit ma iya.\u201d  "
                            },
                            {
                                "text": "  Sakali ah'lling si Petros, yukna, \u201cNda'un ba kami itu. Bay na bbahan kami ai-ai kamemon bo' ameya' ma ka'a.\u201d  "
                            },
                            {
                                "text": "  \u201cAho',\u201d yuk si Isa ma sig\u0101m, \u201cmaka haka'anta kam to'ongan, sasuku bay ang'bbahan luma'na, atawa danakanna, atawa ina'-mma'na, atawa panganakna, atawa tana'na, tinungbasan du iya. Bang he'-i bay bbahanna ma sabab katuyu'na ma aku maka ma sabab lapal ah\u0101p,"
                            },
                            {
                                "text": "tinungbasan du iya paheka e' Tuhan ma dunya itu-i. Tinungbasan iya luma', danakan, ina', panganak, maka tana', lipat manglipat min bay bbahanna. Sag\u014d' pinat'kkahan iya kala'atan isab ma dunya itu ma sabab pameya'na ma aku. Ma dunya ahirat pinasuku'an du iya kallum taptap ni kasaumulan."
                            },
                            {
                                "text": "Sag\u014d' aheka a'a makarah\u016b buwattina'an pinaramuli du ma waktu sin\u014dng. Aheka isab taramuli ma buwattina'an pinarah\u016b du ma waktu sin\u014dng.\u201d   "
                            },
                            {
                                "text": "     Na, ma labayan pa'in disi Isa patukad tudju ni da'ira Awrusalam, parah\u016b si Isa min saga mulidna. Jari' tak'bbal deyom atay sig\u0101m, tin\u0101w isab saga a'a kasehe'an ya paturul min buli'an. Manjari binowa e' si Isa mulidna kasangp\u016b' maka duwa pasadd\u012b min a'a kasehe'an in\u0101n bo' pahatina sig\u0101m pasal pakaradja'an ya song pat'kka ni iya."
                            },
                            {
                                "text": "\u201cPakale kam,\u201d yukna. \u201cItiya' kitam patukad ni Awrusalam, ati maina'an pa'in, in aku, ya pinag\u014dnan Anak Manusiya', sin\u014dngan du ni pang'ntanan saga kaimaman alanga maka saga guru sara' agama. Pinataluwa'an aku hukuman ni kamatay. Puwas e' ni'nde'an aku ni pang'ntanan saga a'a ngga'i ka Yahudi,"
                            },
                            {
                                "text": "ati pinagudju'-udju' aku e' bangsa in\u0101n sampay pinagludja'an. Pinagdaplosan du aku bo' yampa nilansang pinapatay. Sag\u014d' apuwas pa'in t'llumbahangi min kamatayku allum du aku pab\u012bng.\u201d   "
                            },
                            {
                                "text": "     Sakali pina'an ni si Isa si Yakub maka si Yahiya ya anak si Sibidi karuwangan. \u201cTuwan Guru,\u201d yuk sig\u0101, \u201caniya' amu' kami bang pa'in hinangannu kami.\u201d  "
                            },
                            {
                                "text": "  Yuk si Isa, \u201cAi amu'bi?\u201d  "
                            },
                            {
                                "text": "  Anambung sig\u0101, yuk-i, \u201cBang ta'abut waktu kapaningk\u014d'nu ma kasahaya'annu, ya kabaya'an kami subay pinatingk\u014d' e'nu ma bihingnu, dakayu' ma kowan, dakayu' ma gibang.\u201d  "
                            },
                            {
                                "text": "  Yuk si Isa, \u201cMbal kata'uwanbi bang ai amu'bi ilu. Makasandal kam bah\u0101' pinananaman kasukkalan buwat pamasukkal aku ma sinos\u014dng ilu? Atawa makasandal kam pinalabay min kabinasahan ya song labayanku?\u201d  "
                            },
                            {
                                "text": "  \u201cAho', makasandal du kami,\u201d yuk duwangan e'.   Yuk si Isa, \u201cAsal makananam du kam kasukkalan buwat song pat'kka ni aku. Makalabay du kam min kabinasahan ya song labayanku."
                            },
                            {
                                "text": "Sag\u014d' halam aniya' kapatutku amene' bang sai pinatingk\u014d' ma bihingku kowan atawa ma bihingku gibang. Suku' ko' in\u0101n saga a'a ya tinagamahan paningk\u014d'an ina'an-i e' Tuhan.\u201d  "
                            },
                            {
                                "text": "  Takale pa'in e' saga sangp\u016b' mulid si Isa pasal bay niamu' e' si Yakub maka si Yahiya, magt\u016by in sig\u0101 karuwangan itu kinap'ddi'an atay."
                            },
                            {
                                "text": "Angkan sig\u0101m sin\u014d' e' si Isa patimuk ni atagna. Yukna, \u201cKata'uwanbi kajarihan saga a'a ma dunya itu. Ya binista taga-kapatut ma saga bangsa ngga'i ka Yahudi, ya na a'a magparintahan sig\u0101m maka magmandahan sasuku ma deyo'an sig\u0101m. Ya du saga puntuk nakura' sig\u0101m, angahagda asal ma sig\u0101m."
                            },
                            {
                                "text": "Sag\u014d' ka'am ilu mbal subay magbuwatt\u0113'. Sai-sai kam bilahi taga-\u014dn ma deyomanbi, subay magsosoho'an ni kasehe'an."
                            },
                            {
                                "text": "Sai-sai kam bilahi pinalanga subay magpa'ata ni a'a kamemon bo' anabangan sig\u0101m."
                            },
                            {
                                "text": "Subay iya pa'anggil ni aku ya Anak Manusiya' itu,\u201d yuk si Isa. \u201cYa pi'ituku ni dunya ngga'i ka aku subay pinaghinangan e' saga manusiya', sag\u014d' sig\u0101m ya subay tabangku. Pi'itu isab aku bo' paglilla'ku kallumku pangal'kkatku saga a'a aheka min paldusahan sig\u0101m.\u201d   "
                            },
                            {
                                "text": "     Na, at'kka na disi Isa ni da'ira Ariha. Jari itu, atulak pa'in iya maka saga mulidna minn\u0113', maka aheka isab a'a parongan ma sig\u0101m, aniya' a'a buta aningk\u014d' ma bihing l\u0101n palabayan sig\u0101m. Si Bartimiyus \u014dnna, ya anak si Timiyu. Hinangna anantili'."
                            },
                            {
                                "text": "Makata'u pa'in iya in si Isa min Nasaret ina'an palabay, magt\u016by iya angalingan pakosog. \u201cO Isa,\u201d yukna, \u201ctubu' sultan Da'ud, ma'ase' ka ba ma aku!\u201d  "
                            },
                            {
                                "text": "  Pinabukagan iya e' kaheka'an a'a in\u0101n, sin\u014d' da'a ahidjul. Sag\u014d' pinakosog gom pa'in pangalinganna, yukna, \u201cO Isa, tubu' Sultan Da'ud, ma'ase' na ka!\u201d  "
                            },
                            {
                                "text": "  Pahogga' si Isa bo' ah'lling ni saga sehe'na. \u201cLinganinbi iya pi'itu,\u201d yukna.   Jari nilinganan na iya, yuk-i, \u201cPalasig ka. An'ngge ka sabab ina'an si Isa angalinganan ka'a.\u201d"
                            },
                            {
                                "text": "Magt\u016by palaksu buta itu min baina maka e'na angala'anan manta bay pak'mmosna bo' pasekot ni si Isa.  "
                            },
                            {
                                "text": "  Yuk si Isa ma iya, \u201cAi kabaya'annu hinangku ma ka'a?\u201d   \u201cTuwan Guru,\u201d yukna, \u201cbilahi aku maka'nda' pab\u012bng.\u201d  "
                            },
                            {
                                "text": "  Yuk si Isa ma iya, \u201cAmole' na ka. Pauli' na matanu ma sabab pangandolnu ma aku.\u201d Saru'un-du'un du iya maka'nda' pab\u012bng ati ameya' iya paturul ma si Isa ma pal'ngngananna.    "
                            }
                        ]
                    },
                    {
                        "verses": [
                            {
                                "text": "     Jari itu, asekot-sekot pa'in disi Isa ni da'ira Awrusalam bo' ma atag kaluma'an Betpage maka Betani na, ta'abut e' sig\u0101m b\u016bd Kayu Jaitun. Mah\u0113' pa'in, sinoho' e' si Isa duwangan mulidna parah\u016b."
                            },
                            {
                                "text": "\u201cPeh\u0113' na kam,\u201d yukna, \u201cni kaluma'an ma dahuanbi ilu. Pagt'kkabi pina'an makab\u0101k du kam dakayu' anak kura' pahengkot, kura' halam bay tapangura'an a'a. Hubarinbi bo' bowahunbi pi'itu."
                            },
                            {
                                "text": "Bang aniya' ganta' atilaw ka'am bang angay ng\u0101'bi, haka'inbi buwattitu. Yukbi, \u2018Tu'ud pagguna e' nakura'. Mbal du at'ggol tin\u016bran du e'na.\u2019 \u201d  "
                            },
                            {
                                "text": "  Na, peh\u0113' duwangan mulid e' ati tab\u0101k e' sig\u0101 anak kura' ma l\u0101n, pahengkot ma tambol luma' maina'an. Sabu pa'in sig\u0101 angahubad,"
                            },
                            {
                                "text": "tinilaw sig\u0101 e' saga a'a bay magt'nggehan asal ma atag ina'an-i, yuk-i, \u201cAngay hubaranbi ilu?\u201d  "
                            },
                            {
                                "text": "  Anambung duwangan mulid in\u0101n buwat bay pangidda si Isa ma sig\u0101 ati pinasagaran palanjal."
                            },
                            {
                                "text": "Binowa kura' e' sig\u0101 ni si Isa ati nilampikan bukutna maka badju' sig\u0101 bo' yampa pangura'an e' si Isa."
                            },
                            {
                                "text": "Sakali itu aheka a'a am'llat s'mmek sig\u0101m ma l\u0101n palabayanna. Kasehe'an isab bay anagpe' saga engas-engas dahunan min huma bo' sinabulakan e' sig\u0101m ma l\u0101n."
                            },
                            {
                                "text": "Manjari ba'anan saga a'a ya pal'ngngan min dahuan si Isa sampay sig\u0101m paturul min buli'anna, maglinganan sama-sama, yuk-i,  \u201cMahaldika'! Bang pa'in binarakatan ya kawakilan e' Tuhan pi'itu! "
                            },
                            {
                                "text": "Bang pa'in binarakatan pamarintana ya song pat'nna'na, buwat pamarinta pangkatantam si Da'ud. Mahaldika' ni Tuhan Mahatinggi!\u201d   "
                            },
                            {
                                "text": "  Manjari pat'ngnga'-t'ngnga' si Isa ni da'ira Awrusalam bo' yampa pas\u014dd ni deyom langgal pagkulbanan. Nililing e'na ai-ai kamemon ma deyomna in\u0101n, sag\u014d', pagka song sangom na, paluwas iya minn\u0113'. Pab\u012bng iya maka saga mulidna kasangp\u016b' maka duwa ni kauman Betani.   "
                            },
                            {
                                "text": "     Pag'llaw dakayu' pa'in, hinabu sig\u0101m pauntas min Betani he', lingantu na si Isa."
                            },
                            {
                                "text": "Jari aniya' ta'nda'na min kat\u0101han dakayu' kayu igira alapat e' dahun, angkan iya pina'an ang'nda' bang taga-buwa'. Sag\u014d' pagpina'anna, luwal du dahun ya ta'nda' maina'an sabab ngga'i ka gi' musimna pagbuwa'."
                            },
                            {
                                "text": "Sinapdahan e' si Isa kayu in\u0101n, yukna, \u201cPuwas minnitu halam du aniya' amangan buwa' min kayu itu sampay ni kasaumulan.\u201d Na, takale sapda itu e' saga mulidna.   "
                            },
                            {
                                "text": "     Na, at'kka pa'in sig\u0101m ni Awrusalam, pas\u014dd si Isa ni deyom langgal pagkulbanan bo' yampa anagna' amala'an saga magdaragang maka maglilitu maina'an. Binulangkayat e'na lamisahan saga magsasambi' s\u012bn bangsa liyu ni s\u012bn Yahudi. Ya du paningk\u014d'an saga a'a magdagang assang pagkulban, binulangkayat isab e'na."
                            },
                            {
                                "text": "Halam aniya' bay pasagaranna angahangkut ai-ai labay min deyom langgal e'."
                            },
                            {
                                "text": "Jari amandu' si Isa ma saga a'a in\u0101n, yukna, \u201cTasulat asal pangallam Tuhan ma deyom Kitab, ya yuk-i,  \u2018Luma'ku itu ni\u014dnan luma' pagsambahayangan ma saga a'a kabangsa-bangsahan.\u2019  Sag\u014d' hinangbi na sali' luma' patapukan mundu!\u201d  "
                            },
                            {
                                "text": "  Kahaka'an saga imam alanga maka saga guru sara' agama pasal hinang si Isa itu, ya po'on sig\u0101m anagna' maggara' bang buwattingga e' sig\u0101m amapatay iya. Tin\u0101w asal sig\u0101m ma iya sabab kinainu-inuhan pandu'na e' a'a kamemon.  "
                            },
                            {
                                "text": "  Pagabay kohap pa'in, magla'anan disi Isa min Awrusalam e'.   "
                            },
                            {
                                "text": "     Subu-subu pa'in, hinabu pa'in disi Isa pabalik ni Awrusalam, ta'nda' e' sig\u0101m in kayu igira bay sapdahanna he', alanos na min gamut sampay pariyata'."
                            },
                            {
                                "text": "Taentom e' si Petros bay lling si Isa ati yukna, \u201cNda'un ba, Tuwan! Alanos na kayu igira bay sapdahannu he'!\u201d  "
                            },
                            {
                                "text": "  Anambung si Isa ma sig\u0101m, yukna, \u201cAngandol kam ma Tuhan."
                            },
                            {
                                "text": "Haka'anta kam to'ongan, bang saupama soho'bi b\u016bd itu ala'an min pa'ataganna bo' pat'nna' ni deyom s'llang, tahinang du ma ka'am bang pa'in halam aniya' hawal-hawal ma deyom ataybi, bang pa'in kam am'nnal isab in bay amu'bi tahinang du."
                            },
                            {
                                "text": "Angkan yukku ma ka'am, bang aniya' ai-ai amu'bi ni Tuhan, tantu kam pinaniya'an bang pa'in kam am'nnal in ka'am makasambut na."
                            },
                            {
                                "text": "Maka bang kam an'ngge angarap ni Tuhan, bo' aniya' akon-akon ma deyom ataybi ni a'a, ampununbi iya bo' supaya kam niampun isab e' Tuhan ma kala'atan bay tahinangbi. ["
                            },
                            {
                                "text": "Ya balikna na, bang mbal ampunbi a'a bay amakay dusa ni ka'am, ya du ka'am mbal niampun e' Mma'bi Tuhan ma deyom sulga'.]\u201d   "
                            },
                            {
                                "text": "     Na, at'kka sig\u0101m pab\u012bng ni Awrusalam. Manjari itu, pasalta' pa'in si Isa palunsul ma deyom langgal pagkulbanan, peh\u0113' ni iya saga kaimaman alanga, maka saga guru sara' agama, maka saga pagmatto'ahan Yahudi."
                            },
                            {
                                "text": "Yuk sig\u0101m ni iya, \u201cAi kapatutnu maghinang buwattilu? Sai bay amuwanan ka'a kapatut?\u201d  "
                            },
                            {
                                "text": "  Yuk si Isa, \u201cAniya' panilawku ma ka'am dah\u016b. Bang itu sambunganbi, haka'anta du kam bang ai kapatutku maghinang buwattitu."
                            },
                            {
                                "text": "Ya bay kapatut si Yahiya magpandi saga a'a, kapatut min Tuhan bah\u0101' atawa min manusiya' sadja? Sambunginbi aku.\u201d  "
                            },
                            {
                                "text": "  Sakali magisun saga pagnakura'an in\u0101n, yuk-i, \u201cBang saupama yukta in kapatut si Yahiya in\u0101n bay min Tuhan, tinilaw du kitam e'na itu bang angay kitam halam bay magkahagad ma iya."
                            },
                            {
                                "text": "Sag\u014d' bang yukta in kapatut si Yahiya in\u0101n min manusiya' sadja, all\u0101, piligdu.\u201d Tin\u0101w asal sig\u0101m sabab magkahagad saga a'a kamemon in si Yahiya d\u012b nabi min Tuhan."
                            },
                            {
                                "text": "Angkan buwattitu ya panambung saga nakura' in\u0101n ma panilaw si Isa, yuk-i, \u201cMbal kata'uwan kami bang minningga kapatutna.\u201d   \u201cNa,\u201d yuk si Isa, \u201cya du isab aku mbal aku angahaka'an ka'am bang minningga kapatutku maghinang saga hinangku itu.\u201d    "
                            }
                        ]
                    },
                    {
                        "verses": [
                            {
                                "text": "     Manjari anagna' si Isa amissala kissa paralilan. \u201cAniya',\u201d yukna, \u201cdakayu' a'a tag-tana' bay ananom bahan anggul ma kabbunna. Bay nilikus e'na maka \u0101d, bay kinali'an lowang pagp'gga'an buwa' anggul panaluran bohe'na. Nihinang isab e'na dakayu' balung-balung alanga pamantawan. Puwas e' bay patunggu'anna kabbun in\u0101n ma saga a'a magtutunggu' bo' yampa iya atulak ni lahat sadd\u012b."
                            },
                            {
                                "text": "Ta'abut pa'in musim pagpusu' buwa' anggul e', sinoho' e' tag-dapu kabbun in\u0101n dakayu' sosoho'anna peh\u0113' ni saga a'a magtutunggu' ang\u0101' bahagi'na."
                            },
                            {
                                "text": "Sag\u014d' pagt'kka sosoho'an itu, sinaggaw iya magt\u016by e' a'a magtutunggu'. Niraplosan iya e' sig\u0101m bo' yampa pinapole' ma halam aniya' tabowana."
                            },
                            {
                                "text": "Puwas e' aniya' sosoho'an sadd\u012b pinapeh\u0113' e' tag-kabbun in\u0101n. Jari in sosoho'an dakayu' itu kinakal ma k\u014dkna e' saga magtutunggu'. Nihalipulu isab iya."
                            },
                            {
                                "text": "Puwas e' anoho' na isab tag-dapu in\u0101n dakayu' sosoho'an sadd\u012b peh\u0113', ati pinapatay e' sig\u0101m. Aheka gi' isab sosoho'an bay pinabeya', sag\u014d' ya du sig\u0101m nila'at e' saga a'a magtutunggu' in\u0101n. Kasehe' bay niraplosan, kasehe' bay pinapatay."
                            },
                            {
                                "text": "Luwal du anak tag-dapu ya takapin, ya anakna l'lla kalasahanna. Jari itu, ma damuli katapusan, bay soho'na peh\u0113' anakna lahasiya' itu. Yukna ma deyom pikilanna, \u2018Tantu pinagaddatan anakku itu e' saga tunggu' he'.\u2019"
                            },
                            {
                                "text": "Sag\u014d' pag'nda' saga tunggu' ma anak tag-kabbun itu, magt\u016by sig\u0101m magisun. Yuk sig\u0101m, \u2018Ya na ko' ilu anak tag-dapu. S\u016bng kitam, papataytam iya bo' ta'\u0101'tam tana'na.\u2019"
                            },
                            {
                                "text": "Manjari sinaggaw iya e' sig\u0101m, bo' binono' maka tinimanan patayna paluwas min likusan.  "
                            },
                            {
                                "text": "  \u201cNa,\u201d yuk si Isa, \u201cai bah\u0101' nihinang e' tag-dapu kabbun? Tantu du iya pina'an amapatay saga a'a magtutunggu' he' ati patunggu'anna tana'na ma a'a sadd\u012b.\u201d"
                            },
                            {
                                "text": "Atilaw iya ni saga a'a in\u0101n, \u201cHalam bah\u0101' tabassabi deyom Kitab, ya yuk-i,  \u2018In batu bay tasulak e' saga a'a maghinang luma', ya kinab\u0101' halam aniya' gunana, ya na ina'an batu aheya to'ongan kalagihanna. "
                            },
                            {
                                "text": "Hinang Tuhan ko' in\u0101n, landu' ah\u0101p ma pang'nda' kami.\u2019 \u201d   "
                            },
                            {
                                "text": "  Tahati e' saga nakura' Yahudi in\u0101n in sig\u0101m ya pina'andigan e' si Isa, angkan iya arak sinaggaw e' sig\u0101m. Sag\u014d' halam kalandu'an sabab tin\u0101w sig\u0101m ma kaheka'an saga a'a, ya po'on ang'bba min iya saga pagnakura'an in\u0101n bo' ala'an minn\u0113'.   "
                            },
                            {
                                "text": "     Na, aniya' pinapeh\u0113' ni si Isa saga Parisi maka saga bebeya'an si Herod. Sin\u014d' sig\u0101m atilaw iya pah\u0101p bo' supaya tajallat ma panambungna."
                            },
                            {
                                "text": "Jari itu peh\u0113' sig\u0101m ah'lling ni si Isa, yuk-i \u201cTuwan Guru, kata'uwan kami in ka'a apote' asal ataynu. Mbal ka tin\u0101w sinoway e' sai-sai sabab sali' du bowahannu ma a'a kamemon. B'nnal sadja pamandu'nu pasal kaul-pi'il ya kinabaya'an e' Tuhan. Na, bang ma ka'a, bang kita ganta' amayad sukay ni parinta R\u014dm ya ma deyo'an Sultan Mahatinggi, langgalta bah\u0101' sara' agamatam? Wajib kita amayad atawa mbal?\u201d  "
                            },
                            {
                                "text": "  Sag\u014d' kinata'uwan asal e' si Isa kapagnahu'-nahu' sig\u0101m, angkan yukna, \u201cAngay kam bilahi anganjallat aku ma bissalaku? Bowahinbi aku dakayu' s\u012bn tibu'uk bo' talilingku.\u201d  "
                            },
                            {
                                "text": "  Binowahan iya dakayu' pisita ati tilawna sig\u0101m, yukna, \u201cPatta' sai maka \u014dn sai ma s\u012bn itu?\u201d   \u201cPatta' Sultan Mahatinggi maka sulatna,\u201d yuk sambung sig\u0101m.  "
                            },
                            {
                                "text": "  \u201cNa!\u201d yuk si Isa. \u201cSuku' sultan ko' itu, angkan pamayarunbi ni iya. Damikiyanna ai-ai suku' Tuhan, tukbalinbi isab ni Tuhan.\u201d Ainu-inu magt\u016by saga a'a in\u0101n ma si Isa.   "
                            },
                            {
                                "text": "     Puwas e' aniya' pina'an ni si Isa saga a'a Saddusi, daginis agama Yahudi ya magpina'in halam aniya' allum pab\u012bng ma llaw damuli. Atilaw sig\u0101m ma si Isa, yuk-i,"
                            },
                            {
                                "text": "\u201cTuwan Guru, aniya' sara' bay pang'bba kitam e' si Musa pasal a'a amatay ma halam taga-tubu'. In baluna subay ni\u0101' h'nda e' siyalina bo' supaya aniya' anak binista tubu' min a'a bay amatay he'."
                            },
                            {
                                "text": "Na,\u201d yuk sig\u0101m, \u201caniya' bay pitu' l'lla magdanakan. Magh'nda siyaka he' sag\u014d' amatay ma halam taga-anak."
                            },
                            {
                                "text": "Jari baluna he' ni\u0101' h'nda e' siyali pasunu' ati amatay isab iya ma halam taga-anak. Damikiyanna isab siyali kat'lluna."
                            },
                            {
                                "text": "Papu'utta na, in pitu' magdanakan bay makah'nda ni dakayu' du d'nda he', bo' amatay sig\u0101m kamemon ma halam taga-anak. Ma katapusanna amatay isab d'nda."
                            },
                            {
                                "text": "Na, Tuwan,\u201d yuk sig\u0101m, \u201cbang ta'abut llaw pagpakallum pabalik saga a'a magpatayan, h'nda sai bah\u0101' d'nda he'? Sabab bay iya ta'\u0101' h'nda e' sig\u0101m kapitu' magdanakan.\u201d  "
                            },
                            {
                                "text": "  Anambung si Isa ma sig\u0101m, yukna, \u201cYa angkan kam as\u0101' sabab mbal kata'uwanbi bang ai ma deyom Kitab, maka mbal kata'uwanbi kosog kawasa Tuhan."
                            },
                            {
                                "text": "Sabab bang manusiya' itu pinakallum na min kamatay, makasali' du kitam ni bangsa mala'ikat ma deyom sulga' sabab mbal na magh'nda-h'lla."
                            },
                            {
                                "text": "Na, ya pasal isab saga a'a pinakallum pab\u012bng min kamatay, kil\u0101ku halam tabassabi ma deyom Kitab si Musa, ya pasal po'on puhung arokot. Yuk Tuhan ma iya, \u2018Aku ya Tuhan disi Ibrahim, si Isa'ak maka si Yakub.\u2019"
                            },
                            {
                                "text": "Tuhan itu,\u201d yuk si Isa, \u201cpagtuhanan asal e' saga a'a allum, ngga'i ka e' a'a magpatayan. Aheya pah\u0101p kas\u0101'anbi ilu!\u201d   "
                            },
                            {
                                "text": "     Na, aniya' maina'an dakayu' guru sara' agama, ati takalena pagbissala si Isa maka saga Saddusi he'. Tapikilna pa'in, ah\u0101p panambung si Isa ma sig\u0101m, pasekot iya ni si Isa atilaw, yukna, \u201cYa ingga panoho'an Tuhan ahalga' min kamemon?\u201d  "
                            },
                            {
                                "text": "  Yuk si Isa, \u201cMuna-muna panoho'an \u012btu: \u2018Pakale kam bangsa Isra'il! Ya Pangh\u016b' pagtuhanantam dakayu' du."
                            },
                            {
                                "text": "Wajib kam alasa to'ongan ma Tuhan. Ya lasabi ma iya subay min deyom ataybi, min panahu'anbi, min deyom tawhidbi, maka min kosogbi.\u2019"
                            },
                            {
                                "text": "Ya na itu panoho'an karuwana, ya yuk-i, \u2018Wajib kam alasahan pagkahibi manusiya' buwat e'bi alasahan baranbi\u2019. Halam aniya' panoho'an makaliyu min duwa panoho'an itu.\u201d  "
                            },
                            {
                                "text": "  \u201cTaluwa', Tuwan Guru,\u201d yuk guru in\u0101n ni si Isa. \u201cB'nnal ya yuknu ilu. In Tuhantam dakayu' du, halam aniya' sadd\u012b min iya."
                            },
                            {
                                "text": "Maka manusiya' itu wajib alasa ma Tuhan min deyom atayna maka min deyom tawhidna maka min kosogna. Wajib isab iya alasahan pagkahina manusiya' buwat e'na alasahan baranna. Ahalga' panoho'an karuwa itu, wajib binogbogan labi gi' min hinang panukbal susumbali'an atawa lalabotan indaginis ni Tuhan.\u201d  "
                            },
                            {
                                "text": "  Ta'nda' pa'in e' si Isa kalalom pangita'u a'a in\u0101n anambung buwatt\u0113', angkan yukna ma iya, \u201cKa'a ilu asekot ni pagparintahan Tuhan.\u201d Puwas e' halam aniya' makatawakkal atilaw ma si Isa minsan ai na.   "
                            },
                            {
                                "text": "     Manjari itu, hinabu pa'in si Isa amandu' ma deyom langgal pagkulbanan, aniya' panilawna, yukna, \u201cAngay saga guru sara' agama magpina'in pasal Al-Masi in iya tubu' sultan Da'ud?"
                            },
                            {
                                "text": "Sabab si Da'ud baranna bay magkallam, waktu kapagbaya' R\u016b Sussi ma iya. Buwattitu bay pagkallamna he':  \u2018Bay angabtang Tuhan ni Pangh\u016b'ku, yukna, Dai' ka aningk\u014d' ma bihingku kowan, ati bowaku palbantahannu tatau' ma deyo' p\u0101d-tape'nu.\u2019 "
                            },
                            {
                                "text": "Na,\u201d yuk si Isa, \u201cpagka Al-Masi ni\u014dnan Pangh\u016b' e' si Da'ud, tantu iya ngga'i ka hal panubu' si Da'ud.\u201d       Manjari landu' aheka a'a kin\u014dgan akale ma si Isa."
                            },
                            {
                                "text": "Yukna ma pamandu'na, \u201cHalli'inbi saga guru sara' agama, ya tagihan maglunsul magpamakay juba ataha'. Tagihan isab sig\u0101m nihulmat bang ma mairan."
                            },
                            {
                                "text": "Bang sig\u0101m ma deyom langgal bilahi pinatingk\u014d' ma tingk\u014d'an bangsahan. Ya du bang sig\u0101m ma pagjamuhan, subay paningk\u014d'an ya tinau'an a'a alanga."
                            },
                            {
                                "text": "Ni'inyaya e' sig\u0101m saga balu d'nda supaya ta'\u0101' luma' sig\u0101m, maka pinataha' e' sig\u0101m sambahayang sig\u0101m paglaku-laku in sig\u0101m bal-iman. Angkan pinalabi kabinasahan sig\u0101m ma ahirat.\u201d   "
                            },
                            {
                                "text": "     Na, aningk\u014d' pa'in si Isa ma deyom langgal, ma anggopan tu'ung pangah\u016bgan s\u012bn pagjakat, ang'nda'-ng'nda' iya ma saga a'a magpangah\u016bg s\u012bn pagjakat sig\u0101m. Aheka a'a dayahan wa'i angah\u016bg pilak aheka."
                            },
                            {
                                "text": "Manjari aniya' pina'an dakayu' d'nda balu, miskin to'ongan, angah\u016bg duwa unud s\u012bn, halga'na dakayu' unud s\u012bn tumbaga."
                            },
                            {
                                "text": "Sakali sinoho' e' si Isa saga mulidna patimuk ni iya bo' yukna ma sig\u0101m, \u201cB'nnal ya pamissalaku ni ka'am itu, ya duwa unud s\u012bn tah\u016bg e' d'nda miskin itu ahalga' gi' min pilak kamemon ya nih\u016bg e' kasehe'an."
                            },
                            {
                                "text": "Sabab kasehe'an in\u0101n bay amuwan min alta' sig\u0101m manglabi-labihan. Saguw\u0101' d'nda itu, minsan iya miskin, bay pamuwanna s\u012bn kamemon ya arak pam'llina napakana.\u201d    "
                            }
                        ]
                    },
                    {
                        "verses": [
                            {
                                "text": "     Manjari itu, pasalta' pa'in si Isa paluwas min langgal pagkulbanan, aniya' dakayu' mulidna ah'lling ni iya, \u201cNda'un ba, tuwan!\u201d yukna. \u201cAlingkat landu' langgal itu maka saga batu bay pangahinang iya!\u201d  "
                            },
                            {
                                "text": "  Anambung si Isa, yukna, \u201cTa'nda'nu kaheya langgal itu kamemon, \u0101? Sag\u014d' haka'anta ka, ma sinos\u014dng in langgal itu alubu du. Halam du aniya' batuna angapin magbangkat, kinanat du kamemon.\u201d   "
                            },
                            {
                                "text": "     Puwas e', aningk\u014d' pa'in si Isa ma b\u016bd Kayu Jaitun, ma anggopan langgal pagkulbanan, pina'an ni iya si Petros, si Yakub, si Yahiya maka si Andariyas, hal sig\u0101m-sig\u0101m sadja."
                            },
                            {
                                "text": "Yuk sig\u0101m ni si Isa, \u201cPahatiun kono' kami bang sumiyan paniya' ya bay yuknu insini', maka bang paltanda'an ai pinatuwa' bo' kinata'uwan in pakaradja'an in\u0101n kamemon song pat'kka na?\u201d  "
                            },
                            {
                                "text": "  Anambung si Isa yukna, \u201cKamaya'-maya' kam bo' mbal niakkalan."
                            },
                            {
                                "text": "Sabab ma sinos\u014dng aheka pi'itu anabbut \u014dnku, maglaku-laku in sig\u0101m Al-Masi, ati aheka tabowa-bowa niakkalan e' sig\u0101m."
                            },
                            {
                                "text": "Bang aniya' takalebi hunub-hunub pagbono' ma kasekotan atawa habal pasal pagbono' ma lahat sadd\u012b, da'a kam agawa. Tantu paniya' pagbono', sag\u014d' ngga'i ka gi' ina'an-i llaw kiyamat."
                            },
                            {
                                "text": "Magbono' du bangsa dakayu' maka dakayu', parinta dakayu' isab maka parinta dakayu'. Paniya' du isab linug ma sabarang lahat, maka paniya' isab gotom. Saguw\u0101' in bala' itu kamemon hal tagna'anna sadja, sali' dalil d'nda ab'ttong bang yampa tananamna amuka' puhu'.  "
                            },
                            {
                                "text": "  \u201cSag\u014d' ka'am ilu,\u201d yuk si Isa, \u201csubay painsap to'ongan sabab sinaggaw du kam bo' tinandanan ni paghukuman. Pinagdaplosan du kam ma deyom kalanggalan Yahudi. Pinatampal kam ni saga gubnul maka ni saga sultan ma sabab aku ya pameya'anbi, ati makasaksi' du kam ni sig\u0101m ma pasalanku.  "
                            },
                            {
                                "text": "  \u201cLapal ah\u0101p itu subay pinagnasihat dah\u016b ni sabarang bangsa bo' yampa ta'abut llaw kiyamat dunya."
                            },
                            {
                                "text": "Bang kam ganta' sinaggaw bo' tinandanan ni sara', da'a kam magsusa bang ai subay pamissalabi. Pamissalahunbi lapal ai-ai ya pamatulun ka'am bang ta'abut waktuna. Sababna ngga'i ka baranbi ya ah'lling ma waktu e'-i, sag\u014d' R\u016b Sussi."
                            },
                            {
                                "text": "Ma waktu sin\u014dng in\u0101n aniya' du saga a'a anukbalan danakan sig\u0101m ni sai-na bo' pinapatay. Aniya' du isab saga matto'a l'lla anukbalan anakna bo' pinapatay. Saga anak isab amantahan matto'a sig\u0101m, anoho' isab subay pinapatay."
                            },
                            {
                                "text": "Maka ka'am saga mulidku,\u201d yuk si Isa, \u201ckinab'nsihan du e' a'a kamemon ma sabab aku ya pameya'anbi. Sag\u014d' lappasan du sasuku ahogot imanna ma deyom kabinasahan sampay ni kahinapusan.\u201d   "
                            },
                            {
                                "text": "     \u201cMa sinos\u014dng aniya' ta'nda'bi \u2018kasammalan makaharam\u2019 pat'nna' ma ngga'i ka pat'nna'anna (sai-sai amassa itu sin\u014d' pahati). Bang he'-i paniya' na, sasuku pat'nna' ma tana' Yahudiya subay alahi peh\u0113' ni kab\u016bd-b\u016bran."
                            },
                            {
                                "text": "Bang aniya' a'a ma luwasan luma'na subay mbal s\u014ddna luma'na ang\u0101' ai-aina."
                            },
                            {
                                "text": "Bang aniya' a'a ma humana subay mbal pab\u012bng ni luma' ang\u0101' badju'na paghaggut."
                            },
                            {
                                "text": "Nd\u016b', maka'ase'-ase' saga d'nda ab'ttong ma masa ina'an-i maka saga d'nda taga-anak duru'an lagi'."
                            },
                            {
                                "text": "Amu'inbi ase' ni Tuhan bang pa'in pakaradja'an in\u0101n mbal magsabu maka musim paghaggut."
                            },
                            {
                                "text": "Sabab ya kabinasahan patumbuk ma masa sin\u014dng ilu,\u201d yuk si Isa, \u201cakalap gi' bisana min kabinasahan kamemon bay kalabayan manusiya' sangay min waktu kapamapanjari dunya e' Tuhan, sampay ni waktu itu. Maka mbal isab kabalikan."
                            },
                            {
                                "text": "Daipara kinulangan e' Tuhan t'ggol kabinasahan in\u0101n. Bang bay mbal, halam du aniya' angapin allum. Kinulangan du e' Tuhan ma sabab saga a'ana ya asal tapene'na.  "
                            },
                            {
                                "text": "  \u201cNa, bang ta'abut waktu ina'an-i bo' aniya' ganta' anuhuma ni ka'am, yuk-i, \u2018Nda'unbi! Itiya' na Al-Masi,\u2019 atawa, \u2018Ina'an na iya maina'an,\u2019 da'a to'ongan kahagarunbi."
                            },
                            {
                                "text": "Sababna ma waktu sin\u014dng in\u0101n aniya' du patuwa' saga a'a magnahu'-nahu' in sig\u0101m Al-Masi atawa in sig\u0101m nabi min Tuhan. Magpa'nda' sig\u0101m hinang barakatan maka saga paltanda'an kainu-inuhan a'a bo' supaya ka'akkalan sampay a'a suku' Tuhan ya asal tapene'na, bang tabowa niakkalan."
                            },
                            {
                                "text": "Sag\u014d' painsap kam,\u201d yuk si Isa ni saga mulidna he'. \u201cBay na kam pata'uku pasal pakaradja'an ilu kamemon ma halam gi' ta'abut waktuna.\u201d   "
                            },
                            {
                                "text": "     \u201cMa llaw sin\u014dng ilu,\u201d yuk si Isa, \u201capuwas pa'in saga kabinasahan bay sabbutku he',  \u2018angalendom mata llaw, mbal amuwan sawa mata bulan. "
                            },
                            {
                                "text": "Saga bitu'un magkapakpak min diyata' langit, saga pandoga ma tonga'an ayan tabowa maglensa.\u2019   "
                            },
                            {
                                "text": "  \u201cPuwas e' maka'nda' du saga manusiya' ma aku, in Anak Manusiya', ameya' min gabun tudju pi'itu. Ta'nda' du e' sig\u0101m kosog barakatku maka sahayaku."
                            },
                            {
                                "text": "Papeh\u0113'ku saga mala'ikatku ni mpat pidju alam animuk saga a'a bay tapene'ku, min bihing langit dambila' maka dambila'.\u201d   "
                            },
                            {
                                "text": "     \u201cPamint\u0101nginbi po'on kayu igira,\u201d yuk si Isa. \u201cBang ta'nda'bi angugbus t\u014dng engas-engasna sampay angandahun na to'ongan, minn\u0113' kata'uwanbi song musim pang'llaw na."
                            },
                            {
                                "text": "Damikiyanna bang ta'nda'bi paniya' na bay pamissalaku ma ka'am e', minn\u0113' isab kata'uwanbi in kabalikku ni dunya asekot na."
                            },
                            {
                                "text": "B'nnal ya pangahakaku itu ma ka'am, ma mbal gi' magpatayan saga a'a ya allum ma buwattina'an, paniya' du pakaradja'an kamemon ya pamissalaku itu."
                            },
                            {
                                "text": "Papinda du langit maka dunya sag\u014d' kabtanganku itu mbal to'ongan magkapinda.\u201d   "
                            },
                            {
                                "text": "     \u201cHalam aniya' makata'u,\u201d yuk si Isa, \u201cbang sumiyan llaw maka waktu kabalikku pi'itu ni dunya. Minsan bangsa mala'ikat ma deyom sulga', mbal kinata'uwan e' sig\u0101m. Minsan aku, Anak Tuhan, mbal kata'uwanku. Luwal Mma'ku Tuhan ya makata'u."
                            },
                            {
                                "text": "Painsap kam! Pajaga kam, sabab mbal kata'uwanbi ina'an-i bang sumiyan waktu kapamaniya' iya."
                            },
                            {
                                "text": "Ya dalilna sali' a'a magbamba ala'an min luma'na atulak ni lahat sadd\u012b. Pajagahanna ai-aina ma saga sosoho'anna. Pat'nna'anna sig\u0101m hinang pakaniya-pakaniya, ati amay-amayanna tunggu' lawang, sin\u014d' pajaga to'ongan.  "
                            },
                            {
                                "text": "  \u201cNa,\u201d yuk si Isa, \u201cya du ka'am subay pajaga sabab mbal kata'uwanbi bang sumiyan waktu kat'kka tag-dapu luma', bang abay-kohap ka, tonga' bahangi ka, waktu pangukku'uk manuk ka, atawa waktu pagk'llat llaw."
                            },
                            {
                                "text": "Minsan patagha' t'kkana subay kam mbal tab\u0101k e'na magtulihan."
                            },
                            {
                                "text": "Ya pangamay-ngamayku ma ka'am sali' du maka llingku ma kamemon: \u2018Pajaga kam!\u2019 \u201d    "
                            }
                        ]
                    },
                    {
                        "verses": [
                            {
                                "text": "     Na, duwang'llaw gi' bo' Hinang Paglakad maka Hinang Tinapay Halam Pasuligna. Manjari saga kaimaman alanga maka saga guru sara' agama magisun na pa'in bang buwattingga e' sig\u0101m anaggaw si Isa ma halam aniya' makata'u, bo' supaya iya pinapatay."
                            },
                            {
                                "text": "\u201cDa'a pasalta'ta ma pagjamu,\u201d yuk sig\u0101m, \u201cbo' mbal ahiluhala' saga a'a kamemon.\u201d   "
                            },
                            {
                                "text": "     Na, ina'an si Isa ma Betani, ma luma' si Simun a'a bay ni'ipul. Ma pagkakanan pa'in si Isa, aniya' pina'an ni iya dakayu' d'nda amowa bingki'-bingki' nihinang min batu pote', isihan ns'llan pahamut. Ns'llan itu ns'llan narda halam aniya' lamudna, landu' ahalga'. Jari pinate' e' d'nda k'llong bingki'-bingki' ati binusugan k\u014dk si Isa maka ns'llanna."
                            },
                            {
                                "text": "Aniya' maina'an saga a'a magdugal kabowa kagit atay sig\u0101m. Magbissala sig\u0101m dangan-parangan, yuk-i, \u201cAngay ns'llan ahalga' itu pinaka'at?"
                            },
                            {
                                "text": "Arapun pinab'llihan labi t'llu hatus pilak ati b'llihanna in\u0101n pamuwan ni kamiskinan.\u201d Jari sinoway sidda e' sig\u0101m d'nda bay amusug ns'llan e'.  "
                            },
                            {
                                "text": "  Sag\u014d' ah'lling si Isa, yukna, \u201cPasagarinbi na iya. Angay iya sasawbi? Ah\u0101p sidda hinangna ma aku itu."
                            },
                            {
                                "text": "Sabab paddas na pa'in aniya' a'a miskin ma ka'am. Makatabang du kam ma sig\u0101m bang sumiyan-sumiyan kabaya'anbi. Saguw\u0101' aku itu mbal du paddas ma ka'am."
                            },
                            {
                                "text": "D'nda itu bay makahinang ya takole'na, hatina bu'usanna ns'llan pahamut ni baranku pangawal llaw pagkubul ma aku."
                            },
                            {
                                "text": "B'nnal ya pah'llingku itu ma ka'am,\u201d yuk si Isa, \u201cpi'ingga-pi'ingga lahat pagnasihatan lapal ah\u0101p ma kaluha'an dunya, kinissa du pasal bay hinang d'nda itu pangentoman ma iya.\u201d   "
                            },
                            {
                                "text": "     Puwas pa'in ina'an, si Judas Iskariyut, dakayu' mulid si Isa min kasangp\u016b' maka duwa, bay peh\u0113' ni kaimaman alanga magisun an\u014dngan si Isa ni sig\u0101m."
                            },
                            {
                                "text": "Pagkale sig\u0101m bang ai gawi si Judas itu, magt\u016by sig\u0101m kin\u014dgan ati anganjanji' sig\u0101m anambahan iya maka s\u012bn. Pagubus, amiha iya waktu ah\u0101p pan\u014dngna si Isa ni sig\u0101m.   "
                            },
                            {
                                "text": "     Na, ta'abut tagna'an llaw paghinang saga Yahudi ma Hinang Tinapay Halam Pasuligna. Ya na ina'an llaw panumbali' saga anak bili-bili ya kinakan e' sig\u0101m pangentoman waktu bay kapangalappas Tuhan ma ka'mbo'-mbo'an sig\u0101m. Tinilaw si Isa e' saga mulidna, yuk-i, \u201cMaingga kabaya'annu panakapan kami pagjamuhannu ma Hinang Paglakad?\u201d  "
                            },
                            {
                                "text": "  Jari sinoho' e' si Isa duwangan mulidna, yukna, \u201cPeh\u0113' kam ni deyom da'ira in\u0101n. Sinampang du kam e' dakayu' l'lla amowa kibut isihan bohe'. Turulunbi iya"
                            },
                            {
                                "text": "sampay iya pas\u014dd na ni deyom luma'. Amissala kam isab ni tag-dapu luma' ya pas\u014dranna, yukbi, \u2018Sin\u014d' ka tinilaw e' Guru bang maingga bilik pagjamuhanna maka saga mulidna ma Hinang Paglakad?\u2019"
                            },
                            {
                                "text": "Jari pina'nda'an du kam bilik aluha ma diyata' angkap,\u201d yuk si Isa. \u201cPanyap asal bilik in\u0101n ati maina'an kam magsakap kinakantam.\u201d  "
                            },
                            {
                                "text": "  Na, peh\u0113' duwangan mulid e' ni deyom da'ira. Ta'nda' e' sig\u0101 mah\u0113' buwat bay pamissala ma sig\u0101 e' si Isa, ati sinakap e' sig\u0101 kinakan ma Hinang Paglakad.  "
                            },
                            {
                                "text": "  Ta'abut pa'in abay kohap magbeya' si Isa maka mulidna kasangp\u016b' maka duwa pina'an ni luma' pagsakapan kinakan e'."
                            },
                            {
                                "text": "Jari itu, hinabu sig\u0101m amangan, amissala si Isa ni sig\u0101m, yukna, \u201cB'nnal ya pamissalaku itu ma ka'am, aniya' dangan min ka'am magbantu an\u014dngan aku ni bantaku. Itiya' iya maitu magsalu maka aku.\u201d  "
                            },
                            {
                                "text": "  Magt\u016by kat'kkahan susa saga mulid e' ati atilaw sig\u0101m ma si Isa magsunu'-sunu'. Yuk-i, \u201cNgga'i ka bah\u0101' aku?\u201d  "
                            },
                            {
                                "text": "  Yuk sambung si Isa, \u201cA'a du min ka'am kasangp\u016b' maka duwa, sehe'ku magsalu an'nno'an tinapayna ni deyom pinggan itu."
                            },
                            {
                                "text": "Aku itu, Anak Manusiya',\u201d yuk si Isa, \u201camatay du buwat bay tasulat ma pasalanku ma deyom Kitab. Saguw\u0101' siya-siya du a'a ya an\u014dngan Anak Manusiya' ni bantana. Ah\u0101p lagi' a'a in\u0101n halam bay nianakan.\u201d   "
                            },
                            {
                                "text": "     Sabu sig\u0101m masi amangan, ni\u0101' tinapay e' si Isa. Niamu'an e'na pagsukulan bo' yampa pinagp\u014dng-p\u014dng e'na ati pamuwanna ma saga mulidna. \u201cSambutunbi,\u201d yukna, \u201csabab tinapay itu baranku ko'.\u201d  "
                            },
                            {
                                "text": "  Ni\u0101' isab e'na dakayu' sawan ati niamu'an e'na isab pagsukulan bo' yampa s\u014dnganna ni sig\u0101m panginuman sig\u0101m kamemon."
                            },
                            {
                                "text": "Yukna, \u201cLaha'ku ko' itu, tanda' sin kapagsulutan Tuhan maka manusiya'. Laha'ku song pinabu'us ma sababan a'a aheka, supaya sig\u0101m kalappasan."
                            },
                            {
                                "text": "B'nnal ya pangahakaku itu ma ka'am, puwas itu mbal na aku anginum binu-anggul itu pab\u012bng. Subay aku ma deyom pagparintahan Tuhan na bo' yampa aku anginum binu-anggul pabalik.\u201d  "
                            },
                            {
                                "text": "  Puwas e', aubus pa'in e' sig\u0101m bay angalang dakayu' kalangan pamudji Tuhan, paluwas na sig\u0101m minn\u0113' tudju ni b\u016bd Kayu Jaitun.   "
                            },
                            {
                                "text": "     Manjari ah'lling si Isa ni sig\u0101m, yukna, \u201cAlahi du kam kamemon ang'bba min aku sabab tasulat ko' in\u0101n ma deyom Kitab, ya yuk-i,  \u2018Bono'ku,\u2019 yuk Tuhan, \u2018a'a bay angupiksa' bili-bili ati akaukanat saga bili-bili bay daumpigan.\u2019 "
                            },
                            {
                                "text": "Sag\u014d' bang aku tapakallum na pab\u012bng min kamatayku, parah\u016b du aku min ka'am tudju ni lahat Jalil.\u201d  "
                            },
                            {
                                "text": "  Ah'lling si Petros ni iya, yukna, \u201cMbal to'ongan ka bbahanku minsan ka ni'bbahan e' kasehe'an itu.\u201d  "
                            },
                            {
                                "text": "  Yuk si Isa, \u201cHaka'anta ka to'ongan, ma sangom itu, ma halam gi' kaminduwa pangukku'uk manuk, amalilu du ka min t'llu in aku mbal kata'uwannu.\u201d  "
                            },
                            {
                                "text": "  Gom pa'in akosog e' si Petros ah'lling, yukna, \u201cMinsan aku paunung amatay ma ka'a mbal du ka paliluhanku.\u201d Ya du saga mulid kasehe'an, buwatt\u0113' isab pah'lling sig\u0101m.   "
                            },
                            {
                                "text": "     Manjari palanjal gi' sig\u0101m ni kabbun ni\u014dnan Getsemane ati yuk si Isa ni saga mulidna, \u201cMaitu gi' kam aningk\u014d'. Pina'an lagi' aku anabbut ni Tuhan.\u201d"
                            },
                            {
                                "text": "Ya binowa e' si Isa sehe'na pina'an si Petros, si Yakub maka si Yahiya. Sakali magkasusahan iya, magk'bba-k'bba atayna."
                            },
                            {
                                "text": "Yukna ni t'llungan mulidna he', \u201cAku itu agon magkamamatay ma sabab kasusahan itu. Angagad kam maitu magjaga.\u201d  "
                            },
                            {
                                "text": "  Makalawak-lawak pa'in iya min sig\u0101m, pahantak iya ni tana' maka e'na anabbut ni Tuhan. Ya niamu' e'na bang makajari, mbal na iya pinat'kkahan kabinasahan ya song ta'abutna."
                            },
                            {
                                "text": "\u201cAr\u014dy, Mma'!\u201d yukna. \u201cBang makajari la'anin lagi' min aku sawan kabinasahan itu. Sag\u014d' ngga'i ka kabaya'anku subay nir\u016blan, bang pa'in min kabaya'annu.\u201d  "
                            },
                            {
                                "text": "  Puwas e' pab\u012bng si Isa ni saga mulidna t'llungan ati tab\u0101kna sig\u0101m magtulihan. Yukna ni si Petros, \u201cO Simun, atuli ka? Mbal ka bah\u0101' makatatas anganjaga minsan la'a hal danj\u0101m?"
                            },
                            {
                                "text": "Pajaga kam. Angamu' kam tabang ni Tuhan bo' kam mbal tabowa-bowa e' sasat. Lilla' deyom ataybi sag\u014d' abuhat pamarananbi.\u201d  "
                            },
                            {
                                "text": "  Sakali peh\u0113' si Isa ni baina anabbut ni Tuhan pab\u012bng buwat bay panabbutna dah\u016b."
                            },
                            {
                                "text": "Makabalik pa'in iya ni disi Petros tab\u0101kna isab sig\u0101m magtulihan pab\u012bng sabab kinaru' sidda. Mbal kinata'uwan e' sig\u0101m bang ai panambung sig\u0101m ma si Isa.  "
                            },
                            {
                                "text": "  Pagbalik si Isa kamint'lluna, yukna ni sig\u0101m, \u201cOy, atuli gi' kam? Pahali-hali gi' kam? Sarang na ko' ilu. Ta'abut na waktu. Aku, Anak Manusiya' itu, song na tinukbalan ni pang'ntanan saga a'a ala'at."
                            },
                            {
                                "text": "Pabungkal na kam! S\u016bng na kitam sabab ilu na a'a ya an\u014dngan aku ni sig\u0101m.\u201d   "
                            },
                            {
                                "text": "     Na, hinabu si Isa ah'lling gi' ni saga mulidna, magt\u016by at'kka pina'an si Judas, dakayu' mulid si Isa min kasangp\u016b' maka duwa. Aheka a'a magbeya' maka iya magpamowa takos maka saga kakakal. Saga a'a in\u0101n bay sin\u014d' pina'an e' saga kaimaman alanga sampay e' saga guru sara' agama maka saga pagmatto'ahan.  "
                            },
                            {
                                "text": "  Aniya' asal pandoga bay pamuwan si Judas ma saga a'a he'. Bay yukna ma sig\u0101m, \u201cYa a'a siyumku, ya na he' saggawbi. Bowahunbi iya peh\u0113' maka jagahinbi iya pah\u0101p.\u201d"
                            },
                            {
                                "text": "Pagt'kka si Judas pina'an, magt\u016by iya pa'abut ni si Isa. \u201cTuwan Guru,\u201d yukna. Jari siyumna."
                            },
                            {
                                "text": "Sinaggaw si Isa e' saga a'a in\u0101n, binalutan pahogot."
                            },
                            {
                                "text": "Sag\u014d' aniya' dakayu' min saga a'a magt'nggehan maina'an angahurusan patakosna. Nilagut e'na dakayu' sosoho'an Imam Muwallam ati autas dambila' taingana.  "
                            },
                            {
                                "text": "  Ah'lling si Isa ni saga a'a bay anaggaw iya, yukna, \u201cKab\u0101'bi bah\u0101' in aku itu mundu, ya po'on kam subay amowa takos maka kakakal panaggawbi aku?"
                            },
                            {
                                "text": "Llaw-llaw aku bay amandu' ma deyom langgal pagkulbanan e'. Mah\u0113' aku ma ka'am bo' halam aku bay saggawbi. Sag\u014d' ai-ai bay tasulat ma deyom Kitab subay aniya' kamaksuranna.\u201d"
                            },
                            {
                                "text": "Manjari maglahian saga mulid si Isa kamemon ati pinasagaran iya maina'an.  "
                            },
                            {
                                "text": "  Aniya' isab maina'an dakayu' subul paturul ma si Isa. Luwal h\u014ds ya pas'mmekna. Na, arak iya sinaggaw e' sig\u0101m,"
                            },
                            {
                                "text": "sag\u014d' ni'bbahan e'na h\u014dsna ati alahi iya magpanantang.   "
                            },
                            {
                                "text": "     Manjari itu binowa si Isa e' sig\u0101m ni luma' Imam Muwallam. Ina'an magsakaum saga kaimaman alanga kamemon maka saga pagmatto'ahan maka saga guru sara' agama."
                            },
                            {
                                "text": "Bay paturul isab si Petros ma si Isa sag\u014d' min katahan. Paturul iya sampay pas\u014dd na ni deyom halaman luma' Imam Muwallam ati maina'an iya magtingk\u014d'an maka saga jaga imam e', parangka ma bihing api.  "
                            },
                            {
                                "text": "  Ya kaimaman alanga maka kamemon saga a'a ma Tumpukan Maghuhukum amiha sababan panuntut sig\u0101m ma si Isa bo' supaya iya pinat'nna'an hukuman ni kamatay. Saguw\u0101' halam aniya' panuntutan tab\u0101k e' sig\u0101m."
                            },
                            {
                                "text": "Aheka magsaksi' puting bahasa iya katuntutan sag\u014d' mbal maguyun saksi' sig\u0101m.  "
                            },
                            {
                                "text": "  Aniya' a'a kasehe' bay an'ngge amuwan saksi' itu panuntut sig\u0101m ma si Isa bo' pa'in putingan."
                            },
                            {
                                "text": "Yuk-i, \u201cBay takale kami a'a itu angupama in iya angalubu langgal pagkulbanan ya hinangan tangan manusiya' in\u0101n. Ma deyom t'llung'llaw kono' amat'ngge iya langgal sadd\u012b, sag\u014d' ngga'i ka manusiya' ya angahinang iya.\u201d"
                            },
                            {
                                "text": "Malaingkan minsan buwatt\u0113' panaksi' sig\u0101m mbal du maguyun bissala sig\u0101m.  "
                            },
                            {
                                "text": "  Manjari an'ngge Imam Muwallam ma t'ngnga' sig\u0101m atilaw ma si Isa. Yukna, \u201cKa'a ilu, halam bah\u0101' aniya' panganda'awanu ma panuntutan ka'a itu?\u201d  "
                            },
                            {
                                "text": "  Saguw\u0101' halam ah'lling si Isa, halam iya anambung. Amissala pab\u012bng Imam Muwallam, yukna, \u201cKa'a bah\u0101' Al-Masi, Anak Tuhan?\u201d  "
                            },
                            {
                                "text": "  \u201cAho', aku na,\u201d yuk si Isa. \u201cAti ta'nda'bi du aku, Anak Manusiya' itu, aningk\u014d' ma bihing Sangat Kawasa, tampal ni kowan. Maka ta'nda'bi du aku pi'itu ameya' ma gabun min deyom sulga'.\u201d  "
                            },
                            {
                                "text": "  Manjari ginese' e' Imam Muwallam jubana kabowa astolna. Yukna, \u201cMbal na kitam amiha saksi' sadd\u012b!"
                            },
                            {
                                "text": "Takalebi na llingna pangkal ni Tuhan! Ai pangahukumbi?\u201d Sakali dauyunan na pangahukum sig\u0101m kamemon, in si Isa patut subay pinapatay.  "
                            },
                            {
                                "text": "  Jari aniya' sig\u0101m kasehe'an anagna' angaludja'an si Isa. Tinambunan isab matana e' sig\u0101m bo' yampa pinagtibu'. Yuk sig\u0101m ma iya, \u201cTokorun kono' bang sai anibu' ka'a!\u201d Jari binowa si Isa e' saga jaga in\u0101n bo' binutug.   "
                            },
                            {
                                "text": "     Na, ma halaman luma' pa'in si Petros, aniya' palabay minna'an dakayu' d'nda sosoho'an Imam Muwallam."
                            },
                            {
                                "text": "Pag'nda'na ma si Petros parangka ma api, magt\u016by nda'na pah\u0101p ati yukna, \u201cKa'a ilu, bay ameya' ma si Isa, ya a'a Nasaret in\u0101n!\u201d  "
                            },
                            {
                                "text": "  Sag\u014d' amalilu magt\u016by si Petros. \u201cMbal kata'uwanku,\u201d yukna. \u201cMbal tahatiku bang ai pah'llingnu ilu.\u201d Ati ala'an iya minn\u0113' tudju ni bowa' lawang ya paluwasan min halaman e'. Jari angukku'uk manuk.  "
                            },
                            {
                                "text": "  Ta'nda' na iya pab\u012bng e' sosoho'an d'nda he' ati ah'lling iya ni saga a'a magt'nggehan maina'an. Ni'isaban e'na bay pah'llingna tagna'. \u201cA'a ilu,\u201d yukna, \u201cbay sehe' sig\u0101m.\u201d"
                            },
                            {
                                "text": "Sag\u014d' amalilu na isab si Petros.   Mbal at'ggol, ah'lling ni si Petros saga a'a magt'nggehan maina'an. Yuk sig\u0101m, \u201cKata'uwan kami in ka'a b'nnal bay sehe' disi Isa sabab a'a Jalil du ka isab!\u201d  "
                            },
                            {
                                "text": "  Sakali anukna'an di-na si Petros ati yukna, \u201cMbal kata'uwanku a'a pagbissalabi ilu!\u201d  "
                            },
                            {
                                "text": "  Saru'un-du'un du angukku'uk manuk, kaminduwana na, ati taentom e' si Petros ya bay lling si Isa ma iya, ya bay yukna, \u201cMa mbal gi' angukku'uk manuk min duwa, amalilu du ka min t'llu in aku mbal kata'uwannu.\u201d Pagentom itu e' si Petros, magt\u016by iya anangis, magdukka to'ongan.    "
                            }
                        ]
                    },
                    {
                        "verses": [
                            {
                                "text": "     Ta'abut pa'in pagk'llat llaw, magt\u016by pasa'ut saga kaimaman alanga magsakaum maka pagmatto'ahan maka saga guru sara' agama. Jari magisun sig\u0101m maka Tumpukan Maghuhukum kamemon bang inay sig\u0101m si Isa. Pagisun pa'in, niengkotan iya e' sig\u0101m bo' binowa peh\u0113', tinukbalan ni si Pilatu."
                            },
                            {
                                "text": "Mah\u0113' pa'in, atilaw si Pilatu ma si Isa, yukna, \u201cKa'a ilu, sultan ka bah\u0101' ma bangsa Yahudi?\u201d   Anambung si Isa, yukna, \u201cYa na yuknu ilu.\u201d  "
                            },
                            {
                                "text": "  Na, aheka panuntut saga kaimaman alanga in\u0101n ma iya,"
                            },
                            {
                                "text": "angkan iya tinilaw pab\u012bng e' si Pilatu, yukna, \u201cHalam aniya' panambungnu? Nda'un kaheka panuntut sig\u0101m itu ma ka'a.\u201d  "
                            },
                            {
                                "text": "  Sag\u014d' halam aniya' sambung si Isa, angkan ainu-inu to'ongan si Pilatu he'.   "
                            },
                            {
                                "text": "     Na, kahaba' tahun, ma waktu paghinang bangsa Yahudi ma Hinang Paglakad, ya kabiyaksahan si Pilatu subay aniya' dakayu' pilisu pal'ppana, sai-sai pinene' e' saga a'a Yahudi."
                            },
                            {
                                "text": "Jari ma waktu ina'an aniya' a'a bay takalabusu, \u014dnna si Barabbas. In iya in\u0101n maka saga sehe'na bay amapatay a'a ma waktu panagga' sig\u0101m ma parinta."
                            },
                            {
                                "text": "Sakali itu aheka saga a'a pa'alop ni si Pilatu angamu' pinal'ppa e'na dakayu' pilisu buwat kabiyaksahan kahaba'-kahaba' tahun."
                            },
                            {
                                "text": "Tinilaw sig\u0101m e' si Pilatu, yukna, \u201cBilahi kam bah\u0101' bang pal'ppahanku ka'am sultan bangsa Yahudi itu?\u201d"
                            },
                            {
                                "text": "Angkan sig\u0101m tilawna buwatt\u0113' sabab kata'uwanna asal bang ai sababanna angkan si Isa bay tin'kkahan ni iya. Tu'ud angihid saga kaimaman ma si Isa.  "
                            },
                            {
                                "text": "  Sag\u014d' ba'anan a'a in\u0101n bay pinitnahan asal e' kaimaman e', sin\u014d' angamu' si Barabbas pinal'ppa e' si Pilatu, ngga'i ka si Isa."
                            },
                            {
                                "text": "Amissala si Pilatu ni sig\u0101m pab\u012bng, yukna, \u201cInayku bah\u0101' a'a itu, ya \u014dnanbi sultan bangsa Yahudi?\u201d  "
                            },
                            {
                                "text": "  Angolang sig\u0101m pakosog, yuk-i, \u201cLansangun iya ni h\u0101g!\u201d  "
                            },
                            {
                                "text": "  \u201cAngay?\u201d yuk si Pilatu. \u201cAi bay hinangna ala'at?\u201d   Luh\u016by pakosog pangolang sig\u0101m e', yuk-i, \u201cLansangun iya ni h\u0101g!\u201d  "
                            },
                            {
                                "text": "  Na, bilahi si Pilatu amar\u016bl saga a'a magtimukan e', angkan pal'ppana si Barabbas ni sig\u0101m. Bo' arapun in si Isa tinukbalan ni saga sundalu, sin\u014d' niraplosan bo' pinalansang ni h\u0101g pinapatay.   "
                            },
                            {
                                "text": "     Manjari binowa na si Isa e' saga sundalu peh\u0113' ni halaman astana' ati nilinganan patimuk peh\u0113' damba'an sundalu in\u0101n kamemon."
                            },
                            {
                                "text": "Pinajubahan si Isa s'mmek taluk pinaka luwa pakayan sultan. Nilangbid isab bahan itingan e' sig\u0101m, nihinang sali' panumping sultan pinat'nna' ni k\u014dkna."
                            },
                            {
                                "text": "Jari anagna' sig\u0101m magbau'-bau' magaddat ma iya. Yuk sig\u0101m, \u201cMahaldika'! Mahaldika'! Sultan Yahudi!\u201d"
                            },
                            {
                                "text": "Pinagp'ppok k\u014dkna e' sig\u0101m maka tungkud, maka niludja'an iya. Ang\u014dk-tu'ut sig\u0101m pagmahaltabat sig\u0101m ma iya."
                            },
                            {
                                "text": "Na, aubus pa'in e' sig\u0101m magtungg\u012bng in\u0101n, niurusan e' sig\u0101m s'mmek taluk bay pajubana bo' yampa iya pinas'mmekan bay s'mmekna tagna'. Puwas e' binowa iya paluwas minn\u0113' bo' nilansang ni h\u0101g pamapatayan iya.   "
                            },
                            {
                                "text": "     Manjari aniya' a'a palabay minna'an, \u014dnna si Simun, bay min deya. Si Simun itu mma' si Iskandar maka si Rupus, a'a iya min lahat Kirini. Jari minandahan iya e' saga sundalu, sin\u014d' ananggung h\u0101g ya song pangalansangan si Isa."
                            },
                            {
                                "text": "Binowa iya patukad ni jadjahan lahat ni\u014dnan Golgota, hatina lahat Peya'-peya' K\u014dk."
                            },
                            {
                                "text": "Mah\u0113' pa'in, aniya' arak pamainum saga sundalu ma si Isa binu-anggul kalamuran tambal ni\u014dnan mira, sag\u014d' halam taima'na."
                            },
                            {
                                "text": "Puwas e' nilansang iya ni h\u0101g e' saga sundalu, bo' yampa pinat'ngge h\u0101gna. Pinagbahagi'an e' sig\u0101m saga s'mmekna, pinagko'ot-ko'otan bo' kinata'uwan bang s'mmek ingga ma sig\u0101m dangan maka dangan."
                            },
                            {
                                "text": "Ya waktu kapangalansang sig\u0101m ma si Isa saga lisag siyam subu."
                            },
                            {
                                "text": "Buwattitu in sulat bay pinat'nna' panuntut iya, yuk-i: \u201cSULTAN BANGSA YAHUDI.\u201d"
                            },
                            {
                                "text": "Aniya' isab duwangan mundu bay pinasambeya' ma si Isa nilansang ma h\u0101g sig\u0101. Dakayu' h\u0101g in\u0101n bay pinat'ngge ma bihing si Isa kowan, dakayu' ma bihingna gibang."
                            },
                            {
                                "text": "(Minn\u0113' aniya' kamaksuran ma bay tasulat ma deyom Kitab, ya yuk-i, \u201cTalapay iya ma saga a'a langgal sara'.\u201d)  "
                            },
                            {
                                "text": "  Na, pinaggunyak-gunyak si Isa e' a'a maglaulabay. Pinaghanduk-handukan iya e' sig\u0101m pangudju'. \u201cN\u0113!\u201d yuk sig\u0101m. \u201cKa'a na ya arak angalangkat langgal pagkulbanan in\u0101n ati pabangunnu kono' pab\u012bng ma deyom t'llung'llaw!"
                            },
                            {
                                "text": "Pareyo' ka min h\u0101g ilu bo' ka angalappasan di-nu!\u201d  "
                            },
                            {
                                "text": "  Ya du magpangudju' saga imam alanga maka saga guru sara' agama. Yuk suli-suli sig\u0101m ma pasalna, \u201cA'a itu ata'u angalappas ma a'a sadd\u012b sag\u014d' mbal makalappasan di-na!"
                            },
                            {
                                "text": "Al-Masi kono' iya, sultan bangsa Isra'il. Subay iya pareyo'an di-na min h\u0101g in\u0101n. Bang iya ta'nda'tam pareyo', am'nnal kitam ma iya!\u201d   Ya du duwangan a'a bay nilansang ni h\u0101g pinasambeya' ma si Isa, ameya'-meya' isab angudju' iya.   "
                            },
                            {
                                "text": "     Jari itu, augtu pa'in llaw, taluwa' lendom kaluha'an lahat e' sampay ni lisag t'llu kohap."
                            },
                            {
                                "text": "Paglisag t'llu, akosog e' si Isa angalingan, yukna, \u201cEloi, Eloi, lama sabaktani?\u201d Hatina, \u201cTuhanku, O Tuhanku, angay aku pasagarannu?\u201d  "
                            },
                            {
                                "text": "  Pagkale itu e' saga a'a magt'nggehan maina'an, yuk sig\u0101m kasehe', \u201cPakale kam. Angalinganan iya nabi Elija.\u201d"
                            },
                            {
                                "text": "Magt\u016by aniya' dakayu' a'a parai'-dai' ang'ggoman l'ppus ni deyom binu al'ssom. Puwas e' pinasagnat e'na ni t\u014dng kayu-kayu bo' yampa s\u014dnganna ni si Isa pamas'ssopna ma iya. Yuk a'a-i, \u201cAngagad gi' kam. Nda'ta lagi' bang patuwa' si Elija amareyo' iya min h\u0101g.\u201d  "
                            },
                            {
                                "text": "  Sakali angolang si Isa min t'dda, magt\u016by ab'kkat napasna.  "
                            },
                            {
                                "text": "  Saru'un-du'un du in kultina bay pangagpang ma deyom langgal pagkulbanan in\u0101n agese' duwa min diyata'na tudju pareyo'."
                            },
                            {
                                "text": "Ta'nda' pa'in e' kapitan ya paharap ma h\u0101g in\u0101n bang buwattingga kab'kkat napas si Isa, anibahat iya, yukna, \u201cB'nnal a'a itu Anak Tuhan!\u201d  "
                            },
                            {
                                "text": "  Aniya' isab maina'an saga d'nda magpang'nda' min kat\u0101han. Ina'an ma sig\u0101m disi Mariyam min Magdala maka si Salome, ina'an isab si Mariyam ina' si Joses maka Yakub dakayu', ya abata' gi'."
                            },
                            {
                                "text": "Saga d'nda itu bay ameya' paumpig ma si Isa angussap iya waktu kamah\u0113'na lagi' ma lahat Jalil. Aheka isab saga d'nda sadd\u012b maina'an, a'a bay ameya' ma iya tudju ni Awrusalam.   "
                            },
                            {
                                "text": "     Llaw Pagsakap ko' in\u0101n, hatina dang'llaw dah\u016b min llaw Sabtu'. Jari itu, pagkohap pa'in ma llaw in\u0101n,"
                            },
                            {
                                "text": "at'kka pina'an si Yusup a'a min kauman Arimati. Dakayu' iya pagmatto'ahan ma Tumpukan Maghuhukum, a'a abantug. Atuyu' asal iya angalagaran waktu pamat'nna' kapagparinta Tuhan. Sakali anawakkal iya pa'alop ni si Pilatu angamu' mayat si Isa."
                            },
                            {
                                "text": "Ainu-inu si Pilatu pagka takalena amatay na si Isa. Nilinganan e'na kapitan, ya bay mah\u0113', ati tilawna bang b'nnal amatay na."
                            },
                            {
                                "text": "Pagkale si Pilatu ma lapal kapitan in si Isa amatay na, patugutanna si Yusup ang\u0101' mayatna."
                            },
                            {
                                "text": "Am'lli si Yusup kakana' panaput ati pinareyo' e'na mayat si Isa min diyata' h\u0101g bo' yampa sinaput e'na. Puwas e' pinat'nna' e'na ma deyom pagkubulan bay kinehean ma deyom batu lakit ati ginulungan e'na batu ya panaplok bowa' lowang e'."
                            },
                            {
                                "text": "Ina'an ang'nda'-ng'nda' si Mariyam min Magdala maka si Mariyam ina' si Joses, ati tapandoga e' sig\u0101 bang maingga pangubulan si Isa.    "
                            }
                        ]
                    },
                    {
                        "verses": [
                            {
                                "text": "     Palabay pa'in llaw Sabtu', ina'an si Mariyam a'a Magdala, maka si Salome, maka si Mariyam ina' si Joses, am'lli laksi' maka ns'llan pahamut pamahilala' sig\u0101m ma mayat si Isa."
                            },
                            {
                                "text": "Manjari pagk'llat llaw Ahad, bo' subu-subu to'ongan, peh\u0113' sig\u0101m ni pagkubulan."
                            },
                            {
                                "text": "Magsuli-suli na pa'in sig\u0101m ma labayan, yuk-i, \u201cSai bah\u0101' anganggulungan batu panaplok lowang e' bo' kitam makas\u014dd?\u201d Sabab aheya asal batu in\u0101n."
                            },
                            {
                                "text": "Pagt'kka sig\u0101m pina'an ta'nda' e' sig\u0101m batu wa'i na bay ginulungan."
                            },
                            {
                                "text": "Jari pas\u014dd sig\u0101m ni deyom lowang kubul ati aniya' ta'nda' e' sig\u0101m dakayu' l'lla abata' lagi' magnijuba pote', aningk\u014d' tampal ni kowan. Magt\u016by sig\u0101m takuddat sidda.  "
                            },
                            {
                                "text": "  Yuk l'lla itu ma sig\u0101m, \u201cDa'a kam tin\u0101w. Kata'uwanku asal, ya pihabi si Isa a'a Nasaret ya bay nilansang ni h\u0101g pinapatay. Halam na iya maitu. Allum na iya pab\u012bng! Nda'unbi lugal bay pamalegehan iya."
                            },
                            {
                                "text": "Na, peh\u0113' na kam,\u201d yukna, \u201camowa haka itu ni saga mulidna maka ni si Petros. Yukbi ni sig\u0101m, \u2018Parah\u016b du iya min ka'am ni lahat Jalil. Mah\u0113' du kam ang'nda' ma iya buwat bay llingna ma ka'am.\u2019 \u201d  "
                            },
                            {
                                "text": "  Manjari paluwas saga d'nda he' ati paragan min kubul. Angenog-ngenog sig\u0101m maka halam aniya' pah'lling sig\u0101m ni sai-sai sabab tin\u0101w sig\u0101m.   "
                            },
                            {
                                "text": "     Na, allum pa'in si Isa pab\u012bng min kamatayna ma dai'-llaw Ahad in\u0101n, magt\u016by iya patuwa' dah\u016b ni si Mariyam d'nda min Magdala, ya bay kapaluwasan e'na pitu' saitan."
                            },
                            {
                                "text": "Maka si Mariyam itu bay peh\u0113' angahaka'an saga mulid si Isa. Ina'an sig\u0101m magdukka maka magtangis."
                            },
                            {
                                "text": "Sag\u014d' kahaka'an pa'in sig\u0101m e' si Mariyam in si Isa allum maka bay kono' ta'nda'na, mbal sig\u0101m am'nnal.   "
                            },
                            {
                                "text": "     Puwas e' magpanyata' isab si Isa ni duwangan mulidna hinabu sig\u0101 lum'ngngan tudju kaleya, bo' sadd\u012b pangluwahanna."
                            },
                            {
                                "text": "Manjari pabalik duwangan mulid e' ni Awrusalam angahaka'an saga sehe' sig\u0101. Sag\u014d' ya du sig\u0101 halam bin'nnal e' kasehe'an in\u0101n.   "
                            },
                            {
                                "text": "     Puwas e' magpanyata' na si Isa ni mulidna kasangp\u016b' maka ssa hinabu sig\u0101m amangan. Pinabukagan sig\u0101m e'na sabab mbal am'nnal maka atuwas k\u014dk sig\u0101m. Mbal sig\u0101m bilahi magkahagad minsan sig\u0101m nihaka'an e' saga a'a bay maka'nda' si Isa maka kallumna pab\u012bng min kamatayna."
                            },
                            {
                                "text": "Manjari amissala iya ni sig\u0101m, yukna, \u201cPeh\u0113' kam ni sabarang lahat ma kaluha'an dunya bo' nasihatunbi lapal ah\u0101p itu ni manusiya' kamemon."
                            },
                            {
                                "text": "Sai-sai am'nnal sampay pinandi tanda' in sig\u0101m angandol ma aku,\u201d yuk si Isa, \u201clappasan du saumul-umul. Saguw\u0101' sai-sai mbal am'nnal, pinat'nna'an du iya hukuman."
                            },
                            {
                                "text": "Saga a'a angandol ma aku kabuwanan du kawasa maghinang saga hinang makainu-inu. Makapala'an du sig\u0101m saga saitan sabab min kawasa \u014dnku. Makabissala isab sig\u0101m ma saga bahasa sadd\u012b halam bay kinata'uwan e' sig\u0101m."
                            },
                            {
                                "text": "Bang sig\u0101m ganta' maka'ntanan sowa, atawa makainum ai-ai makamula, mbal du makainay ma sig\u0101m. Maka bang pina'abut tangan sig\u0101m ni a'a taga-saki, kauli'an du saga a'a in\u0101n.\u201d   "
                            },
                            {
                                "text": "     Manjari itu, aubus pa'in Pangh\u016b' Isa bay magbissala maka saga mulidna, tabowa iya pa'angkat tudju ni sulga' ati aningk\u014d' iya ma bihing Tuhan tampal ni kowan."
                            },
                            {
                                "text": "Jari lum'ngngan na saga mulidna magnasihat lapal ah\u0101p ma sabarang lahat. Ginapi' sig\u0101m e' Pangh\u016b' Isa, binuwanan sig\u0101m barakat maghinang saga hinang kawasahan bo' supaya kinata'uwan in pandu' sig\u0101m asal b'nnal.  Tammat      "
                            }
                        ]
                    }
                ]
            },
            {
                "names": [
                    "Luke"
                ],
                "usfm_id": "Luke",
                "abbreviation": "Luke",
                "chapters": [
                    {
                        "verses": [
                            {
                                "text": "    Aheka a'a bay makatawakkal anulat pasal kamemon bay tahinang ma deyoman kami."
                            },
                            {
                                "text": "Ya tasulat e' sig\u0101m ai-ai bay pang'bba ma kami e' saga a'a bay maka'nda' kahinangan si Isa sangay min katagna'. Sig\u0101m isab ya magnasihat palman Tuhan."
                            },
                            {
                                "text": "Na, tuwan Teyopilus, pagka tapariksa'ku pah\u0101p kamemon bay tahinang itu sangay min katagna'na, tapikilku in aku taga-kapatut anulatan ka'a. Usulku saga pakaradja'an itu kamemon min katagna' sampay ni katapusan"
                            },
                            {
                                "text": "bo' supaya ka manantuhi pasal ai-ai bay pamandu' ka'a.   "
                            },
                            {
                                "text": "    Buwattitu ya tagna'anna: ma timpu lagi' bay pagsultan sultan Herod ma lahat Yahudiya aniya' imam ni\u014dnan si Jakariya. Dakayu' imam iya ma tumpukan pagimam si Abiya. Ya du h'ndana si Elesabet, min panubu' kaimaman isab sabab tubu' min si Harun."
                            },
                            {
                                "text": "Abontol sadja sig\u0101 duwangan ma pang'nda' Tuhan. Binogbogan e' sig\u0101 usulanna maka panoho'anna kamemon ma halam aniya' s\u0101'na."
                            },
                            {
                                "text": "Sag\u014d' halam sig\u0101 taga-anak sabab mbal maka'anak si Elesabet, maka ato'a na sig\u0101.  "
                            },
                            {
                                "text": "  Jari itu aniya' dakayu' llaw paghinang si Jakariya maka umpiganna ma langgal pagkulbanan, bo' ta'abut na waktu kapagimamna."
                            },
                            {
                                "text": "Ya addat kaimaman subay magko'ot-ko'ot bo' tata'u bang sai pinene' pas\u014dd ni deyom langgal pangarapan ni Pangh\u016b' bo' anugtug kamanyan. Jari si Jakariya ya tapene'."
                            },
                            {
                                "text": "Ta'abut pa'in waktu pagtugtug kamanyan, anambahayang na saga a'a ya magtimuk ma halaman langgal e'.  "
                            },
                            {
                                "text": "  Jari aniya' mala'ikat min Tuhan panyata' ni si Jakariya, ina'an an'ngge ma bihing panugtugan kamanyan, tampal ni kowan."
                            },
                            {
                                "text": "Pag'nda' si Jakariya ma mala'ikat itu, magt\u016by iya takuddat maka sin\u014dd t\u0101w."
                            },
                            {
                                "text": "Saguw\u0101' ah'lling mala'ikat ni iya, yukna, \u201cDa'a ka tin\u0101w, Jakariya, sabab takale e' Tuhan ya bay amu'nu ilu. H'ndanu si Elesabet anganak du l'lla, ati Yahiya ya pang\u014dnbi iya."
                            },
                            {
                                "text": "Aheya kalasiganbi ma sababna, magk\u014dg-koyag kam maka aheka isab a'a kasehe'an palamud ma kalasiganbi bang iya nianakan na."
                            },
                            {
                                "text": "Bangsahan iya ma pang'nda' Tuhan. Mbal iya anginum binu atawa ai-ai makalango. Kah\u014dpan iya e' R\u016b Sussi tinagna'an min llaw kapanganak ma iya."
                            },
                            {
                                "text": "Aheka isab a'a Isra'il tabowana magta'at pab\u012bng ni Tuhan ya pagpangh\u016b'an sig\u0101m."
                            },
                            {
                                "text": "Parah\u016b iya min Pangh\u016b' pagka kapagagihan e' R\u016b Sussi maka pinasuku'an kawasa buwat bay kah\u0101lan nabi Elija masa awal e'. Pinapagh\u0101p e'na matto'a maka anak bay magsagga'. Pinapinda e'na pikilan saga a'a ya bay amabiyal ma panoho'an Tuhan, tabowa sig\u0101m amikilan pangita'u ya suku' ma a'a a'adil. Tinagamahan e'na saga a'a bo' aniya' bangsa sakap anambut Pangh\u016b' sig\u0101m.\u201d  "
                            },
                            {
                                "text": "  Atilaw si Jakariya ma mala'ikat, yukna, \u201cBuwattingga kata'uku in bissalanu ilu b'nnal? Ato'a na aku maka ato'a isab h'ndaku.\u201d  "
                            },
                            {
                                "text": "  Ya sambung mala'ikat, \u201cAku itu si Jibra'il, ya pat'nna' na pa'in ma haddarat Tuhan. Bay aku soho'na pi'itu amissalahan ka'a bo' takalenu lapal ah\u0101p itu."
                            },
                            {
                                "text": "Sag\u014d' aumaw du ka pagka halam tab'nnalnu bissalaku, bo' pa'in tatuman kamemon bang ta'abut waktuna. Jari mbal ka makapah'lling min llaw itu sampay pat'kka ya bay pangahakaku ma ka'a. Angkan buwatt\u0113', sabab halam b'nnalnu lapalku ma ka'a, ya lapal tantu atuman bang ta'abut waktuna.\u201d  "
                            },
                            {
                                "text": "  Pasalta', nilagaran si Jakariya e' saga a'a ma halaman langgal e'. Ainu-inu sig\u0101m bang ai kat'ggolanna ma deyom langgal."
                            },
                            {
                                "text": "Ta'abut pa'in iya paluwas, mbal na makapah'lling ma sig\u0101m, angkan kinata'uwan e' sig\u0101m aniya' bay panyata' ni iya hinabuna ma deyom langgal. Aninyal sadja iya ma sig\u0101m sabab mbal makapaluwas bissala.  "
                            },
                            {
                                "text": "  Manjari, aubus pa'in waktu paghinangna ma deyom langgal e', magt\u016by iya amole' ni lahatna."
                            },
                            {
                                "text": "Palabay pa'in daka pilang'llaw, ab'ttong na h'ndana si Elesabet ati limambulan ya t'ggolna mbal makapagluwas-luwas min luma'."
                            },
                            {
                                "text": "Yukna, \u201cAh\u0101p tabang Tuhan ma aku. Kar\u016blan aku e'na maka kala'anan kaiya'anku ma deyoman l\u016bng-kampungku.\u201d   "
                            },
                            {
                                "text": "    Ta'abut pa'in nnom bulan kab'ttong si Elesabet, pinabeya' e' Tuhan mala'ikatna si Jibra'il peh\u0113' ni kauman Nasaret ya ma lahat Jalil."
                            },
                            {
                                "text": "Sin\u014d' iya panyata' ni dakayu' budjang \u014dnna si Mariyam, ya magtunang asal maka si Yusup, dakayu' panubu' sultan Da'ud."
                            },
                            {
                                "text": "Yuk mala'ikat itu ni si Mariyam, \u201cBang pa'in ka asalamat. Aheya kah\u0101pan Tuhan ma ka'a, Mariyam. Ilu Tuhan pataptap ma ka'a.\u201d  "
                            },
                            {
                                "text": "  Sag\u014d' pagkale pa'in itu e' si Mariyam asasaw pikilanna. Kinira-kira e'na bang ai hatina angkan iya binissalahan buwatt\u0113'."
                            },
                            {
                                "text": "Manjari ah'lling gi' mala'ikat ni iya, yukna, \u201cDa'a ka agawa, Mariyam, sabab kasulutan Tuhan ma ka'a."
                            },
                            {
                                "text": "Pakale ka. S\u014dng ka ab'ttong. Anganak ka l'lla ati Isa ya pang\u014dnnu iya."
                            },
                            {
                                "text": "Bangsahan to'ongan iya, pinag\u014dnan iya Anak Tuhan Mahatinggi. Pinat'nna' iya magsultan e' Pangh\u016b' Tuhan, buwat bay kapagsultan mbo'na si Da'ud ma masa awal e'."
                            },
                            {
                                "text": "Ati magsultan iya ma bangsa Isra'il, ya panubu' si Yakub, sampay ni kasaumulan. Halam aniya' katobtoban pagsultanna.\u201d  "
                            },
                            {
                                "text": "  Yuk si Mariyam ni mala'ikat, \u201cBuwattingga kapaniya' ya yuknu ilu, pagka aku itu budjang masi?\u201d  "
                            },
                            {
                                "text": "  Ya sambung mala'ikat, \u201cPah\u014dp du ni ka'a R\u016b Sussi maka kalandungan ka e' barakat Tuhan Mahatinggi. Angkan asussi ya nianakan e'nu ati gin'llal iya Anak Tuhan."
                            },
                            {
                                "text": "Sampay kampungnu isab si Elesabet, song anganak minsan ato'a na. Nnom bulan ya kab'ttongna minsan iya bay pinagbahasa d'nda mbal maka'anak."
                            },
                            {
                                "text": "Sabab halam aniya' ahunit ma Tuhan,\u201d yuk mala'ikat e'.  "
                            },
                            {
                                "text": "  Jari ah'lling si Mariyam, yukna, \u201cAku itu sosoho'an Tuhan. Maglilla' aku ma pah'llingnu ilu.\u201d Magt\u016by alanyap mala'ikat.   "
                            },
                            {
                                "text": "    Na, mbal at'ggol minn\u0113', magsakap si Mariyam bo' parai'-dai' peh\u0113' ni dakayu' kauman ma kab\u016bd-b\u016bran ma lahat Yahudiya."
                            },
                            {
                                "text": "At'kka pa'in iya peh\u0113', pas\u014dd iya ni luma' disi Jakariya bo' magaddatan kampungna si Elesabet."
                            },
                            {
                                "text": "Takale pa'in e' si Elesabet bissala si Mariyam, magt\u016by anikad onde' ma deyom b'ttongna. Kah\u014dpan iya e' R\u016b Sussi,"
                            },
                            {
                                "text": "ati amissala iya patanog ma si Mariyam, yukna, \u201cKa'a ilu kabuwanan kah\u0101pan e' Tuhan labi min d'nda kamemon. Damikiyanna isab onde' ya song nianakan e'nu, ballabihan kah\u0101pan ya pamuwan Tuhan ma iya."
                            },
                            {
                                "text": "Angay aku subay pinaheya e' ina' Pangh\u016b'ku, ya po'on ka anibaw aku?"
                            },
                            {
                                "text": "Pagkaleku ma bissalanu insini' magt\u016by maghibal onde' ya ma deyom b'ttongku itu, kabowa kak\u014dranna."
                            },
                            {
                                "text": "Aheya kalasigan ma d'nda ya makapam'nnal in lapal Tuhan ma iya tatuman du!\u201d   "
                            },
                            {
                                "text": "    Manjari ah'lling si Mariyam, yukna,  \u201cSanglitanku Tuhan sampay min deyom atayku. "
                            },
                            {
                                "text": "Magk\u014dg-koyag aku ma Tuhan ya angalappas ma aku. "
                            },
                            {
                                "text": "Atana aku, ati pinagka'inagonan aku e'na minsan areyo' kapaga'aku. Puwas minnitu, sinuli-suli aku e' a'a kamemon magsuring-magsaingsing, in aku d'nda pinasuku'an kah\u0101pan, "
                            },
                            {
                                "text": "sabab makainu-inu kahinangan Tuhan Patikawasa ya panabangna ma aku. Mahasussi asal iya. "
                            },
                            {
                                "text": "Ma'ase' iya ma a'a kamemon magtubu'-manubu', sasuku magmahaltabatan iya. "
                            },
                            {
                                "text": "Pina'nda'an e'na kawasana labay min kahinanganna, pinagkaukanat e'na saga a'a ya magabbu-abbu ma deyom pangatayan. "
                            },
                            {
                                "text": "Nila'anan e'na saga sultan min pagsultanan sig\u0101m, pinabangsa e'na saga a'a areyo'-deyo'. "
                            },
                            {
                                "text": "Saga a'a atiksa' binuwanan e'na lidjiki' aheka, maka a'a dayahan pinala'an e'na ma halam aniya' tabowa sig\u0101m. "
                            },
                            {
                                "text": "Tinabang e' Tuhan sosoho'anna bangsa Isra'il, ka'ase'anna sig\u0101m buwat bay panganjanji'na "
                            },
                            {
                                "text": "ma si Ibrahim maka saga panubu'na sampay ni kasaumulan, tatuman isab bay pangallam Tuhan ma kamatto'ahan.\u201d   "
                            },
                            {
                                "text": "  Na, kulang-labi t'llumbulan ya kat'nna' si Mariyam ma si Elesabet bo' yampa amole'.   "
                            },
                            {
                                "text": "    Ta'abut pa'in llaw panganak si Elesabet, l'lla ya anakna."
                            },
                            {
                                "text": "Makakale pa'in saga l\u016bng-kampungna maka lahasiya'na pasal kaheya kah\u0101pan Tuhan ma iya, magbeya' sig\u0101m maka iya magk\u014dg-koyag.  "
                            },
                            {
                                "text": "  Na, pagka walung'llaw na onde' ma luwasan, waktu pangislam ma iya, patimuk peh\u0113' ba'anan kaukampung. Arak iya ni\u014dnan Jakariya buwat \u014dn mma'na,"
                            },
                            {
                                "text": "sag\u014d' mbal si Elesabet. Yukna, \u201cDa'a. Subay iya ni\u014dnan Yahiya.\u201d  "
                            },
                            {
                                "text": "  \u201cAngay?\u201d yuk sig\u0101m. \u201cHalam aniya' min kahekanu ni\u014dnan Yahiya.\u201d"
                            },
                            {
                                "text": "Manjari aninyal sig\u0101m ni mma' onde' bo' kinata'uwan bang ai kabaya'anna.  "
                            },
                            {
                                "text": "  Aninyal isab si Jakariya angamu' panulatan ati anulat buwattitu: \u201c\u014cnna Yahiya!\u201d Ainu-inu makalandu' saga a'a in\u0101n kamemon."
                            },
                            {
                                "text": "Saru'un-du'un du makabissala si Jakariya pab\u012bng maka sinanglitan e'na Tuhan."
                            },
                            {
                                "text": "Sin\u014dd t\u0101w saga l\u016bng-kampung disi Jakariya, maka habal pasal bay tahinang in\u0101n pasaplag na pa'in ni kareya-reyahan ma lahat Yahudiya."
                            },
                            {
                                "text": "Amikil-mikil na pa'in sasuku makakale pasal pakaradja'an itu, yuk-i, \u201cAi bah\u0101' pangangganta' Tuhan ma onde' in\u0101n?\u201d Sabab atampal in onde' in\u0101n kaniya'an barakat min Tuhan.   "
                            },
                            {
                                "text": "    Manjari si Jakariya, mma' si Yahiya, bay kah\u014dpan R\u016b Sussi ati pinaluwas e'na lapal deyo' bay min Tuhan, yukna,  "
                            },
                            {
                                "text": "\u201cSanglitantam Pangh\u016b', ya pagtuhanan bangsatam Isra'il, sabab pi'itu na iya anabangan kitam suku'na, maka angaliyusan kitam min kasigpitan. "
                            },
                            {
                                "text": "Pinaniya'an kitam a'a ga'osan angalappas kitam, panubu' sultan Da'ud, ya bay sosoho'an Tuhan e'. "
                            },
                            {
                                "text": "Paljanji'an Tuhan ko' itu, ya bay pangallam e' kanabi-nabihan sussi ma masa awal. "
                            },
                            {
                                "text": "Yuk janji' he', in kitam pinuwasan e'na min ga'osan palbantahantam. maka min pang'ntanan saga a'a ab'nsihan kitam. "
                            },
                            {
                                "text": "Jari ta'nda' minn\u0113' kaheya ase' Tuhan ma ka'mbo'-mbo'antam. Tinuman isab janji' ya bay pagsulutanna maka sig\u0101m. "
                            },
                            {
                                "text": "Ya na janji' bay panganjanji'na ma si Ibrahim, pinapagtapil maka sibahatna. "
                            },
                            {
                                "text": "Bay iya anibahat in kitam panubu' si Ibrahim pinuwasan du min pang'ntanan saga bantatam, jari makaisbat kitam ma Tuhan ma halam aniya' amakit\u0101w, "
                            },
                            {
                                "text": "ma asussi pangatayantam maka abontol kahinangantam sat'ggol kitam ma dunya itu.\u201d "
                            },
                            {
                                "text": "Amissala lagi' si Jakariya ma anakna, yukna,  \u201cKa'a, Oto', ni\u014dnan du ka nabi min Tuhan Mahatinggi. Ka'a ya parah\u016b min Pangh\u016b'nu amah\u0101p l\u0101n palabayanna. "
                            },
                            {
                                "text": "Pata'unu saga a'ana in sig\u0101m lappasan min mulka', pagka niampun dusa sig\u0101m. "
                            },
                            {
                                "text": "Sabab patiase'un Tuhantam, alunuk pangatayanna. Angkan kitam pinabeya'an sawa min deyom sulga', sali' hantang llaw pasobang. "
                            },
                            {
                                "text": "Sasuku bay ka'ddasan ma deyom kalendoman ma sabab kat\u0101w sig\u0101m ma kamatay, taluwa' sahaya na, ati pinandu'an kitam l\u0101n ah\u0101p ya amowa kita ni kasannangan.\u201d   "
                            },
                            {
                                "text": "  Manjari anak si Jakariya in\u0101n pasulig na pa'in maka pas\u014dng akkal-pikilanna. Pat'nna' na pa'in iya ma lahat paslangan sampay ta'abut llaw katuwa'na ni saga a'a Isra'il.    "
                            }
                        ]
                    },
                    {
                        "verses": [
                            {
                                "text": "     Ma waktu ina'an si Agustus ya Sultan Mahatinggi ma bangsa R\u014dm. Manjari anguldin iya subay sinulat \u014dn a'a kamemon ma sabarang lahat ma kaluha'an pagsultananna."
                            },
                            {
                                "text": "(Yampa aniya' uldin buwatt\u0113' pamasulat \u014dn a'a kamemon, ma waktu kapaggubnul si Kirinu ma katilingkal lahat Siriya)."
                            },
                            {
                                "text": "Jari magpole'an saga a'a kamemon ni lahat ka'mbo'-mbo'an sig\u0101m bo' magpasulat \u014dn sig\u0101m.  "
                            },
                            {
                                "text": "  Jari si Yusup bay pauntas min Nasaret ma lahat Jalil tudju ni lahat Yahudiya, ni kauman Betlehem ya lahat panganakan sultan Da'ud ma masa awal e'. Pina'an iya magpasulat \u014dnna sabab tubu' iya min si Da'ud."
                            },
                            {
                                "text": "Magbeya' iya maka si Mariyam, ya bay pinah'nda'an iya, supaya tasulat \u014dn sig\u0101. Ab'ttong asal si Mariyam."
                            },
                            {
                                "text": "Jari mah\u0113' pa'in sig\u0101 ma Betlehem, ta'abut llawna,"
                            },
                            {
                                "text": "ati nianakan e'na anakna siyaka, l'lla. Pinalampinan e'na maka s'mmek bo' yampa pinalege ma deyom tu'ung pamanganan hayop ni'ipat, sabab halam aniya' lugal ma luma' paghahanti'an e'.   "
                            },
                            {
                                "text": "    Na, aniya' ma jadjahan ina'an-i saga a'a anunggu' bili-bili sig\u0101m ma deya, waktu sangom pa'in."
                            },
                            {
                                "text": "Sakali aniya' mala'ikat min Tuhan panyata' ni sig\u0101m, maka aninag sahaya Tuhan ma sakalibut sig\u0101m. Jari tin\u0101w sidda sig\u0101m."
                            },
                            {
                                "text": "Sag\u014d' yuk mala'ikat ni sig\u0101m, \u201cDa'a kam tin\u0101w sabab aniya' lapal ah\u0101p pamowahanku ka'am, lapal makak\u014dd atay saga a'a kamemon."
                            },
                            {
                                "text": "Aniya' Manglalappas nianakan ma ka'am, in iya Al-Masi ya Pangh\u016b'bi. Llaw itu du ya kapaganak ma iya, ma Betlehem, kauman sultan Da'ud."
                            },
                            {
                                "text": "Ya na itu paltanda'an pamab'nnal ka'am: makab\u0101k du kam onde' pinalampinan maka s'mmek, ina'an palege ma deyom tu'ung pamanganan hayop.\u201d  "
                            },
                            {
                                "text": "  Patagha' aniya' bangsa sulga' laksa'an ta'nda' e' saga tunggu' bili-bili in\u0101n pabeya' ma mala'ikat dakayu'. Amudji sig\u0101m Tuhan, yuk-i,  "
                            },
                            {
                                "text": "\u201cMahaldika' ni Tuhan Mahatinggi. Bang pa'in aniya' kasannangan isab ma dunya itu, ma sasuku makasulut iya!\u201d   "
                            },
                            {
                                "text": "  Makala'an pa'in saga mala'ikat in\u0101n pabalik ni sulga', magt\u016by magsuli-suli saga tutunggu' bili-bili in\u0101n, yuk-i, \u201cS\u016bng na kitam ni Betlehem. Nda'tam bang ai paniya' in\u0101n, ya bay pamata'u kitam e' Pangh\u016b'.\u201d  "
                            },
                            {
                                "text": "  Jari magdai'-dai' sig\u0101m peh\u0113' ati tab\u0101k e' sig\u0101m si Mariyam maka si Yusup. Ta'nda' isab e' sig\u0101m onde' palege ma deyom tu'ung pamanganan hayop."
                            },
                            {
                                "text": "Maka'nda' pa'in sig\u0101m ma onde', magt\u016by pangahaka e' sig\u0101m bay pamissala mala'ikat pasal onde' in\u0101n."
                            },
                            {
                                "text": "Ainu-inu to'ongan sasuku makakale ma haka saga tunggu' he'."
                            },
                            {
                                "text": "Sag\u014d' tinau' kamemon saga pakaradja'an itu e' si Mariyam ma deyom atayna bo' tali'-tali'na pah\u0101p."
                            },
                            {
                                "text": "Jari pab\u012bng na saga tunggu' in\u0101n ni kahayopan sig\u0101m, maka e' sig\u0101m ananglitan maka amudji Tuhan ma sabab kamemon bay takale maka bay ta'nda' e' sig\u0101m. Sabab b'nnal to'ongan bay pamissala mala'ikat ma sig\u0101m.   "
                            },
                            {
                                "text": "    Walung'llaw pa'in onde' in\u0101n ma luwasan, ni'islam iya ati ni\u014dnan Isa, \u014dn bay pang\u014dn iya e' mala'ikat ma halam gi' pinangiraman.  "
                            },
                            {
                                "text": "  Ajukup pa'in waktu pagsussi ya pangah\u0101d ma si Mariyam ma sabab sara' si Musa, binowa si Isa peh\u0113' ni Awrusalam e' si Yusup maka si Mariyam bo' tinukbalan ni Tuhan."
                            },
                            {
                                "text": "(Tasulat asal ma Sara' min Pangh\u016b': \u201cKamemon saga anak l'lla siyaka subay pamasuku' ma Tuhan.\u201d)"
                            },
                            {
                                "text": "Tinukbalan isab e' sig\u0101m pagkulban buwat bay tasulat ma Sara' Pangh\u016b' he', ya yuk-i, \u201cduwa assang atawa duwa anak malapati' ya subay pagkulbanbi.\u201d  "
                            },
                            {
                                "text": "  Na, ma waktu ina'an aniya' dakayu' matto'a l'lla \u014dnna si Simiyun maglahat ma Awrusalam. Ah\u0101p addatna, magtata'at asal ma Tuhan. Nilagaran e'na waktu pangalappas ma bangsa Isra'il, maka kapagbaya'an iya e' R\u016b Sussi."
                            },
                            {
                                "text": "Bay iya pinata'u asal e' R\u016b Sussi in iya mbal amatay sat'ggol halam gi' ta'nda'na Al-Masi, ya panganjanji' e' Pangh\u016b'."
                            },
                            {
                                "text": "Manjari si Simiyun itu pinapina'an ni langgal pagkulbanan e' R\u016b Tuhan. Salta' pa'in si Isa binowa pina'an e' matto'ana bo' bineya' e' sig\u0101 usulan Sara' si Musa,"
                            },
                            {
                                "text": "nihambin onde' e' si Simiyun. Magpudji iya, yukna,  "
                            },
                            {
                                "text": "\u201cO Tuhan Sangat Kawasa, atanu du aku. Ahantap pangatayanku minsan aku papole'nu na, sabab tatuman na janji'nu. "
                            },
                            {
                                "text": "Ta'nda' na e' mataku a'anu Manglalappas, "
                            },
                            {
                                "text": "ya bay sakapnu ma matahan manusiya' kamemon. "
                            },
                            {
                                "text": "Onde' itu sapantun sawa pamabukis kahandaknu ma saga bangsa ya ngga'i ka bangsa Isra'il, pamaheya kabantugan saga a'anu bangsa Isra'il.\u201d   "
                            },
                            {
                                "text": "  Na, ainu-inu to'ongan ina'-mma' si Isa ma sabab kabtangan si Simiyun itu ma pasalan anak sig\u0101."
                            },
                            {
                                "text": "Pagubus, niamu'an sig\u0101m kah\u0101pan e' si Simiyun. Yukna isab ni si Mariyam ya ina' in\u0101n, \u201cYa pangangganta' Tuhan ma anaknu itu, in iya sababan angkan aheka a'a bangsa Isra'il makab\u0101k kalappasan, maka aheka isab magni-kala'atan. Paltanda'an iya min Tuhan sag\u014d' sinulak iya e' kaheka'an a'a,"
                            },
                            {
                                "text": "bo' kasakupan bang ai to'ongan pinikil e' sig\u0101m. Maka ka'a ilu, Mariyam,\u201d yuk si Simiyun, \u201cmakananam du ka kasusahan sali' hantang kalis parugsu' ni deyom ataynu.\u201d  "
                            },
                            {
                                "text": "  Aniya' isab maina'an dakayu' nabi d'nda ni\u014dnan si Anna, anak si Panu'al, min panubu' si Aser. Ato'a na iya to'ongan, walump\u016b' maka mpat tahun umulna. Pituntahun du bay kapagp\u016bnna maka h'llana ati abalu iya sangay minn\u0113'. Atukid iya magni-langgal pagkulbanan, ati maina'an iya llaw-sangom amudji Tuhan. Amuwasa iya sampay anambahayang."
                            },
                            {
                                "text": "  Aniya' isab maina'an dakayu' nabi d'nda ni\u014dnan si Anna, anak si Panu'al, min panubu' si Aser. Ato'a na iya to'ongan, walump\u016b' maka mpat tahun umulna. Pituntahun du bay kapagp\u016bnna maka h'llana ati abalu iya sangay minn\u0113'. Atukid iya magni-langgal pagkulbanan, ati maina'an iya llaw-sangom amudji Tuhan. Amuwasa iya sampay anambahayang."
                            },
                            {
                                "text": "Manjari pasabu si Anna itu ma waktu ina'an-i ati magsukul to'ongan iya ni Tuhan maka anuli-nuli pasal onde' in\u0101n ni a'a kamemon, sasuku angalagaran waktu panglappas saga a'a Awrusalam.  "
                            },
                            {
                                "text": "  Manjari itu, aubus pa'in si Yusup maka si Mariyam maghinang kamemon bay panoho'an ma deyom Sara' Pangh\u016b', pab\u012bng na sig\u0101m ni lahat Jalil, ni kauman Nasaret ya pat'nna'an sig\u0101m luggiya'."
                            },
                            {
                                "text": "Pasulig onde' in\u0101n sampay pakosog baranna. Alalom pangita'una maka pinaniya'an iya barakat min Tuhan.   "
                            },
                            {
                                "text": "    Na, magtukad saga matto'a si Isa ni Awrusalam kahaba'-kahaba' tahun bo' maghinang Hinang Paglakad."
                            },
                            {
                                "text": "Jari itu, ta'abut pa'in sangp\u016b' maka duwantahun umul si Isa, magbeya' sig\u0101m peh\u0113' ni paghinangan buwat kabiyaksahan bangsa Yahudi."
                            },
                            {
                                "text": "Atammat pa'in paghinang e', amole' na sig\u0101 ni lahat sag\u014d' ta'bba si Isa ma Awrusalam ma halam kinata'uwan e' matto'ana."
                            },
                            {
                                "text": "Pangannal sig\u0101 ina'an du iya magbeya' pa'abay ma sig\u0101. Jari dang'llaw ya kal'ngngan sig\u0101 bo' yampa sig\u0101 amiha iya ma deyom kabagayan maka kaheka'an sig\u0101, sag\u014d' halam iya tab\u0101k maina'an."
                            },
                            {
                                "text": "Pagka buwatt\u0113', pab\u012bng sig\u0101 tudju ni Awrusalam amiha iya mah\u0113'."
                            },
                            {
                                "text": "Apuwas pa'in t'llumbahangi, yamboho' iya tab\u0101k ma deyom langgal pagkulbanan magsamatingk\u014d' maka saga guru. Ina'an iya akale maka atilaw na pa'in ma sig\u0101m."
                            },
                            {
                                "text": "Sasuku makakale ma iya ainu-inu to'ongan sabab alalom pangita'una, maka taluwa' panambungna."
                            },
                            {
                                "text": "Pag'nda' matto'ana ma iya landu' sig\u0101 ainu-inu. Yuk ina'na, \u201cOt\u014d', angay buwattilu hinangnu ma kami? Asusa to'ongan aku maka mma'nu amiha ka'a.\u201d  "
                            },
                            {
                                "text": "  Yuk si Isa ni sig\u0101, \u201cAngay aku pihabi? Halam bah\u0101' kata'uwanbi in aku subay maitu ma luma' Mma'ku?\u201d"
                            },
                            {
                                "text": "Saguw\u0101' halam tahati e' sig\u0101 bang ai pamissalana.  "
                            },
                            {
                                "text": "  Jari magbeya' si Isa maka matto'ana pab\u012bng ni Nasaret ati bineya' e'na panoho'an sig\u0101. Malaingkan si Mariyam bay anau' pakaradja'an itu kamemon ma deyom pangatayanna."
                            },
                            {
                                "text": "Pas\u014dng na pa'in paheya si Isa maka pas\u014dng ta'una. Pas\u014dng isab iya makasulut atay Tuhan sampay manusiya'.    "
                            }
                        ]
                    },
                    {
                        "verses": [
                            {
                                "text": "     Na, ta'abut pa'in kasangp\u016b' maka limantahun kapagsultan si Tibirus, ya Sultan Mahatinggi ma bangsa R\u014dm, aniya' palman Tuhan at'kka ni si Yahiya anak si Jakariya, waktu kamahe'na ma lahat paslangan. Ma waktu ina'an Puntus Pilatu ya maggubnul ma lahat Yahudiya, si Herod ya magparinta ma lahat Jalil, danakanna si Pilip ya magparinta ma lahat Ituriya maka ma lahat Tarakunit, maka si Lisani ya ma lahat Abilene. Si Annas maka si Kayapas bay Imam Muwallam."
                            },
                            {
                                "text": "     Na, ta'abut pa'in kasangp\u016b' maka limantahun kapagsultan si Tibirus, ya Sultan Mahatinggi ma bangsa R\u014dm, aniya' palman Tuhan at'kka ni si Yahiya anak si Jakariya, waktu kamahe'na ma lahat paslangan. Ma waktu ina'an Puntus Pilatu ya maggubnul ma lahat Yahudiya, si Herod ya magparinta ma lahat Jalil, danakanna si Pilip ya magparinta ma lahat Ituriya maka ma lahat Tarakunit, maka si Lisani ya ma lahat Abilene. Si Annas maka si Kayapas bay Imam Muwallam."
                            },
                            {
                                "text": "Manjari pal'ngngan na si Yahiya angalatag kalahat-lahatan ma jadjahan sapa' Jordan magnasihat palman Tuhan. Yukna, \u201cPataikut kam min dusabi bo' kam pinandi taubat ati niampun du dusabi e' Tuhan.\u201d"
                            },
                            {
                                "text": "Tasulat asal ma deyom Kitab nabi Isaya ma awal lagi'. Yuk-i,  \u201cAniya' a'a angalingan ma lahat paslangan, yuk-i, \u2018S\u014dng na at'kka Pangh\u016b'. Lanu'inbi l\u0101n palabayanna, pabontolunbi pal'ngngananna. "
                            },
                            {
                                "text": "Saga l'bbak kamemon subay pinapantay, kab\u016bd-b\u016bran kamemon subay pinaratag. Saga l\u0101n abengkok subay pinabontol, maka palabayan magtinggil-l'bbak subay pinalanu'. "
                            },
                            {
                                "text": "Manjari ta'nda' e' manusiya' kamemon kapanglappas Tuhan ma sig\u0101m.\u2019 \u201d   "
                            },
                            {
                                "text": "  Na, landu' aheka a'a pina'an ni si Yahiya mikipandi, angkan yukna ma sig\u0101m, \u201cKa'am ilu, addatbi sali' sapantun addat sowa pangangakkal. Sai bah\u0101' bay angahaka'an ka'am in ka'am subay papuwas min mulka' ya song pat'kka?"
                            },
                            {
                                "text": "Bang kam sab'nnal-b'nnal pataikut na min dusabi, hinangunbi hinang ah\u0101p, tanda' saksi' in addatbi apinda na. Da'a kam magpina'in in ka'am mbal minulka'an saukat na kam panubu' si Ibrahim. Haka'anta kam, minsan saga batu itu tahinang du panubu' si Ibrahim e' Tuhan!"
                            },
                            {
                                "text": "Ka'am ilu sali' hantang kayu arai' na pinuwad maka kapa, tobtob min po'onna. Sabab kayu kamemon sasuku mbal ah\u0101p buwa'na, pinuwad du bo' nilarukan ni deyom api tinunu'.\u201d  "
                            },
                            {
                                "text": "  Manjari tinilaw si Yahiya e' ba'anan a'a in\u0101n. Yuk sig\u0101m, \u201cAi subay hinang kami?\u201d  "
                            },
                            {
                                "text": "  Yuk si Yahiya, \u201cSasuku kam magduwa badju' pamuwanunbi dakayu' ma a'a halam taga-badju'. Sasuku isab kam taga-kinakan pamahagi'unbi ma a'a atiksa'.\u201d  "
                            },
                            {
                                "text": "  Aniya' isab peh\u0113' mikipandi ma si Yahiya Magpapandi saga a'a mag\u0101' sukay parinta. Yuk sig\u0101m, \u201cTuwan Guru, kami itu? Ai subay hinang kami?\u201d  "
                            },
                            {
                                "text": "  Yuk si Yahiya, \u201cBang kam ang\u0101' sukay da'a palabihunbi min bay panoho'an ka'am e' parinta.\u201d  "
                            },
                            {
                                "text": "  Ya du saga sundalu, bay atilaw ma si Yahiya. Yuk sig\u0101m, \u201cKami sundalu itu, ai subay hinang kami?\u201d   Ya sambung si Yahiya, \u201cDa'a kam angalangpas, da'a kam anumbung ni sara' ma ngga'i ka b'nnal. Maka da'a kam anawad ma gadjibi.\u201d  "
                            },
                            {
                                "text": "  Na, makakale pa'in saga a'a in\u0101n ma si Yahiya, magt\u016by sig\u0101m aholat-holat bang kalu si Yahiya in Al-Masi, ya nilagaran e' sig\u0101m."
                            },
                            {
                                "text": "Angkan ah'lling si Yahiya ma saga a'a in\u0101n, yukna, \u201cAku itu, hal bohe' ya pamandiku ka'am. Saguw\u0101' aniya' a'a song pi'itu labi bangsahan sidda min aku. Minsan engkot taumpa'na mbal aku tin\u014dp angahubaran iya. Sadd\u012b bowahan pamandina ma ka'am. Hatina in iya amasangon R\u016b Sussi ni deyom baranbi. Kasehe'an isab pinandi e'na maka api."
                            },
                            {
                                "text": "Sinilang du e'na a'a ah\u0101p maka a'a ala'at, buwat sapantun a'a anahapan pai. Ya paina tinau' e'na ma deyom tatau'anna, sag\u014d' hampa'na tinunu' ma api mbal kap'ddahan.\u201d  "
                            },
                            {
                                "text": "  Aheka isab bissala si Yahiya sadd\u012b bay pagnasihatna lapal ah\u0101p ma saga a'a. Bay soho'na isab sig\u0101m amindahan kaul-pi'il sig\u0101m.  "
                            },
                            {
                                "text": "  Na, aniya' waktu pamabukag si Yahiya ma gubnul Herod. Sabab dusahan si Herod magp\u016bn maka si Herodiyas ya bay h'nda siyalina, maka ma sabab kahinanganna ala'at kasehe'."
                            },
                            {
                                "text": "Manjari karuhunan si Herod maghinang ala'at sabab pinakalabusu e'na si Yahiya.   "
                            },
                            {
                                "text": "     Ma waktu kapamandi lagi' si Yahiya ma a'a kamemon, pinandi isab e'na si Isa. Pagubus, hinabu si Isa anabbut ni Tuhan, magt\u016by paukab deyom sulga',"
                            },
                            {
                                "text": "ati pareyo' R\u016b Sussi pinaka luwa assang, patapu' ma iya. Aniya' isab suwala ah'lling min deyom sulga', yuk-i, \u201cKa'a ya Anakku kalasahanku, landu' makasulut atayku.\u201d   "
                            },
                            {
                                "text": "     Na, ma waktu kapanagna' si Isa magnasihat pandu'na ma manusiya', aniya' saga t'llump\u016b' tahun umulna. Anak si Yusup iya bang ma pangannal saga a'a,  si Yusup ya bay anak si Hili. "
                            },
                            {
                                "text": "Si Hili ya bay anak si Mattat,  ya Mattat bay anak si Libi, ya Libi bay anak si Malki, ya Malki bay anak si Janni, ya Janni bay anak si Yusup. "
                            },
                            {
                                "text": "Si Yusup bay anak si Mattati, ya Mattati bay anak si Amos, ya Amos bay anak si Nahum, ya Nahum bay anak si Esli, ya Esli bay anak si Naggay. "
                            },
                            {
                                "text": "Si Naggay ya bay anak si Ma'at,  ya Ma'at bay anak si Mattati dakayu', ya Mattati itu bay anak si Simain, ya Simain bay anak si Yosek, ya Yosek bay anak si Joda. "
                            },
                            {
                                "text": "Si Joda ya bay anak si Jo'anan, ya Jo'anan bay anak si Resa, ya Resa bay anak si Sirubbabil, si Sirubbabil bay anak si Salati, ya Salati bay anak si Niri. "
                            },
                            {
                                "text": "Si Niri ya bay anak si Malki,  ya Malki bay anak si Addi, si Addi bay anak si Kosam, ya Kosam bay anak si Elmadam, si Elmadam bay anak si \u0112r. "
                            },
                            {
                                "text": "Si \u0112r ya bay anak si Yussa', si Yussa' bay anak si Ele'eser, ya Ele'eser bay anak si Jurim, si Jurim bay anak si Mattat, ya Mattat bay anak si Libi, "
                            },
                            {
                                "text": "si Libi bay anak si Simiyun,  si Simiyun bay anak si Yuda, ya Yuda bay anak si Yusup, ya Yusup bay anak si Jonam, ya Jonam bay anak si Eliyakim. "
                            },
                            {
                                "text": "Si Eliyakim ya bay anak si Meleya, ya Meleya bay anak si Menna, ya Menna bay anak si Mattata, ya Mattata bay anak si Natan, ya Natan bay anak si Da'ud. "
                            },
                            {
                                "text": "Si Da'ud e' bay anak si Jesse,  ya Jesse bay anak si Obed, ya Obed bay anak si Bowas, ya Bowas bay anak si Sala, ya Sala bay anak si Nasson. "
                            },
                            {
                                "text": "Si Nasson ya bay anak si Amminadab, ya Amminadab bay anak si Admin, ya Admin bay anak si Arni, ya Arni bay anak si Hesdon, ya Hesdon bay anak si Peres, ya Peres bay anak si Yuda. "
                            },
                            {
                                "text": "Si Yuda ya bay anak si Yakub, si Yakub e' bay anak si Isa'ak, ya Isa'ak bay anak si Ibrahim, ya Ibrahim bay anak si Tera, ya Tera bay anak si Nahor. "
                            },
                            {
                                "text": "Si Nahor ya bay anak si Sirug,  ya Sirug bay anak si Reyo, ya Reyo bay anak si Peleg, ya Peleg bay anak si Eber, ya Eber bay anak si Sela. "
                            },
                            {
                                "text": "Si Sela ya bay anak si Kainan, ya Kainan bay anak si Arpaksad, ya Arpaksad bay anak si S\u0113m anak si N\u016b, ya N\u016b bay anak si Lamek. "
                            },
                            {
                                "text": "Si Lamek bay anak si Metosela, ya Metosela bay anak si Idris, ya Idris bay anak si Jared, ya Jared bay anak si Mahalalel, ya Mahalalel bay anak si Kenan. "
                            },
                            {
                                "text": "Si Kenan ya bay anak si Enos,  ya Enos bay anak si S\u0113t, ya S\u0113t bay anak si mbo' Adam, maka si Adam bay anak Tuhan.     "
                            }
                        ]
                    },
                    {
                        "verses": [
                            {
                                "text": "     Manjari itu pab\u012bng si Isa min sapa' Jordan. Kah\u014dpan iya e' R\u016b Sussi ati binowa iya kaleya ni lahat paslangan."
                            },
                            {
                                "text": "Mpatp\u016b' ng'llaw, mpatp\u016b' bahangi ya kamahe'na sinasat na pa'in e' nakura' saitan, kalu tabowa magdusa. Halam iya bay makatimtim ai-ai t'ggolna mah\u0113'. Pagpuwas ina'an-i aheya lingantuna.  "
                            },
                            {
                                "text": "  Ah'lling nakura' saitan ma iya, yukna, \u201cBang ka'a sab'nnal-b'nnal Anak Tuhan soho'un saga batu itu papinda ni tinapay.\u201d  "
                            },
                            {
                                "text": "  Saguw\u0101' anambung si Isa, yukna, \u201cTasulat asal ma deyom Kitab, ya yuk-i, \u2018ngga'i ka hal kinakan baran ya makakallum ma manusiya'.\u2019 \u201d  "
                            },
                            {
                                "text": "  Puwas e' binowa iya e' nakura' saitan ni kalangkawan bo' yampa pina'nda'an kalahatan kamemon ma deyom dunya, pinalaman sadja min matana."
                            },
                            {
                                "text": "Yuk nakura' saitan ni iya, \u201cBuwananta ka kapatut bo' ka makapagbaya' ma saga kalahatan itu maka karayana kamemon. Sabab bay pamasuku' ma aku kamemonna itu, ya angkan aku taga-kapatut amuwan ma sai-sai kabaya'anku."
                            },
                            {
                                "text": "Na, bang ka amudji aku pamuwanku itu kamemon ma ka'a.\u201d  "
                            },
                            {
                                "text": "  Ya sambung si Isa ma saitan e', \u201cTasulat asal ma deyom Kitab, yuk-i, \u2018Pangh\u016b'bi Tuhan sadja ya subay pudjibi. Tunggal iya paghinanganbi!\u2019 \u201d  "
                            },
                            {
                                "text": "  Puwas e' binowa si Isa e' nakura' saitan ni da'ira Awrusalam ati pina'atag iya ma puttuk langgal pagkulbanan. Yuk saitan e' ni iya, \u201cBang ka b'nnal Anak Tuhan, pakuppa ka minnilu"
                            },
                            {
                                "text": "sabab aniya' tasulat ma deyom Kitab, ya yuk-i, \u2018Sinoho' e' Tuhan saga mala'ikatna anganjagahan ka'a.\u2019"
                            },
                            {
                                "text": "Aniya' isab dakayu' sulat, ya yuk-i, \u2018Tinayak ka e' sig\u0101m bo' mbal makahantak tape'nu ni batu.\u2019 \u201d  "
                            },
                            {
                                "text": "  Anambung si Isa, yukna, \u201cYuk Kitab, \u2018Da'a sulayinbi kawasa Pangh\u016b'bi Tuhan.\u2019 \u201d  "
                            },
                            {
                                "text": "  Na, aubus pa'in kaginisan sasat ya panasat e' nakura' saitan, ang'bba iya min si Isa, bo' amiha llaw sadd\u012b.   "
                            },
                            {
                                "text": "     Manjari itu pab\u012bng si Isa ni lahat Jalil, abarakat asal e' R\u016b Sussi. Jari pasaplag habal ma pasalanna ni saga a'a ma kaluha'an lahat in\u0101n."
                            },
                            {
                                "text": "Amandu' na pa'in iya ma kalanggal-langgalan sig\u0101m ati sinanglitan iya e' a'a kamemon.  "
                            },
                            {
                                "text": "  Pina'an iya ni Nasaret, ya lahat pasuliganna. Ta'abut pa'in llaw Sabtu', peh\u0113' iya ni langgal buwat kabiyaksahanna. Ma langgal pa'in, an'ngge iya amassa Kitab."
                            },
                            {
                                "text": "Sin\u014dngan ni iya l\u016bnan j\u016bd nabi Isaya. Pagb'llatna, tabassana saga ayat itu, ya yuk-i,  "
                            },
                            {
                                "text": "\u201cItiya' aku kapagbaya'an e' R\u016b Pangh\u016b', sabab tapene' aku e'na amasampay lapal ah\u0101p ni saga a'a kamiskinan. Sinoho' aku pi'itu angahaka'an saga pilisu in sig\u0101m pinaluwas du, saga a'a buta in sig\u0101m maka'nda' du pab\u012bng. Sinoho' aku e'na amuwasan sasuku ni'inyaya, "
                            },
                            {
                                "text": "amasaplag isab in waktu pangalappas Pangh\u016b' ma saga a'ana, ta'abut na.\u201d   "
                            },
                            {
                                "text": "  Puwas e' nil\u016bn e' si Isa j\u016bd bay pamassahanna he'. Ni'nde'an e'na ni bilal bo' yampa aningk\u014d'. Sakali pinatongan iya e' a'a kamemon ma deyom langgal in\u0101n,"
                            },
                            {
                                "text": "ati anagna' iya amissala ni sig\u0101m, yukna, \u201cMa llaw itu taga-kamaksuran na saga ayat bay tabassaku ma pangalehanbi.\u201d  "
                            },
                            {
                                "text": "  Ka'amuhan saga a'a in\u0101n kamemon ma si Isa. Ainu-inu sig\u0101m ma sabab kapanday bissalana. Sag\u014d' aniya' pah'lling sig\u0101m, yuk-i, \u201cBang kami mbal as\u0101', anak si Yusup ko' itu!\u201d  "
                            },
                            {
                                "text": "  Yuk si Isa ma sig\u0101m, \u201cTantu du kam amah'llingan aku buwat bay papata kamatto'ahan, ya yuk-i, \u2018Pagka ka ata'u anambal, anambalan ka di-nu.\u2019 Tantu isab kam anoho' aku subay angahinang maitu ma lahatku luggiya' saga hinang ya takalebi bay hinangku ma lahat Kapirnaum e'."
                            },
                            {
                                "text": "Haka'anta kam to'ongan,\u201d yuk si Isa, \u201cin nabi mbal du pinagaddatan ma lahatna luggiya'."
                            },
                            {
                                "text": "Halam aniya' duwa-ruwana, ma masa lagi' nabi Elija halam bay angulan ma deyom t'lluntahun maka tonga', maka landu' ginotom kaluha'an lahat in\u0101n. B'nnal aheka balu d'nda bay maitu ma lahat Isra'il ma waktu gotom in\u0101n,"
                            },
                            {
                                "text": "sag\u014d' ngga'i ka d'nda Isra'il ya bay pamapeh\u0113'an si Elija. D'nda bangsa sadd\u012b ko' in\u0101n, a'a min Sarepta, ma jadjahan Sidun."
                            },
                            {
                                "text": "Damikiyanna isab ma bay waktu nabi Elisa,\u201d yuk si Isa. \u201cAheka a'a ni'ipul ma bangsa Isra'il sag\u014d' halam aniya' minsan dakayu' bay kauli'an ipulna. Luwal a'a min bangsa Siriya ni\u014dnan si Na'aman.\u201d  "
                            },
                            {
                                "text": "  Takale pa'in bissala si Isa itu e' saga a'a ma deyom langgal in\u0101n, magt\u016by ap'ddi' to'ongan atay sig\u0101m."
                            },
                            {
                                "text": "Magpan'ngge sig\u0101m kamemon bo' angahella' si Isa paluwas min kauman in\u0101n. Binowa iya ni diyata' b\u016bd ya pa'atagan da'ira he', bo' nih\u016bg min diyata' pampang e'."
                            },
                            {
                                "text": "Daipara pas'llot iya min t'ngnga'-t'ngnga' sig\u0101m ati ala'an na minn\u0113'.   "
                            },
                            {
                                "text": "     Pal\u016bd na si Isa min Nasaret in\u0101n tudju ni Kapirnaum, dakayu' kauman ma lahat Jalil. Pagka llaw Sabtu' na, amandu' iya ma saga a'a."
                            },
                            {
                                "text": "Ainu-inu ma pamandu'na saga a'a makakale in\u0101n sabab taga-kawasa iya bang amissala."
                            },
                            {
                                "text": "Na, aniya' ma deyom langgal in\u0101n a'a sin\u014dd saitan. Angolang iya pakosog,"
                            },
                            {
                                "text": "yuk-i, \u201cAll\u014d! Isa min Nasaret! Ai maksudnu pi'itu? Pi'itu ka bah\u0101' amaka'at kami? Kata'uwanku bang sai ka. Ka'a ya Dakayu'-kayu' Asussi ya pi'itu min Tuhan.\u201d  "
                            },
                            {
                                "text": "  Saguw\u0101' nil\u0101ng saitan in\u0101n e' si Isa, yukna, \u201cPahali ka! Paluwas ka min a'a ilu!\u201d Magt\u016by a'a bay sin\u014dd in\u0101n pinahantak e' saitan ma t'ngnga'-t'ngnga' saga a'a. Puwas e' paluwas na saitan, bo' halam du ainay baran a'a he'.  "
                            },
                            {
                                "text": "  Landu' ainu-inu saga a'a in\u0101n kamemon. Magsuli-suli sig\u0101m dangan maka dangan, yuk-i, \u201cMinningga bah\u0101' pamandu'na itu? Taga-kawasa iya maka taga-kapatut magpanoho'an saga saitan paluwas min a'a ati bineya' iya.\u201d"
                            },
                            {
                                "text": "Manjari pasaplag na pa'in habal pasal si Isa ni kaluha'an lahat ma jadjahan ina'an-i.   "
                            },
                            {
                                "text": "     Puwas e' paluwas si Isa min langgal Kapirnaum bo' pina'an ni luma' si Simun. Na, mato'a si Simun d'nda ni'mmunan sidda, ati sinabi si Isa e' sig\u0101m amauli' iya."
                            },
                            {
                                "text": "Pina'an si Isa an'ngge ma atag palegehan d'nda he' ati soho'na ala'an mmunna. Jari pahali bay mmunna he' ati punduk iya magt\u016by bo' angalabot disi Isa.  "
                            },
                            {
                                "text": "  Pas'ddop pa'in llaw, binowa ni si Isa sasuku taga-saki indaginis. Pina'abut e'na tanganna ma sig\u0101m dangan maka dangan ati kauli'an."
                            },
                            {
                                "text": "Aheka isab saga a'a bay kapaluwasan saitan. Angolang pakosog saga saitan in\u0101n, yuk-i, \u201cKa'a ya Anak Tuhan!\u201d Sag\u014d' nil\u0101ng sig\u0101m e' si Isa, sin\u014d' da'a angahaka buwatt\u0113' sabab kinil\u0101 iya e' sig\u0101m in iya Al-Masi.  "
                            },
                            {
                                "text": "  Dai' llaw pa'in, ala'an si Isa minn\u0113' ni jadjahan halam maga'a. Piniha iya e' saga a'a ati tab\u0101k iya maina'an. Arak iya tinaggahan e' sig\u0101m bo' mbal makala'an minn\u0113',"
                            },
                            {
                                "text": "sag\u014d' ah'lling si Isa ma sig\u0101m, yukna, \u201cSubay aku peh\u0113' isab ni saga kauman sadd\u012b bo' magnasihat lapal ah\u0101p pasal pagparinta Tuhan, sabab ya na itu po'onanna angkan aku pinapi'itu e' Tuhan.\u201d"
                            },
                            {
                                "text": "Jari magnasihat na pa'in si Isa ma deyom kalanggal-langgalan mah\u0113' ma lahat Yahudiya.    "
                            }
                        ]
                    },
                    {
                        "verses": [
                            {
                                "text": "     Manjari aniya' llaw dakayu' an'ngge si Isa ma bihing danaw Gennesaret. Magtimuk na pa'in saga a'a ni bihingna supaya sig\u0101m makakale palman Tuhan."
                            },
                            {
                                "text": "Na, aniya' ta'nda' e' si Isa duwa bayanan pasanglad ma bihing danaw. Bay ni'bbahan e' saga a'a magdaraing hinabu sig\u0101m angose'an pokot."
                            },
                            {
                                "text": "Paruwa' si Isa ni bayanan dakayu' ya suku' si Simun, ati angamu' iya ma si Simun pinat\u0101-t\u0101 dangkuri' min bihing tampe. Jari aningk\u014d' si Isa ma bayanan bo' amandu' ma saga a'a.  "
                            },
                            {
                                "text": "  Na, aubus pa'in e' si Isa amandu', ah'lling iya ni si Simun, yukna, \u201cPas\u014dngun gi' ni kalaloman, ati h\u016bgunbi pokot bo' kam maka'\u0101'.\u201d  "
                            },
                            {
                                "text": "  Anambung si Simun, yukna, \u201cTuwan Guru, lu'ugan na kami amokot dibuhi' sampay ni ka'llawan bo' halam kami bay maka'\u0101'. Sag\u014d' pagka ka'a ya anoho', h\u016bg kami na.\u201d"
                            },
                            {
                                "text": "Tah\u016bg pa'in pokot in\u0101n, aheka to'ongan daing ta'\u0101'. Agon na agese' saga pokot e',"
                            },
                            {
                                "text": "angkan sininyalan e' disi Petros saga abay sig\u0101m, sin\u014d' anabang angahella'. Makapina'an pa'in saga abay, magt\u016by niruwa' daing in\u0101n ni diyata' bayanan. A'llop karuwa bayanan in\u0101n e' daing, sa'agon-agon pat'nde."
                            },
                            {
                                "text": "Pag'nda' si Simun Petros ma ba'anan daing in\u0101n, magt\u016by iya pasujud ma si Isa. Yukna, \u201cO Tuwan, palawak ka min aku sabab dusahan aku.\u201d  "
                            },
                            {
                                "text": "  Angkan buwatt\u0113' llingna, sabab ainu-inu iya maka saga abayna ma pasal heka daing bay ta'\u0101' sig\u0101m."
                            },
                            {
                                "text": "Ya du ainu-inu saga sehe' si Simun magdaraing e', ya si Yakub maka si Yahiya duwangan anak si Sibidi. Manjari ah'lling si Isa ma si Simun, yukna, \u201cDa'a ka tin\u0101w. Puwas min llaw \u012btu, ya hinangnu subay mag\u0101' manusiya' ameya' ma aku.\u201d"
                            },
                            {
                                "text": "Manjari nihella' bayanan sig\u0101m ni gintana'an ati ni'bbahan kaniya' sig\u0101m kamemon bo' yampa ameya' ma si Isa.   "
                            },
                            {
                                "text": "     Ma llaw dakayu', waktu pa'in si Isa ma dakayu' kauman, aniya' maina'an a'a ni'ipul. Alapat baranna e' sakina. Maka'nda' pa'in a'a itu ma si Isa, magt\u016by iya pasujud ma dahuanna anganjunjung. \u201cTuwan,\u201d yukna, \u201cbang ka bilahi kauli'annu du aku.\u201d  "
                            },
                            {
                                "text": "  Sakali pina'abut e' si Isa tanganna ma a'a in\u0101n. Yuk si Isa, \u201cBilahi sadja aku. Kauli'an na ka.\u201d Saru'un-du'un du ala'an ipulna."
                            },
                            {
                                "text": "Niamay-amayan iya e' si Isa, yukna, \u201cDa'a ka angahaka ni sai ni sai pasal itu-i. Saguw\u0101' peh\u0113' ka pat\u016by ni imam bo' palilingun barannu ma iya. Pagubus tukbalin pagkulban ni Tuhan buwat bay pamandu' e' si Musa, tanda' saksi' ni kaheka'an a'a in ka'a ilu alanu' na min sakinu.\u201d  "
                            },
                            {
                                "text": "  Sag\u014d' minsan buwatt\u0113' pangal\u0101ng si Isa, pasaplag gom pa'in suli-suli pasalna, angkan aheka saga a'a patimuk ni iya bo' akale ma pandu'na sampay angamu' pinauli' saga saki sig\u0101m."
                            },
                            {
                                "text": "Saguw\u0101' bang pas\u0101n, ala'an si Isa min kaheka'an a'a in\u0101n ni lahat kulang a'ana bo' anambahayang mah\u0113'.   "
                            },
                            {
                                "text": "     Dakayu' llaw, hinabu si Isa amandu', aniya' saga Parisi maka saga guru sara' agama Yahudi aningk\u014d' ma atagna. Saga a'a itu bay pina'an min da'ira Awrusalam maka min kamemon l\u016bngan ma lahat Jalil maka lahat Yahudiya. Taga-kawasa asal si Isa min Pangh\u016b' angkan iya makauli' saga a'a sakihan."
                            },
                            {
                                "text": "Manjari aniya' at'kka pina'an saga a'a ananggung a'a amatay ugatna. Pasulay sig\u0101m pasekot ni atag si Isa,"
                            },
                            {
                                "text": "sag\u014d' mbal makalabay sabab sikatimukan saga a'a maina'an. Angkan sig\u0101m par\u0101g ni diyata' luma' angalangkat atop bo' amatonton a'a amatay ugatna maka palegehanna. Jari pinat'nna' iya ma dahuwan si Isa ma t'ngnga'-t'ngnga' katimukan a'a."
                            },
                            {
                                "text": "Makata'u pa'in si Isa in a'a amowa in\u0101n angandol ma iya, ah'lling iya ni a'a amatay ugatna, yukna, \u201cBagay, niampun na dusanu.\u201d  "
                            },
                            {
                                "text": "  Na, takale pa'in lling si Isa itu e' saga guru sara' agama maka saga Parisi, magt\u016by sig\u0101m magtilaw-tilawan di-sig\u0101m dangan maka dangan, \u201cSai sa a'a itu?\u201d yuk-i. \u201cAmah'lling iya kupul ni Tuhan magbissala buwatt\u0113' sabab halam aniya' maka'ampun dusa, luwal Tuhan.\u201d  "
                            },
                            {
                                "text": "  Sag\u014d' kinata'uwan e' si Isa bang ai pinikil e' sig\u0101m, ati yukna ma sig\u0101m, \u201cAngay kam magpikil-pikil buwattilu?"
                            },
                            {
                                "text": "Kumpasunbi bang ingga aluhay: bang yukku ma a'a, \u2018niampun na dusanu\u2019, atawa bang yukku, \u2018pabungkal ka bo' ka pal'ngngan?\u2019"
                            },
                            {
                                "text": "Na, buwananta kam tanda' palsaksi'an bo' kata'uwanbi in aku, Anak Manusiya', taga-kapatut angampun dusa ma deyom dunya itu.\u201d Jari ah'lling si Isa ni a'a amatay ugatna he', yukna, \u201cSoho'ta ka pabungkal. Bowahun pabahakannu ilu amole'.\u201d  "
                            },
                            {
                                "text": "  Saru'un-du'un du pabungkal iya ma matahan sig\u0101m kamemon. Binuhat e'na bay pabahakanna bo' yampa amole' ni luma'na, maka e'na ananglitan Tuhan."
                            },
                            {
                                "text": "Ainu-inu to'ongan saga a'a in\u0101n kamemon maka sin\u014dd sig\u0101m t\u0101w. Ananglit sig\u0101m ma Tuhan, yuk-i, \u201cHinang makainu-inu ya ta'nda'ta llaw itu!\u201d   "
                            },
                            {
                                "text": "     Pagubus, paluwas si Isa minna'an ati aniya' ta'nda'na maga'\u0101' sukay parinta, \u014dnna si Libi. Ina'an iya aningk\u014d' ma deyom upisna pang\u0101'anna sukay. Yuk si Isa ma iya, \u201cPi'itu na ka ameya' ma aku.\u201d"
                            },
                            {
                                "text": "Pabuhat magt\u016by si Libi. Ni'bbahan e'na kamemonna bo' ameya' ma si Isa.  "
                            },
                            {
                                "text": "  Manjari aniya' jamu pinat'nna' e' si Libi ma luma'na pamaheyana ma si Isa. Aheka isab maga'\u0101' sukay parinta maka saga a'a kasehe'an bay magbeya' amangan maka sig\u0101m."
                            },
                            {
                                "text": "Sag\u014d' saga a'a Parisi maka saga guru sara' ya daumpigan maka sig\u0101m bay anoway si Isa. Yuk sig\u0101m ni mulidna, \u201cAngay kam palamud magsalu maka saga maga'\u0101' sukay parinta maka ba'anan a'a dusahan?\u201d  "
                            },
                            {
                                "text": "  Anambung si Isa ma saga a'a atilaw in\u0101n, yukna, \u201cBang a'a abasag mbal magpadoktol. Ya magpadoktol bang a'a taga-saki."
                            },
                            {
                                "text": "Ngga'i ka a'a ah\u0101p ya mohotku pi'itu ni dunya, sag\u014d' ya pi'ituku a'a taga-dusa bo' supaya ang'bba min dusa sig\u0101m.\u201d   "
                            },
                            {
                                "text": "     Manjari aniya' saga a'a ah'lling ni si Isa, yuk-i, \u201cSaga mulid si Yahiya araran magpuwasa maka anambahayang. Ya du saga mulid Parisi, sag\u014d' mulidnu mbal. Amangan sadja sig\u0101m maka anginum.\u201d  "
                            },
                            {
                                "text": "  Anambung si Isa ma saga a'a he', labay min paralilan. Yukna, \u201cAmuwasa bah\u0101' saga luruk bang masi gi' ma sig\u0101m pangantin l'lla? Tantu mbal."
                            },
                            {
                                "text": "Sag\u014d' ma llaw sin\u014dng, bang ta'abut waktu kapamala'an pangantin l'lla, ya na he' waktu pagpuwasa sig\u0101m.\u201d  "
                            },
                            {
                                "text": "  Manjari amaralil gi' si Isa pasal pamandu' tagna' maka pamandu'na, yukna, \u201cHalam aniya' anganggeret badju' baha'u panupakna ni badju' ndang. Bang buwatt\u0113', ageret badju' baha'u. Sabab s'mmek baha'u mbal t\u014dp panupak s'mmek ndang.\u201d"
                            },
                            {
                                "text": "Pinaralil isab e' si Isa pamandu'na ni binu-anggul baha'u nihinang bang ni'isi ni deyom pangisihan kuwit kambing. Yukna, \u201cHalam aniya' angisi binu baha'u, bang masi gi' amukal, ni deyom pangisihan ndang. Bang buwatt\u0113' hinangna, tantu abustak pangisihan ndang e' binu baha'u. Jari abu'us binu ati kaugun bay pangisihanna."
                            },
                            {
                                "text": "Sag\u014d' in binu baha'u subay ni'isi ni pangisihan baha'u.\u201d"
                            },
                            {
                                "text": "Amaralil gi' si Isa, yukna, \u201cBang a'a biyaksa anginum binu-anggul at'ggol bay ma tau'an, mbal iya bilahi anginum binu baha'u. Sabab bang ma iya, ah\u0101p lagi' nanam binu-anggul at'ggol bay ma tau'an.\u201d    "
                            }
                        ]
                    },
                    {
                        "verses": [
                            {
                                "text": "     Ma dakayu' llaw Sabtu', ina'an disi Isa lum'ngngan labay min t'ngnga' huma pananoman pai-tirigu. Aniya' batang pai kin'ttu' e' saga mulidna e', pinisi-pisi e' sig\u0101m bo' yampa ni'inta'."
                            },
                            {
                                "text": "Na, aniya' saga Parisi atilaw ma si Isa, yuk-i, \u201cAngay langgalbi sara' agamatam?\u201d  "
                            },
                            {
                                "text": "  Anambung si Isa, yukna, \u201cAngay, halam tabassabi bah\u0101' pasal bay tahinang e' si Da'ud ma masa awal e', waktu bay kaotas sig\u0101m maka saga a'ana?"
                            },
                            {
                                "text": "Bay pas\u014dd si Da'ud ni deyom luma' pangarapan ni Tuhan bo' ning\u0101' e'na saga tinapay ya panukbal ni Tuhan. Jari kinakan e'na minsan mbal wajib kinakan e' sadd\u012b min saga kaimaman. Bay pamuwanna isab ni saga sehe'na pagkakan sig\u0101m. Sag\u014d' halam aniya' dusana maghinang buwatt\u0113'.\u201d"
                            },
                            {
                                "text": "Yuk si Isa isab, \u201cAku itu, Anak Manusiya', taga-kapatut magbaya' ma llaw Sabtu'.\u201d   "
                            },
                            {
                                "text": "     Ma llaw Sabtu' dakayu', pas\u014dd si Isa ni deyom langgal bo' amandu'. Pasalta', aniya' ma deyom langgal in\u0101n a'a pakongkong tanganna kowan."
                            },
                            {
                                "text": "Aniya' isab maina'an saga guru sara' agama maka saga Parisi amiha pagsababan panuntut sig\u0101m ma si Isa. Angkan iya pineyanan e' sig\u0101m bang kalu amauli' saki ma llaw paghali."
                            },
                            {
                                "text": "Sag\u014d' kinata'uwan e' si Isa bang ai pinikil e' sig\u0101m, ati ah'lling iya ni a'a pakongkong tanganna in\u0101n. \u201cPi'itu ka,\u201d yukna. \u201cAn'ngge ka ma t'ngnga' itu.\u201d Sakali pabuhat a'a in\u0101n an'ngge."
                            },
                            {
                                "text": "Puwas e' ah'lling si Isa ni saga a'a in\u0101n, yukna, \u201cAniya' tilawku ni ka'am. Bang ma sara'tam, ai ya apatut nihinang ma llaw paghali? Hinang makah\u0101p ka atawa hinang makala'at? Amakallum a'a ka, atawa amapatay?\u201d"
                            },
                            {
                                "text": "Pinatongan e' si Isa saga a'a in\u0101n kamemon bo' yampa ah'lling ni a'a pakongkong tanganna. \u201cPah'nnatun tangannu ilu,\u201d yukna. Na, pinah'nnat e'na, manjari kauli'an na to'ongan.  "
                            },
                            {
                                "text": "  Sag\u014d' akagit to'ongan atay saga Parisi maka saga guru in\u0101n, angkan sig\u0101m magisun-isun bang inay sig\u0101m si Isa.   "
                            },
                            {
                                "text": "     Na, ma waktu ina'an patukad si Isa ni b\u016bd angarap ni Tuhan. Maina'an iya angamu'-ngamu' ni Tuhan animpus sangom."
                            },
                            {
                                "text": "Pagk'llat llaw, nilinganan e'na saga mulidna pina'an ni iya. Pinene' e'na min sig\u0101m sangp\u016b' maka duwa a'a ati \u014dnanna sig\u0101m a'ana kawakilan."
                            },
                            {
                                "text": "Ya na itu \u014dn saga a'a bay kawakilan in\u0101n: si Simun ya \u014dnanna isab Petros, maka si Andariyas danakan si Simun, bo' si Yakub maka si Yahiya, si Pilip maka si Bartolome."
                            },
                            {
                                "text": "Pasunu' si Matiyu maka si Tomas, bo' si Yakub anak si Alpa, maka si Simun ya ni\u014dnan e' sig\u0101m Pangangatu,"
                            },
                            {
                                "text": "bo' si Judas anak si Yakub, maka si Judas Iskariyut ya an\u014dngan si Isa ni saga bantana ma waktu damuli minn\u0113'.   "
                            },
                            {
                                "text": "     Manjari puwas ina'an, pal\u016bd si Isa maka saga a'a kawakilanna, ati an'ngge iya ma lugal apantay. Aheka saga mulid bay maina'an maka landu' aheka a'a kasehe'an, a'a min lahat Yahudiya, min da'ira Awrusalam, maka min Tira maka Sidun ya ma bihing tahik."
                            },
                            {
                                "text": "Bay sig\u0101m pina'an bo' akale ma pandu' si Isa. Bilahi isab kauli'an saga saki sig\u0101m. Sasuku isab sig\u0101m sinasat e' saitan bay kauli'an."
                            },
                            {
                                "text": "Ati ba'anan a'a in\u0101n kamemon bay pasulay ama'abut tangan sig\u0101m ni iya sabab aniya' barakat paluwas min baranna, ya angkan sig\u0101m kauli'an kamemon.   "
                            },
                            {
                                "text": "     Manjari pinatongan e' si Isa saga mulidna bo' yampa ah'lling, yukna,  \u201cAheya kah\u0101pan sasuku kam halam aniya' kaniya'bi ma dunya itu, sabab tantu du aniya' palsuku'anbi ma deyom pagparintahan Tuhan. "
                            },
                            {
                                "text": "Aheya kah\u0101pan sasuku kam kasigpitan ma buwattina'an, sabab mag'ssohan du kam ma sinos\u014dng. Aheya kah\u0101pan sasuku kam magtangis ma buwattina'an, sabab magtittowa du kam ma sinos\u014dng. "
                            },
                            {
                                "text": "Aheya kah\u0101pan ma ka'am abila kam kinab'nsihan e' a'a,  bang kam mbal tinaima' e' sig\u0101m, bang kam nihalipulu maka pinam\u016bng-m\u016bngan ala'at ma sabab pameya'bi ma aku, Anak Manusiya'.   "
                            },
                            {
                                "text": "  \u201cBuwatt\u0113' isab bay hinang kamatto'ahan sig\u0101m ma saga kanabi-nabihan. Angkan kam subay magkalasigan maka magk\u014dg-koyag bang kam nila'at buwatt\u0113' sabab tantu aheya tungbasbi ma deyom sulga'.  "
                            },
                            {
                                "text": "Sag\u014d' maka'ase'-ase' ka'am saga dayahan ma buwattina'an, sabab tasambutbi kah\u0101panbi ma dunya itu sadja. "
                            },
                            {
                                "text": "Maka'ase'-ase' isab ka'am ya mag'ssohan ma buwattina'an, sabab aniya' waktu ma sinos\u014dng lingantu du kam. Maka'ase'-ase' isab ka'am magtittowa ilu, sabab aniya' waktu ma sinos\u014dng magkasusahan kam maka magkarukka'an. "
                            },
                            {
                                "text": "Maka'ase'-ase' ka'am bang kam sinanglitan e' a'a kamemon, sabab ya du saga a'a maglaku-laku in sig\u0101m nabi. Bay du isab sig\u0101m sinanglitan e' ka'mbo'-mbo'anbi.\u201d    "
                            },
                            {
                                "text": "     Amandu' gi' si Isa, yukna, \u201cYa na itu pah'llingku ma ka'am sasuku kam akale ma aku, kalasahinbi bantabi. Hinangunbi ah\u0101p ma saga a'a ab'nsihan ka'am."
                            },
                            {
                                "text": "Amu'-amu'inbi kah\u0101pan min Tuhan sasuku anukna'an ka'am. Sambahayanginbi sasuku angala'at ka'am."
                            },
                            {
                                "text": "Abila aniya' anampak ka'a ma baihu'nu dambila', patampalun isab dambila' panampakanna. Abila aniya' angagaw badju'nu, pangahilasun sampay kamisitanu."
                            },
                            {
                                "text": "Sai-sai angamu' ni ka'a, buwanin. Maka bang aniya' ganta' ang\u0101' palsuku'annu da'a na pa'nde'in pabalik."
                            },
                            {
                                "text": "Ai-ai kabaya'anbi nihinang ma ka'am e' a'a kasehe'an, ya na he' subay hinangunbi ma sig\u0101m.  "
                            },
                            {
                                "text": "  \u201cBang hal a'a alasahan ka'am ya kalasahanbi, angay kam subay tinungbasan pahala'? Sabab minsan a'a ala'at, alasa du ma sasuku alasahan sig\u0101m."
                            },
                            {
                                "text": "Damikiyanna, bang hal a'a bay makatabangan ka'am ya tabanganbi, angay kam subay binuwanan pahala'? Sabab minsan a'a ala'at, buwatt\u0113' du isab addat sig\u0101m."
                            },
                            {
                                "text": "Bang ya sadja pautanganbi a'a tantu amayad, angay kam subay aholat pinahala'an? Sabab minsan a'a ala'at amaindam du ma sehe' sig\u0101m ala'at, bang pa'in tantu binayaran."
                            },
                            {
                                "text": "Sag\u014d' ya na itu pamandu'ku ma ka'am,\u201d yuk si Isa. \u201cKalasahinbi bantabi maka tabanginbi sig\u0101m. Bang aniya' angutang ni ka'am, pautanginbi minsan halam aniya' bayad niholat. Jari aheya pahala' panungbas ka'am ati manjari na kam anak Tuhan Mahatinggi. Sabab ah\u0101p kajarihan Tuhan minsan ma saga a'a ala'at, minsan ma a'a mbal magsukul."
                            },
                            {
                                "text": "Subay kam ma'ase', buwat ka'ase' Mma'bi Tuhan.\u201d   "
                            },
                            {
                                "text": "     \u201cDa'a s\u0101'unbi pagkahibi bo' kam mbal sin\u0101' e' Tuhan. Da'a pat'kkahunbi dusa ni a'a kasehe'an bo' kam mbal pinat'kkahan dusa e' Tuhan. Ampununbi pagkahibi bo' kam niampun isab e' Tuhan."
                            },
                            {
                                "text": "Amuwan kam ma kasehe'anbi ati aniya' pamuwan ka'am e' Tuhan. Ya sapantun t'ppongan aheya bang tinumpahan ni deyom pangisihanbi. Minsan nirasok, minsan pinaponod, mbal paisi sabab hekana. Hatina ai-ai pan'ppongbi ma sehe'bi ya du isab pan'ppong Tuhan ma ka'am.\u201d  "
                            },
                            {
                                "text": "  Binissala e' si Isa dakayu' kissa pamaralil. Yukna ma saga a'a, \u201cBang buta angambit sehe'na buta, tantu sig\u0101 karuwangan ah\u016bg ni deyom lowang."
                            },
                            {
                                "text": "Halam aniya' mulid palanga min guruna. Sag\u014d' in mulid kamemon, bang atammat na pangadji'na, magsali' du maka guruna.  "
                            },
                            {
                                "text": "  \u201cKa'am magsoway sehe'bi ilu, angay ta'nda'bi bukbuk kayu ma deyom mata sehe'bi ati mbal tananambi batang kayu ya ma matabi?"
                            },
                            {
                                "text": "Mamarahi pah\u0101p ka'am ilu! Yukbi ma sehe'bi, \u2018Tabiya', la'ananta bukbuk min matanu ilu,\u2019 bo' pa'in halam tananambi batang kayu ya ma matabi! Maglaku-laku kam in ka'am ilu halam taga-s\u0101'! La'aninbi gi' dah\u016b ya batang kayu ma matabi, manjari asawa pang'nda'bi ati makala'anan kam bukbuk kayu min mata sehe'bi.\u201d   "
                            },
                            {
                                "text": "     Ah'lling gi' si Isa, yukna, \u201cBang saupama kayu ah\u0101p, mbal amuwan buwa' ala'at. Damikiyanna isab bang kayu ala'at suligna, mbal amuwan buwa' ah\u0101p."
                            },
                            {
                                "text": "Kinata'uwan asal kayu min buwa'na. Mbal kita ang\u0101' buwa' igira min puhung atawa buwa' anggul min sampinit."
                            },
                            {
                                "text": "Buwatt\u0113' du isab ma manusiya', sali' dalil kayu. Bang a'a ah\u0101p addatna makapaluwas iya bissala ah\u0101p ma sabab kah\u0101pan ya bay tau'na ma deyom atayna. Sag\u014d' bang a'a ala'at, luwal kala'atan ya pinaluwas e'na sabab ala'at ya tatau'na ma deyom atayna. Ai-ai ma deyom atay manusiya', ya na he' paluwas min bowa'na.\u201d   "
                            },
                            {
                                "text": "     \u201cAngay yukbi in aku Pangh\u016b'bi, bo' pa'in mbal hinangbi panoho'anku ma ka'am?"
                            },
                            {
                                "text": "Sasuku pi'itu ni aku bo' akale ma pandu'ku sampay ameya', pahatita kam bang buwattingga kah\u0101lanna."
                            },
                            {
                                "text": "A'a in\u0101n sali' hantang a'a maghinang luma'. Niosolan h\u0101gna ma diyata' batu. Aubus pa'in nihinang, angandunuk kasapa'an ati sinampoyakan luma' in\u0101n sag\u014d' mbal tajogjog sabab ahogot asal osolanna."
                            },
                            {
                                "text": "Bang a'a isab akale ma pandu'ku bo' mbal ameya', ya dalilna a'a maghinang luma' ma halam ahogot paosolanna. Bang luma' ina'an-i taluwa' dunuk ah'bba' magt\u016by, abulangkayat to'ongan.\u201d    "
                            }
                        ]
                    },
                    {
                        "verses": [
                            {
                                "text": "     Aubus pa'in kamemon bissala si Isa itu ma saga a'a, pas\u014dd iya ni deyom da'ira Kapirnaum."
                            },
                            {
                                "text": "Na, aniya' maina'an dakayu' kapitan bangsa R\u014dm taga-sosoho'an kalasahanna. Asaki na sosoho'an itu, song na magkamamatay."
                            },
                            {
                                "text": "Makakale pa'in kapitan pasal si Isa, magt\u016by aniya' pagmatto'ahan bangsa Yahudi pinapina'an e'na ni si Isa angamu' pinauli' sosoho'anna e'."
                            },
                            {
                                "text": "Manjari pasampay saga pagmatto'ahan in\u0101n ni si Isa bo' anganjunjung to'ongan, yuk-i, \u201cPatut subay tabangannu kapitan itu,"
                            },
                            {
                                "text": "sabab amagay to'ongan iya ma bangsatam Yahudi, maka iya ya bay magbaran anganggastuhan langgaltam.\u201d  "
                            },
                            {
                                "text": "  Jari ameya' si Isa ma sig\u0101m. Asekot pa'in iya ni luma', sinoho' e' kapitan saga bagayna amowahan si Isa lapal, yuk-i, \u201cTuwan, da'a ka amalu'ug di-nu pasampay pi'itu sabab mbal aku t\u014dp amapi'itu ka'a ni luma'ku."
                            },
                            {
                                "text": "Bangsahan to'ongan ka angkan pikilku in aku mbal t\u014dp anampang ka'a magbaran. Sag\u014d' angalapal sadja ka minnilu ati kauli'an du sosoho'anku itu."
                            },
                            {
                                "text": "Minsan aku, biyaksa aku pinagbaya'an e' a'a min diyata'anku maka aniya' isab sundalu pagbaya'anku. Bang soho'ku dangan peh\u0113', peh\u0113' du iya. Bang soho'ku dangan pi'itu, pi'itu du iya. Damikiyanna bang aniya' pahinangku ma saga sosoho'anku, magt\u016by du nihinang e' sig\u0101m.\u201d  "
                            },
                            {
                                "text": "  Pagkale pa'in pah'lling kapitan in\u0101n e' si Isa, ainu-inu iya. Jari palingi' iya ni saga kaheka'an a'a ya paurul min buli'anna. Yukna ma sig\u0101m, \u201cHaka'anta kam, minsan ma deyom bangsatam Isra'il, halam aku bay makab\u0101k a'a buwattitu kosog imanna.\u201d"
                            },
                            {
                                "text": "Jari amole' na saga a'a bay sin\u014d' e' kapitan. Pagt'kka sig\u0101m ni luma', ta'nda' e' sig\u0101m sosoho'an in\u0101n kauli'an na.   "
                            },
                            {
                                "text": "    Mbal at'ggol minna'an peh\u0113' si Isa ni dakayu' kaluma'an ni\u014dnan Nain. Sinehe'an iya e' saga mulidna maka ba'anan saga a'a kasehe'an."
                            },
                            {
                                "text": "Makasekot pa'in iya ni lawang ya pas\u014dran kauman in\u0101n, aniya' maina'an saga a'a ananggung patay a'a, binowa paluwas ni pagkubulan. L'lla ya amatay he', anak tunggal dakayu' balu d'nda. Jari aheka a'a min kaluma'an in\u0101n bay pabunyug angubul."
                            },
                            {
                                "text": "Na, pag'nda' pa'in Pangh\u016b' Isa ma d'nda itu, magt\u016by iya t'kkahan ase'. Yukna ma d'nda in\u0101n, \u201cDa'a ka anangis.\u201d"
                            },
                            {
                                "text": "Puwas e' pas\u014dng si Isa ni tanggungan bo' ntananna, angkan pahogga' saga a'a ananggung e'. Ah'lling si Isa, yukna, \u201cOto', punduk ka!\u201d"
                            },
                            {
                                "text": "Magt\u016by allum pabalik a'a amatay he'. Punduk iya maka e'na amissala, ati sin\u014dngan iya e' si Isa ni ina'na.  "
                            },
                            {
                                "text": "  Sin\u014dd t\u0101w saga a'a maina'an kamemon maka sinanglitan Tuhan e' sig\u0101m, yuk-i, \u201cAniya' na nabi abarakat palahil pi'itu. Makapi'itu na Tuhan anabangan kitam saga a'a suku'na.\u201d"
                            },
                            {
                                "text": "Manjari ya habal pasal bay hinang si Isa itu pasaplag na pa'in ma kaluha'an lahat Yahudiya, sampay ma sakalibutna.   "
                            },
                            {
                                "text": "     Na, kahaka'an si Yahiya e' saga mulidna pasal pakaradja'an itu. Jari nilinganan e'na duwangan mulidna,"
                            },
                            {
                                "text": "sinoho' peh\u0113' ni Pangh\u016b' Isa. Sin\u014d' sig\u0101 atilaw iya bang iya bah\u0101' bay pinagbissala pi'itu ni dunya, atawa bang aniya' gi' sadd\u012b nilagaran."
                            },
                            {
                                "text": "Jari pagt'kka duwangan itu ni si Isa, yuk sig\u0101, \u201cSin\u014d' kami pi'itu e' si Yahiya Magpapandi sabab aniya' tilawna ni ka'a. Ka'a bah\u0101' ya pinagbissala pi'itu ni dunya? Atawa aniya' gi' sadd\u012b min ka'a subay lagaran kami?\u201d  "
                            },
                            {
                                "text": "  Na, ma waktu ina'an-i aheka a'a kauli'an e' si Isa ya lamma maka saki sig\u0101m indaginis, maka aheka bay kapaluwasan saitan. Aheka isab saga a'a buta bay tapa'nda'na pab\u012bng."
                            },
                            {
                                "text": "Manjari sinambungan e' si Isa duwangan mulid si Yahiya he'. Yukna, \u201cPab\u012bng kam peh\u0113'. Haka'inbi si Yahiya pasal ai-ai ta'nda'bi maka takalebi maitu. Saga a'a bay buta maka'nda' na. A'a bay pengka' makal'ngngan na to'ongan. A'a bay ni'ipul tapalanu' na. A'a bay bisu makakale na, maka a'a bay amatay tapakallum na pab\u012bng. Sampay a'a kulang-kabus kanasihatan na lapal ah\u0101p."
                            },
                            {
                                "text": "Aheya du kah\u0101pan sasuku mbal magduwa-ruwa pikilanna ma aku.\u201d  "
                            },
                            {
                                "text": "  Makala'an pa'in minn\u0113' saga sosoho'an si Yahiya he', amissala si Isa ni kaheka'an a'a in\u0101n pasal si Yahiya. Yukna, \u201cAi bah\u0101' bay pihabi, ya angkan kam bay peh\u0113' ni lahat paslangan? Kabaya'anbi bah\u0101' ang'nda' dakayu' a'a sapantun dansolag parang-parang, tabowa pap'llay e' baliyu?"
                            },
                            {
                                "text": "Bang ngga'i ka he'-i, ai bah\u0101' bay nda'bi peh\u0113'? A'a bah\u0101' magsin'mmek ahalga'? Marai' ngga'i ka, sabab bang a'a magsin'mmek buwatt\u0113' maka magpalasahan to'ongan, ina'an sig\u0101m ma deyom astana'."
                            },
                            {
                                "text": "Haka'in aku to'ongan bang ai bay nda'bi peh\u0113'? Dakayu' nabi bah\u0101'? Aho', b'nnal nabi, sag\u014d' labi gi' min saga nabi kamemon."
                            },
                            {
                                "text": "Sabab si Yahiya itu bay pinagbissala ma deyom Kitab, ya yuk-i,  \u2018Itiya' sosoho'anku, yuk Tuhan. Soho'ku iya parah\u016b min ka'a, bo' supaya sakapanna l\u0101n palabayannu.\u2019 "
                            },
                            {
                                "text": "Haka'anta kam,\u201d yuk si Isa, \u201csi Yahiya Magpapandi itu halam aniya' abangsa sadd\u012b min iya ma deyom binangsa manusiya'. Sag\u014d' sai-sai ma deyoman pagparinta Tuhan, minsan a'a areyo' kapaga'ana, alanga lagi' min si Yahiya.\u201d  "
                            },
                            {
                                "text": "  Saga a'a kamemon bay akale to'ongan ma si Isa, ya lagi'na saga maga'\u0101' sukay parinta. Angaho' sig\u0101m in kahandak Tuhan asal abontol, ya angkan sig\u0101m bay pinandi taubat e' si Yahiya."
                            },
                            {
                                "text": "Sag\u014d' saga a'a Parisi maka saga guru apanday ma sara' agama, mbal bilahi pinandi taubat e' si Yahiya sabab sinulak e' sig\u0101m ya pamat'nna' Tuhan ma sig\u0101m.  "
                            },
                            {
                                "text": "  Amissala gi' si Isa, yukna, \u201cAi pamaralilanku saga a'a ahil jaman itu? Ai pamasali'an sig\u0101m?"
                            },
                            {
                                "text": "Sali' sig\u0101m hantang onde'-onde' magtingk\u014d'an ma halaman tabu' magpangongka'. Angalingan saga onde' min dambila' ni kasehe'an sig\u0101m, yuk-i,  \u2018Oy! Ka'am ilu! Bay kami angalisagan ka'am sag\u014d' halam kam magpangigal! Bay kami magsindilan sag\u014d' halam kam ameya' magtangis.\u2019 "
                            },
                            {
                                "text": "Ka'am ilu sali' sapantun onde' mbal tasulut. Bay pi'itu si Yahiya Magpapandi, a'a magpupuwasa maka mbal anginum inuman makalango. Jari pah'llinganbi iya in iya kono' sin\u014dd saitan."
                            },
                            {
                                "text": "Puwas e' aku, Anak Manusiya', bay pi'itu amangan maka anginum. Magt\u016by aku pah'llinganbi. Yukbi, \u2018He! Nda'unbi a'a itu, dahaga'! Panginginum! Magbagay iya maka saga a'a maga'\u0101' sukay parinta maka a'a baldusa kasehe'an.\u2019"
                            },
                            {
                                "text": "Sag\u014d',\u201d yuk si Isa, \u201ckata'uwanbi na min sasuku ameya' ma Tuhan in pangita'una taluwa' sadja.\u201d   "
                            },
                            {
                                "text": "    Aniya' dakayu' a'a Parisi bay amowa si Isa amangan ma luma'na. Jari peh\u0113' si Isa ati aningk\u014d' ma pagkakanan."
                            },
                            {
                                "text": "Na, aniya' dakayu' d'nda ma lahat in\u0101n ala'at asal hinangna. Makata'u pa'in iya in si Isa ina'an amangan ma luma' Parisi, pina'an iya amowa bingki'-bingki' bay nihinang min batu pote', isihan ns'llan pahamut."
                            },
                            {
                                "text": "Pina'an iya an'ngge min bukutan si Isa, ma tongod tape'na. Anangis na pa'in iya sampay abase' na tape' si Isa e' bohe' matana. Sinapuhan e'na maka bu'unna, siniyum isab e'na tape' si Isa bo' yampa binu'usan e'na maka ns'llan pahamut e'."
                            },
                            {
                                "text": "Ta'nda' pa'in itu e' Parisi ya bay amowa si Isa amangan, yukna ma deyom atayna, \u201cBang si Isa itu nabi to'ongan bay du kata'uwanna bang sai d'nda ya ang'ntanan tape'na itu. Bay kata'uwanna in d'nda itu asal dusahan.\u201d  "
                            },
                            {
                                "text": "  Sinambungan iya e' si Isa. \u201cSimun,\u201d yukna, \u201caniya' pah'llingku ni ka'a.\u201d   \u201cAho', Tuwan Guru, pah'llingun kono',\u201d yuk si Simun.  "
                            },
                            {
                                "text": "  Amissala si Isa, yukna, \u201cAniya' duwangan a'a taga-utang sali'-sali' ma a'a pangutangan. Dangan in\u0101n taga-utang lima hatus pilak, dangan taga-utang limamp\u016b'."
                            },
                            {
                                "text": "Sali'-sali' sig\u0101m mbal makabayad angkan pinapasan utang sig\u0101m e' a'a bay pangutangan he'. Na,\u201d yuk si Isa ma si Simun, \u201cbang ma ka'a, ingga ma a'a duwangan e' ya aheya lasana ma a'a bay pangutangan sig\u0101m?\u201d  "
                            },
                            {
                                "text": "  Anambung si Simun, yukna, \u201cBang ma aku, ya a'a bay pinapasan utang aheya.\u201d   \u201cTauwa' sambungnu ilu,\u201d yuk si Isa."
                            },
                            {
                                "text": "Jari niharap d'nda e' si Isa ati ah'lling iya ni si Simun, yukna, \u201cTa'nda'nu d'nda itu? Makas\u014dd pa'in aku ni luma'nu insini', halam aku bay sakapannu bohe' pangose' tape'ku. Sag\u014d' d'nda itu bay angose'an tape'ku maka bohe' matana, ati sapuhanna maka bu'unna."
                            },
                            {
                                "text": "Halam aku bay siyumnu, sag\u014d' d'nda itu, sangay min kapi'ituku, halam bay pahali aniyum tape'ku."
                            },
                            {
                                "text": "Halam bay ns'llanannu k\u014dkku pagaddatnu ma aku, sag\u014d' d'nda itu bay amu'usan ns'llan ahalga' ma tape'ku."
                            },
                            {
                                "text": "Angkan buwattitu pangahakaku ma ka'a, aheya lasa d'nda itu ma aku sabab ta'ampun dusana aheka. Bang a'a akulang dusana niampun, kulang du isab lasana.\u201d  "
                            },
                            {
                                "text": "  Jari ah'lling si Isa ni d'nda, yukna, \u201cNiampun na paldusahannu.\u201d  "
                            },
                            {
                                "text": "  Minn\u0113' saga sehe' si Isa magsalu in\u0101n anagna' magtilaw-tilawan di-sig\u0101m, yuk-i, \u201cSai bah\u0101' a'a itu angampun saga dusa?\u201d  "
                            },
                            {
                                "text": "  Sag\u014d' ah'lling si Isa ni d'nda in\u0101n, yukna, \u201cApuwas du ka min mulka' Tuhan ma sabab pangandolnu ma aku. Palanjal na ka ma halam aniya' kasusahannu.\u201d    "
                            }
                        ]
                    },
                    {
                        "verses": [
                            {
                                "text": "    Mbal at'ggol minn\u0113', nilatag e' si Isa saga da'ira maka kaluma'an anganasihat lapal ah\u0101p pasal pagparinta Tuhan. Ameya' ma iya mulidna kasangp\u016b' maka duwa,"
                            },
                            {
                                "text": "maka aniya' isab saga d'nda parongan. Kasehe'an saga d'nda itu bay kapaluwasan saitan e' si Isa, kasehe'an bay kauli'an saki sig\u0101m. Ina'an si Mariyam, d'nda min Magdala ya bay kapaluwasan saitan pitu' hekana."
                            },
                            {
                                "text": "Ina'an isab si Joanna h'nda si Kusa, ya alanga kapatutna ma deyom astana' sultan Herod, maka ina'an si Susanna, maka aheka gi' saga d'nda sadd\u012b. Saga d'nda he' bay angatasan disi Isa.   "
                            },
                            {
                                "text": "     Na, aheka saga a'a min ba'anan kauman patimuk na pa'in peh\u0113' ni si Isa. Pasalta, binissalahan sig\u0101m kissa paralilan. Yukna,"
                            },
                            {
                                "text": "\u201cAniya' in\u0101n dakayu' a'a peh\u0113' ni humana anaboran bigi-tinanom. Pagsabodna itu aniya' bigi-tinanom kasehe' apakpak ni bihing l\u0101n, sag\u014d' gini'ik e' a'a maglaulabay maka tinittuk e' saga manuk-manuk sampay halam na aniya' takapin."
                            },
                            {
                                "text": "Aniya' bigi-tinanom kasehe' apakpak ni tana' kabatuhan. Makatomo' pa'in, al'kkas alanos sabab tana' he' halam aniya' bohe'na."
                            },
                            {
                                "text": "Aniya' isab bigi-tinanom kasehe' apakpak ni t'ngnga' sagmot itingan ati katalungan tinanom sabab magbeya' patomo' maka sagmot e'."
                            },
                            {
                                "text": "Na, ya bigi-tinanom kasehe' apakpak ni tana' ah\u0101p, ati ah\u0101p tomo'na. Pas\u014dng amuwan buwa' lumandu'an hekana.   \u201cNa,\u201d yuk si Isa, \u201csasuku kam makakale, ikutunbi to'ongan.\u201d  "
                            },
                            {
                                "text": "  Tinilaw si Isa e' saga mulidna bang ai hati kissa ya bay pamaralilna in\u0101n."
                            },
                            {
                                "text": "Anambung iya, yukna, \u201cKa'am ilu kabuwanan kata'u bo' supaya tahatibi pasal kapagparinta Tuhan ma saga a'ana, ya halam bay pinata'u e'na ni manusiya' kasehe'. Sag\u014d' saga a'a kasehe'an in\u0101n subay kinissahan saga kissa pamaralilan,  ati ninda' sadja e' sig\u0101m sag\u014d' mbal pasobsob ni deyom pikilan sig\u0101m. Kinale e' sig\u0101m sag\u014d' mbal tahati.   "
                            },
                            {
                                "text": "  \u201cNa,\u201d yuk si Isa, \u201cya na itu hati kissa bay pamaralilku he'. Ya bigi-tinanom in\u0101n, ya na palman Tuhan."
                            },
                            {
                                "text": "Ya bigi-tinanom bay apakpak ni l\u0101n in\u0101n, ya dalilna saga a'a makakale palman Tuhan. Manjari pina'an nakura' saitan angagaw palman min deyom pikilan sig\u0101m bo' supaya sig\u0101m mbal am'nnal ati mbal alappas."
                            },
                            {
                                "text": "Ya bigi-tinanom bay apakpak ni tana' kabatuhan in\u0101n, ya dalilna saga a'a makakale ma palman Tuhan. Magt\u016by sig\u0101m kin\u014dgan anaima' lapal palman e' sag\u014d' mbal anganggamut palalom ma deyom atay sig\u0101m. Dai'-dai' du pagkahagad sig\u0101m. Ta'abut pa'in sig\u0101m sinasat e' nakura' saitan, magt\u016by sig\u0101m ang'bba min bay pagkahagad sig\u0101m."
                            },
                            {
                                "text": "Ya bigi-tinanom bay apakpak ni sagmot itingan in\u0101n, ya dalilna saga a'a makakale ma palman Tuhan. Sag\u014d' alimbit pikilan sig\u0101m e' kah\u0101lan deyom dunya itu. Ya na pa'in ahalga' ma sig\u0101m saga pangalta' maka napsu sig\u0101m. Sali' sig\u0101m dalil tinanom katalungan, mbal magkato'a buwa'na."
                            },
                            {
                                "text": "Manjari ya bay sinaboran ni tana' ah\u0101p in\u0101n, ya dalilna saga a'a akale ma palman Tuhan magatay pote'. Tinau' e' sig\u0101m ma deyom itikad maka atuyu' sig\u0101m ameya'an iya. Jari palman in\u0101n sali' dalil tinanom amuwan buwa' ma deyom atay, hatina ah\u0101p kamaujuranna.\u201d   "
                            },
                            {
                                "text": "     Amandu' gi' si Isa, yukna, \u201cHalam aniya' a'a amakeyat palita'an bo' yampa sa'obanna maka undam atawa pat'nna'na ma deyo' kantil. Tantu subay pinat'nna' e'na ma diyata' papaganna bo' ta'nda' sawana e' sasuku pas\u014dd ni deyom luma'."
                            },
                            {
                                "text": "Sabab ai-ai tinapukan ma buwattina'an pinaluwas du ma sinos\u014dng, maka ai-ai nilimbungan ma buwattina'an tahati du ma waktu sin\u014dng."
                            },
                            {
                                "text": "Angkan subay kalehunbi pah\u0101p sabab sai-sai aniya' kata'una, kin'nnopan gi' ma iya. Saguw\u0101' sai-sai mbal makahati, kinulangan lagi' bay panghatina.\u201d   "
                            },
                            {
                                "text": "     Manjari itu at'kka pina'an ina' si Isa maka saga danakanna l'lla sag\u014d' mbal sig\u0101m makasekot ni iya ma sabab kaheka a'a."
                            },
                            {
                                "text": "Aniya' anambukuhan si Isa, yukna, \u201cTuwan, ina'an ina'nu maka saga danakannu an'ngge ma luwasan, bilahi mag'nda' maka ka'a.\u201d  "
                            },
                            {
                                "text": "  Ah'lling si Isa ni saga a'a maina'an, yukna, \u201cSai-sai akale ma palman Tuhan maka ameya', sig\u0101m ya ina'ku maka dauranakanku.\u201d   "
                            },
                            {
                                "text": "     Pagabut llaw dakayu', paruwa' si Isa maka saga mulidna ni bayanan. Yukna ni sig\u0101m, \u201cS\u016bng kitam pauntas ni dambila' danaw e'.\u201d"
                            },
                            {
                                "text": "Aleha pa'in sig\u0101m, tatuli si Isa. Sakali itu aniya' hunus parugpak ni danaw in\u0101n. S\u014dng-s\u014dng na sig\u0101m abuhaw sabab sinampoyakan e' goyak, maka aheya kapiligduhan sig\u0101m.  "
                            },
                            {
                                "text": "  Pasekot ni si Isa saga mulidna amati' iya. \u201cO Tuwan! Tuwan!\u201d yuk sig\u0101m, \u201cAbuhaw na kitam!\u201d   Jari pabungkal si Isa bo' yampa soho'na baliyu maka goyak in\u0101n pahondong. Saru'un-du'un du pahali, ati t'ddo' na to'ongan."
                            },
                            {
                                "text": "Puwas e' ah'lling si Isa ni saga mulidna, yukna, \u201cAngay? Mbal kam bah\u0101' angandol ma aku?\u201d   Sag\u014d' tin\u0101w sig\u0101m maka ainu-inu angkan sig\u0101m magtilaw-tilawan di-sig\u0101m, yuk-i, \u201cSai bah\u0101' a'a itu? Tasoho'na baliyu maka goyak ati bineya' iya.\u201d   "
                            },
                            {
                                "text": "     Manjari palanjal sig\u0101m sampay makatandan ni lahat bangsa Gerasa, ya ma anggopan lahat Jalil."
                            },
                            {
                                "text": "Pagdeyo' pa'in si Isa, sinampang iya e' a'a min da'ira in\u0101n, a'a sin\u014dd saitan. At'ggol na iya halam magsin'mmek atawa pat'nna' ma deyom luma' sag\u014d' lowang kubul ya pat'nna'anna na pa'in."
                            },
                            {
                                "text": "Na, pag'nda' a'a itu ma si Isa, angolang iya pakosog maka pasujud ma dahuanna. Akosog pangalinganna, yukna, \u201cO Isa, Anak Tuhan Mahatinggi! Ai kabaya'annu min aku? Angamu' aku junjung ni ka'a, da'a aku binasahun.\u201d"
                            },
                            {
                                "text": "Angkan buwatt\u0113' junjungna sabab in saitan ma deyom baranna in\u0101n bay sin\u014d' e' si Isa paluwas. Araran asal a'a in\u0101n pagkasangonan saitan. Minsan nihengkotan tape'-tanganna maka kilikili, nijagahan isab e' saga a'a, ab'kkat sadja e'na ati binowa iya e' saitan maglunsul ni lahat halam maga'a.  "
                            },
                            {
                                "text": "  Jari tinilaw iya e' si Isa, yukna, \u201cSai \u014dnnu?\u201d   Yuk sambung saitan in\u0101n, \u201c\u014cnku Laksa'an.\u201d Sabab aheka saitan bay pas\u014dd ni deyom baran a'a in\u0101n."
                            },
                            {
                                "text": "Anganjunjung saga saitan e' ni si Isa bang pa'in sig\u0101m mbal papeh\u0113'na ni deyom nalka'.  "
                            },
                            {
                                "text": "  Ma jadjahan ina'an aniya' ba'anan bawi, aheka to'ongan, magkakan ma lorosan b\u016bd. Na, angamu'-ngamu' saga saitan in\u0101n ma si Isa bang makajari pinas\u014dd ni deyom saga bawi he' ati pinaba'id sig\u0101m e'na."
                            },
                            {
                                "text": "Jari paluwas saitan min baran a'a in\u0101n bo' pas\u014dd ni bawi. Magt\u016by maglumpat paragan saga bawi he' min pampang tudju ni deyom danaw bo' yampa alembo kamemon.  "
                            },
                            {
                                "text": "  Pag'nda' itu e' saga a'a bay angipat bawi he', paragan sig\u0101m peh\u0113' ni da'ira maka ni kaluma'an deya, angahaka'an saga a'a maina'an."
                            },
                            {
                                "text": "Jari pina'an sig\u0101m ang'nda' bang ai bay paniya' in\u0101n. Pagt'kka sig\u0101m ni tongod si Isa, ta'nda' a'a bay sin\u014dd saitan aningk\u014d' maina'an ma bihing tape' si Isa. Magsin'mmek na iya maka ah\u0101p na akkal-pikilanna. Manjari tin\u0101w sig\u0101m."
                            },
                            {
                                "text": "Sinuli-sulihan isab sig\u0101m e' saga a'a bay maka'nda' bang buwattingga iya bay kauli'an."
                            },
                            {
                                "text": "Manjari saga a'a min kalahat-lahatan Gerasa in\u0101n kamemon angamu' ma si Isa bang pa'in iya ala'an minna'an sabab mbal kasandalan t\u0101w sig\u0101m. Angkan paruwa' si Isa ni bayanan bo' pauntas parambila'.  "
                            },
                            {
                                "text": "  A'a bay kapaluwasan saitan e' angamu' ameya' ma si Isa sag\u014d' pinapole' iya. Yuk si Isa ma iya,"
                            },
                            {
                                "text": "\u201cAmole' na ka ni luma'nu. Haka'in saga a'a maina'an pasal hinang aheya bay tahinang e' Tuhan ma ka'a.\u201d Manjari ala'an minn\u0113' bo' angalatag deyom da'ira he' angahaka pasal bay tahinang ma iya e' si Isa.   "
                            },
                            {
                                "text": "     Na, makatandan pa'in si Isa ni dambila' danaw, kin\u014dgan saga a'a maina'an anampang iya sabab nilagaran iya."
                            },
                            {
                                "text": "Sakali itu, aniya' pina'an ni iya dakayu' nakura' langgal ma lahat in\u0101n, \u014dnna si Jayrus. Pasujud iya ni si Isa angamu' iya peh\u0113' ni luma'na,"
                            },
                            {
                                "text": "sabab aniya' anakna d'nda dakayu'-kayu', sangp\u016b' maka duwantahun umulna, song magkamamatay. Jari ameya' si Isa ma iya.   Na, ma labayan pa'in si Isa tudju ni luma' nakura' in\u0101n, kasigpitan iya e' ba'anan a'a."
                            },
                            {
                                "text": "Aniya' ma kaheka'an a'a in\u0101n dakayu' d'nda sakihan. Sangp\u016b' na maka duwantahun halam atitis paglaha'na. Aubus na s\u012bnna kamemon panamba doktol sag\u014d' halam aniya' makapauli'."
                            },
                            {
                                "text": "Pasekot iya min buli'an bo' ama'abut tanganna ni t\u014dng s'mmek si Isa. Saru'un-du'un magt\u016by pahondong paglaha'na."
                            },
                            {
                                "text": "Ah'lling si Isa, yukna, \u201cSai bay ang'ntanan aku?\u201d   Amalilu saga a'a in\u0101n kamemon. Yuk si Petros, \u201cTuwan, kaheka a'a ma sakalibutnu maggipit ni ka'a, atilaw gi' ka?\u201d  "
                            },
                            {
                                "text": "  Sag\u014d' ah'lling si Isa, yukna, \u201cAniya' bay ang'ntanan aku sabab tananamku aniya' barakat paluwas min baranku.\u201d"
                            },
                            {
                                "text": "Sakali itu, pagka kinata'uwan e' d'nda in hinangna kasakupan na, peh\u0113' iya pasujud ni atag tape' si Isa maka e'na amidpid. Minsan aheka a'a makakale, nihaka'an e'na si Isa bang angay iya bay ama'abut tanganna ni iya, maka pasal sakina kauli'an magt\u016by."
                            },
                            {
                                "text": "Yuk si Isa ni iya, \u201cArung, kauli'an na ka ma sabab pangandolnu ma aku. Palanjal ka ma halam aniya' kasusahan.\u201d  "
                            },
                            {
                                "text": "  Manjari itu, hinabu si Isa amissala ni d'nda, aniya' a'a at'kka pina'an min luma' si Jayrus. Yukna ni si Jayrus, \u201cAmatay na anaknu. Da'a pamale'un guru ilu!\u201d  "
                            },
                            {
                                "text": "  Sag\u014d' takale llingna itu e' si Isa ati yukna ni si Jayrus, \u201cDa'a ka tin\u0101w. Magparassaya sadja ka. Allum du anaknu.\u201d  "
                            },
                            {
                                "text": "  Pagt'kka si Isa ni luma' nakura' in\u0101n, halam aniya' bay tugutanna magbeya' maka iya pas\u014dd, luwal si Petros, si Yahiya, si Yakub, maka matto'a onde'."
                            },
                            {
                                "text": "Magtangisan maka magolang asal saga a'a maina'an kamemon. Sag\u014d' nil\u0101ng sig\u0101m e' si Isa, yukna, \u201cDa'a kam magtangis. Halam amatay onde' itu. Hal iya atuli!\u201d"
                            },
                            {
                                "text": "Pinagtittowahan iya e' sig\u0101m sabab kasakupan e' sig\u0101m amatay na onde'."
                            },
                            {
                                "text": "Jari binalutan e' si Isa tangan onde' bo' yampa pinatanog suwalana, yukna, \u201cArung, punduk ka.\u201d"
                            },
                            {
                                "text": "Sakali pabalik nyawana ati pabuhat magt\u016by. Sinoho' iya e' si Isa subay pinakan."
                            },
                            {
                                "text": "Ainu-inu to'ongan matto'ana sag\u014d' sin\u014d' sig\u0101m e' si Isa da'a angahaka ni sai ni sai pasal ina'an-i.    "
                            }
                        ]
                    },
                    {
                        "verses": [
                            {
                                "text": "     Na, tapatimuk pa'in e' si Isa mulidna kasangp\u016b' maka duwa buwananna sig\u0101m kawasa pamala'an saitan min deyom baran a'a sampay amauli' saki indaginis."
                            },
                            {
                                "text": "Puwas e' sin\u014d' sig\u0101m pal'ngngan magnasihat pasal pagparinta Tuhan ma manusiya'. Sin\u014d' sig\u0101m amauli' isab sasuku taluwa' saki."
                            },
                            {
                                "text": "Yukna ni sig\u0101m, \u201cDa'a kam amowa ai-ai ma pal'ngngananbi. Da'a kam amowa tungkud atawa puyu' pamowahan ai-aibi atawa lutu' atawa s\u012bn. Da'a isab kam amowa badju' pasalinanbi."
                            },
                            {
                                "text": "Maingga-maingga lahat kat'kkahanbi, bang kam sinagina e' a'a sin\u014d' pariyata' ni luma'na, subay kam pahanti' maina'an sat'ggolbi ma kaluma'an ina'an-i."
                            },
                            {
                                "text": "Bang ganta' aniya' kaluma'an papeh\u0113'anbi, bo' a'ana in\u0101n mbal magaddatan ka'am, ala'an kam minna'an. Paspasinbi dah\u016b bagunbunna min tape'bi tanda' saksi' in ka'am apuwas min sig\u0101m.\u201d  "
                            },
                            {
                                "text": "  Manjari magl'ngnganan na saga mulid si Isa angalatag kalahat-lahatan. Pi'ingga-pi'ingga pat'kkahan sig\u0101m, pinagnasihat e' sig\u0101m lapal ah\u0101p maka pinauli' e' sig\u0101m saga a'a asaki.   "
                            },
                            {
                                "text": "     Manjari itu takale e' si Herod, ya ang'ntan pagparinta ma lahat Jalil, pasal pakaradja'an itu kamemon. Asasaw pikilanna sabab magsadd\u012b-sadd\u012b pangupama saga a'a. Bang ma a'a kasehe' si Yahiya Magpapandi ko' in\u0101n, allum na pab\u012bng min kamatayna."
                            },
                            {
                                "text": "Bang ma kasehe' nabi Elija ko' in\u0101n panyata' pi'itu ni dunya. Bang ma kasehe' isab, dakayu' nabi ko' in\u0101n bay ma masa awal, bo' allum na pabalik."
                            },
                            {
                                "text": "Yuk si Herod, \u201cSi Yahiya bay s\u014d'ku pinonggolan k\u014dkna. Daka sai a'a ya takaleku pinagbissala itu.\u201d Sakali pasulay na pa'in si Herod amowa mag'nda' maka si Isa.   "
                            },
                            {
                                "text": "     Na, saga a'a bay kawakilan e' si Isa pab\u012bng na ni iya min kal'ngnganan sig\u0101m. Nihaka'an iya pasal kamemon bay tahinang sig\u0101m. Manjari binowa sig\u0101m e' si Isa pina'an ni da'ira Betsaida, sig\u0101m-sig\u0101m sadja."
                            },
                            {
                                "text": "Makata'u pa'in ba'anan a'a in\u0101n bang pi'ingga si Isa, magt\u016by sig\u0101m paturul ma iya. Sinagina sig\u0101m e' si Isa ati pandu'anna sig\u0101m pasal pagparinta Tuhan. Pinauli' isab sasuku taga-saki.  "
                            },
                            {
                                "text": "  S\u014dng pa'in pas'ddop llaw, peh\u0113' ni iya mulidna kasangp\u016b' maka duwa. Yuk sig\u0101m, \u201cS\u014d'un lagi' ba'anan a'a itu peh\u0113' ni saga kaluma'an ma katilibutta itu, maka ni luma' saga a'a maghuhuma, bo' supaya sig\u0101m amiha balanja' maka pahanti'an. Sabab halam aniya' luma' ma lahat itu.\u201d  "
                            },
                            {
                                "text": "  Sag\u014d' anambung si Isa ma saga mulidna, yukna, \u201cKa'am na amakan sig\u0101m.\u201d   Yuk sig\u0101m, \u201cLima du tinapay ma kami maka duwa du daing. Luwal bang kami peh\u0113' am'lli tinapay pamakan ba'anan a'a itu!\u201d"
                            },
                            {
                                "text": "(Aniya' saga limangibu bang hal l'lla ni'itung)   Yuk si Isa ni saga mulidna, \u201cS\u014d'unbi sig\u0101m magtingk\u014d'an limamp\u016b'-limamp\u016b' ma datumpuk.\u201d"
                            },
                            {
                                "text": "Aubus pa'in sig\u0101m pinatingk\u014d' kamemon,"
                            },
                            {
                                "text": "ni\u0101' e' si Isa lima tinapay maka duwa daing e'. Pahangad iya ni langit bo' yampa magsukul ni Tuhan. Puwas e' pinagp\u014dng-p\u014dng e'na kinakan in\u0101n bo' s\u014dnganna ni saga mulidna pinagtopod-topod ma saga a'a in\u0101n."
                            },
                            {
                                "text": "Magkakan sig\u0101m kamemon sampay mag'ssohan na. Pagubus sig\u0101m amangan, tinipun e' saga mulid si Isa kapinna, aniya' sangp\u016b' maka duwa ambung aheya ap'nno'.   "
                            },
                            {
                                "text": "     Aniya' dakayu' llaw, sabu pa'in si Isa dangan-danganna angarap ni Tuhan, peh\u0113' ni iya saga mulidna. Tinilaw sig\u0101m e'na, yukna, \u201cSai kono' aku, bang ma pangupama saga a'a?\u201d  "
                            },
                            {
                                "text": "  Yuk sambung saga mulid e', \u201cBang ma a'a kasehe'an ka'a kono' si Yahiya Magpapandi. Bang ma a'a kasehe' in ka'a nabi Elija, maka bang ma a'a kasehe' isab dakayu' nabi ka bay ma masa awal, allum na pab\u012bng.\u201d  "
                            },
                            {
                                "text": "  \u201cNa, bang ma ka'am,\u201d yuk si Isa. \u201cAi yukbi? Sai sa aku itu?\u201d   Anambung si Petros, yukna, \u201cKa'a ya Al-Masi ya tapene' e' Tuhan.\u201d   "
                            },
                            {
                                "text": "     Puwas e' binanda'an e' si Isa saga mulidna sin\u014d' da'a angahaka ni sai-sai bang sai iya."
                            },
                            {
                                "text": "Yukna isab ni sig\u0101m, \u201cAku itu, Anak Manusiya', pinat'kkahan kabinasahan aheka. Pinagin'mbal du isab aku e' saga pagmatto'ahan maka e' saga kaimaman alanga maka saga guru sara' agama. Pinapatay du aku sag\u014d' ta'abut pa'in kat'llu llawna, allum du aku pab\u012bng.\u201d  "
                            },
                            {
                                "text": "  Jari ah'lling si Isa ni sig\u0101m kamemon, yukna, \u201cBang aniya' a'a bilahi ameya' ma aku, subay ngga'i ka kabaya'an baranna ya d\u016blanna. Kahaba' llaw subay tanggungna h\u0101gna pamapatayan iya. Minn\u0113' iya makajari ameya' ma aku."
                            },
                            {
                                "text": "Sai-sai allogan kallum-baranna amutawan du kallum-nyawana min Tuhan. Sag\u014d' sai-sai mbal allog ma kallum-baranna, bo' lilla' isab amatay ma sababku, makab\u0101k du iya kallum kakkal."
                            },
                            {
                                "text": "Sababna,\u201d yuk si Isa, \u201cbang aniya' a'a ganta' kaniya'an alta' deyom dunya kamemon, aheya lugi'na bang halam aniya' kallumna kakkal, maka bang iya amutawan min Tuhan."
                            },
                            {
                                "text": "Sai-sai aiya' angahaka patampal in iya suku'ku maka pandu'ku ya pameya'anna, jari aku itu, Anak Manusiya', aiya' isab angakuhan a'a in\u0101n ma waktu kapi'ituku pabalik. Pabalik du aku aliput e' sahayaku, maka sahaya Mma'ku Tuhan, sampay sahaya ba'anan mala'ikatna asussi."
                            },
                            {
                                "text": "B'nnal ya pah'llingku itu ma ka'am,\u201d yuk si Isa, \u201caniya' ma ka'am mbal amatay sat'ggol halam ta'nda'na pagparinta Tuhan pinat'nna'.\u201d   "
                            },
                            {
                                "text": "     Na, palabay pa'in saga dapitu' min bay pamissala si Isa in\u0101n, binowa e'na si Petros maka si Yahiya maka si Yakub patukad ni diyata' b\u016bd bo' angamu'-ngamu' ni Tuhan mah\u0113'."
                            },
                            {
                                "text": "Hinabuna angamu'-ngamu', apinda pangluwahanna maka apote' sidda s'mmekna, landu' makasilaw."
                            },
                            {
                                "text": "Sakali aniya' duwangan l'lla, ya na nabi Musa maka nabi Elija,"
                            },
                            {
                                "text": "magpanyata' pina'an aliput e' sahaya, ati magsuli-suli sig\u0101m maka si Isa pasal kamatay ya pamakadal Tuhan ma iya, ya song kalabayanna ma da'ira Awrusalam."
                            },
                            {
                                "text": "Na, si Petros maka saga sehe'na bay atuli sag\u014d' pagbati' sig\u0101m, ta'nda' e' sig\u0101m sahaya si Isa maka a'a duwangan ya an'ngge ma bihingna."
                            },
                            {
                                "text": "Jari itu, song pa'in ala'an duwangan in\u0101n min si Isa, ah'lling si Petros ma iya, yuk-i, \u201cTuwan guru, ah\u0101p kami makamaitu. Angahinang kami t'llu panggung-panggung pasindunganbi maitu, dakayu' ma ka'a, dakayu' ma si Musa itu, maka dakayu' ma si Elija.\u201d (Am\u016bng-m\u016bng sadja iya, sag\u014d' halam kata'uwanna bang ai kat'nna'an llingna.)  "
                            },
                            {
                                "text": "  Ma sabu pa'in ah'lling si Petros, aniya' gabun patuwa' angalandungan sig\u0101m ati tin\u0101w saga mulid in\u0101n pagka kalandungan e' gabun."
                            },
                            {
                                "text": "Aniya' suwala ah'lling min deyom gabun e', yuk-i, \u201cAnakku ko' itu bay pene'ku. Kalehunbi iya.\u201d  "
                            },
                            {
                                "text": "  Paghondong pa'in suwala in\u0101n, luwal si Isa la'a ya ta'nda' e' saga mulid in\u0101n. Halam sig\u0101m bay ah'lling-h'lling pasal bay ta'nda' e' sig\u0101m in\u0101n.   "
                            },
                            {
                                "text": "     Pag'llaw dakayu', makal\u016bd pa'in disi Isa min b\u016bd in\u0101n, aheka to'ongan a'a pasampang ni iya."
                            },
                            {
                                "text": "Aniya' l'lla angalingan min deyom katimukan in\u0101n, yuk-i, \u201cO Tuwan! Angamu' aku junjung ni ka'a, ka'ase'in kono' anakku tunggalan itu!"
                            },
                            {
                                "text": "Bang pas\u0101n sin\u014dd iya saitan. Patagha' sadja iya angolang, amaspad saga baranna maka anuput-nuput bowa'na. Landu' iya minula e' saitan, sali' halam aniya' kahondonganna."
                            },
                            {
                                "text": "Bay amu'ku saga mulidnu itu amaluwas sag\u014d' mbal tapaluwas e' sig\u0101m.\u201d  "
                            },
                            {
                                "text": "  Yuk si Isa, \u201cKa'am saga a'a ma patahunan itu, as\u0101' pah\u0101p pikilanbi! Halam to'ongan aniya' imanbi! Subay buwattingga gi' t'ggolku ma ka'am anandalan kabuwattilubi bo' yampa kam magkahagad?\u201d Jari ah'lling iya ni mma' onde', \u201cBowahun pi'itu anaknu,\u201d yukna.  "
                            },
                            {
                                "text": "  Na, sabu pa'in onde' in\u0101n binowa ni si Isa, nihantakan iya ni tana' e' saitan maka pinapaspad. Sag\u014d' pinabukagan saitan e' si Isa ati pinauli' onde' in\u0101n bo' ni'nde'an ni mma'na."
                            },
                            {
                                "text": "Jari ainu-inu saga a'a maina'an kamemon, pag'nda' sig\u0101m ma kaheya kawasa Tuhan.       Hinabu masi magkainu-inuhan saga a'a in\u0101n ma saga hinang si Isa kamemon, ah'lling iya ni saga mulidna, yukna,"
                            },
                            {
                                "text": "\u201cPandogahinbi to'ongan ya pamissalaku itu ma ka'am. Aku itu, Anak Manusiya', arai' na sin\u014dngan ni pagbaya'an saga a'a.\u201d"
                            },
                            {
                                "text": "Saguw\u0101' in bissala si Isa in\u0101n halam tahati e' saga mulidna. Tu'ud nilimbungan hatina min sig\u0101m. Mbal isab sig\u0101m makatawakkal atilaw iya bang ai hatina bay yukna he'.   "
                            },
                            {
                                "text": "     Ma llaw dakayu' magjawab saga mulid si Isa bang sai ma sig\u0101m ya katapusan alanga."
                            },
                            {
                                "text": "Kinata'uwan asal e' si Isa bang ai ma deyom pikilan sig\u0101m, angkan ni\u0101' e'na dakayu' onde'-onde' ariki', pinat'ngge e'na ma bihingna."
                            },
                            {
                                "text": "Yukna ni sig\u0101m, \u201cSasuku anaima' dakayu' onde'-onde' ariki' buwattitu ma sabab \u014dnku ya pamanyabutanna, baranku ya tinaima' e'na. Maka sasuku anaima' aku, taima'na isab Tuhan ya bay amapi'itu aku ni dunya. Sai-sai areyo' pagatayna min kasehe'anna, ya ina'an katapusan alanga.\u201d   "
                            },
                            {
                                "text": "     Jari ah'lling si Yahiya, yukna, \u201cTuwan, aniya' ta'nda' kami dakayu' a'a anabbut \u014dnnu pamaluwasna saitan min deyom baran a'a. Bay iya l\u0101ng kami sabab in iya ngga'i ka sehe'tam.\u201d  "
                            },
                            {
                                "text": "  Sag\u014d' ah'lling si Isa, yukna, \u201cDa'a iya l\u0101ngunbi sabab sasuku mbal anagga' ka'am amogbog du.\u201d   "
                            },
                            {
                                "text": "    Manjari itu, pagka song ta'abut na waktu pama'angkat si Isa ni sulga', amanuyu' to'ongan iya peh\u0113' ni Awrusalam."
                            },
                            {
                                "text": "Aniya' saga a'a soho'na parah\u016b min iya, ati peh\u0113' sig\u0101m pal'ngngan tudju ni dakayu' kauman ma lahat Samariya anakapan pahanti'anna mah\u0113'."
                            },
                            {
                                "text": "Saguw\u0101' saga a'a ma kauman in\u0101n mbal bilahi anaima' si Isa sabab Awrusalam ya patudjuhanna."
                            },
                            {
                                "text": "Kinata'uwan pa'in itu e' duwa mulidna, si Yakub maka si Yahiya, yuk sig\u0101m ni si Isa, \u201cTuwan Pangh\u016b', bilahi ka bah\u0101' bang kami anoho' api pah\u016bg min sulga' pangamula saga a'a in\u0101n?\u201d  "
                            },
                            {
                                "text": "  Sag\u014d' niharap duwangan itu e' si Isa bo' pah'llinganna."
                            },
                            {
                                "text": "Manjari palanjal sig\u0101m minn\u0113' bo' ni kaluma'an sadd\u012b.   "
                            },
                            {
                                "text": "     Ma pal'ngnganan pa'in sig\u0101m, aniya' dakayu' a'a amissala ni si Isa, yukna, \u201cTuwan, bilahi aku ameya' ma ka'a pi'ingga-pi'ingga papehe'annu.\u201d  "
                            },
                            {
                                "text": "  Yuk si Isa ma iya, \u201cG\u014dm hayop talun aniya' pat'nna'anna, maka kamanuk-manukan aniya' pugaranna. Saguw\u0101' aku itu, Anak Manusiya', halam taga-pahanti'an luggiya'.\u201d  "
                            },
                            {
                                "text": "  Ah'lling si Isa ni a'a dakayu', yukna, \u201cPi'itu ka ameya' ma aku.\u201d   Sag\u014d' magtumagal a'a he', yukna, \u201cTuwan, paba'irun gi' aku pab\u012bng ni luma'. Subay na apuwas pangubulku ma mma'ku bo' yampa aku ameya' ma ka'a.\u201d  "
                            },
                            {
                                "text": "  Anambung si Isa, yukna, \u201cPatut bang a'a amatay pinakubul ma saga a'a kasehe'an ya halam kaniya'an kallum taptap. Sag\u014d' ka'a, peh\u0113' ka pal'ngngan magnasihat pasal pagparinta Tuhan.\u201d  "
                            },
                            {
                                "text": "  Aniya' isab a'a dangan ah'lling ma si Isa, yukna, \u201cAmeya' aku ma ka'a, Tuwan, sag\u014d' d\u016blin aku ama'id min matto'a-danakanku dah\u016b.\u201d  "
                            },
                            {
                                "text": "  Yuk si Isa ma iya, \u201cBang aniya' a'a magararu ma humana bo' hal palingi' ang'nda' ni buli'anna, mbal taluwa'. Damikiyanna bang a'a bilahi ameya' ma aku bo' abimbang ma ai-ai bay bbahanna he', mbal iya t\u014dp maghinang ma pagparintahan Tuhan.\u201d    "
                            }
                        ]
                    },
                    {
                        "verses": [
                            {
                                "text": "    Puwas e' aniya' pitump\u016b' maka duwa a'a sadd\u012b kawakilan e' si Isa. Sin\u014d' sig\u0101m parah\u016b min iya ni kamemon da'ira maka kaluma'an ya song papeh\u0113'anna. Pinal'ngngan sig\u0101m e'na duwa-duwa magbeya'."
                            },
                            {
                                "text": "Yukna ma sig\u0101m, \u201cSaga a'a in\u0101n sali' dalil huma atiguma' na buwa'na. Aluha tana' sag\u014d' kulang a'a magani, angkan yukku ma ka'am: angamu'-ngamu' kam tabang ni tag-dapu tana' bo' supaya iya anoho' saga a'a peh\u0113' magani."
                            },
                            {
                                "text": "Na, lum'ngngan na kam. Sali' kam sapantun anak bili-bili pinapeh\u0113' ni t'ngnga' saga ero' talun magpangal'kkob."
                            },
                            {
                                "text": "Da'a kam amowa pitaka atawa puyu' pamowahan ai-aibi atawa taumpa'. Bang aniya' a'a tasampangbi ma labayan da'a kam pahogga' magsagina.  "
                            },
                            {
                                "text": "  \u201cBang aniya' luma' pariyata'anbi pah'llinginbi dah\u016b, yuk-i, \u2018Bang pa'in kam kaniya'an kasannangan!\u2019"
                            },
                            {
                                "text": "Manjari bang aniya' pat'nna' ma luma' in\u0101n a'a patut binuwanan kasannangan, kat'kkahan du iya kasannangan bay pangamu'bi he'. Sag\u014d' bang halam, papelleng ni ka'am kasannangan e'."
                            },
                            {
                                "text": "Pat'nna' kam ma dakayu' luma' sadja. Da'a kam magpinda-pinda pat'nna'an. Amangan kam maka anginum ai-ai pangalabot ka'am e' saga a'a ma deyom luma' he' sabab bang a'a maghinang, wajib iya binuwanan napakana.  "
                            },
                            {
                                "text": "  \u201cMaingga-maingga kaluma'an kat'kkahanbi, bang kam sinagina e' saga a'ana, kakanunbi ai-ai pinat'nna'an ka'am e' sig\u0101m."
                            },
                            {
                                "text": "Pauli'unbi saga a'a sakihan mah\u0113' maka haka'anbi sig\u0101m, ta'abut na waktu pagparinta Tuhan."
                            },
                            {
                                "text": "Saguw\u0101' bang aniya' kaluma'an kat'kkahanbi bo' kam mbal ganta' sinagina e' a'ana, paluwas kam ni l\u0101n bo' pah'llinginbi."
                            },
                            {
                                "text": "Yukbi, \u2018Itiya' paspasan kami min tape' kami bagunbun lahatbi itu, tanda' saksi' in kami apuwas na min ka'am. Sag\u014d' subay kata'uwanbi in pagparinta Tuhan asekot na.\u2019"
                            },
                            {
                                "text": "Haka'anta kam,\u201d yuk si Isa, \u201cbang ta'abut llaw pangahukum Tuhan ma manusiya' abuhat lagi' hukumanna ma saga a'a ma lahat ina'an-i min bay hukuman ma lahat Sodom ma masa awal.\u201d   "
                            },
                            {
                                "text": "     \u201cAll\u0101!\u201d yuk si Isa. \u201cKa'am saga a'a Korasin maka a'a Betsaida, maka'ase'-ase' sidda ya pamakadal ka'am! Aheka hinang makainu-inu bay pina'nda'an ni ka'am sag\u014d' halam ikutbi. Bang da'ira Tira maka da'ira Sidun ma masa awal e' bay pangahinangan saga hinangku makainu-inu itu, tantu saga a'a maina'an bay pataikut min dusa sig\u0101m. Tantu sig\u0101m bay magsin'mmek karut, maka magbusugan di-sig\u0101m abu, tanda' sin pagsusun sig\u0101m."
                            },
                            {
                                "text": "Bang ta'abut llaw pangahukum Tuhan, abuhat lagi' hukuman ya pinat'kka ni ka'am min bay hukuman ma saga a'a da'ira Tira maka da'ira Sidun."
                            },
                            {
                                "text": "Ka'am isab a'a Kapirnaum,\u201d yuk si Isa, \u201cilu kam magbantug-bantug di-bi in ka'am pinalanga sampay ni sulga'! Luwal nalka' ya pasampayanbi!\u201d  "
                            },
                            {
                                "text": "  Ah'lling si Isa ni saga mulidna, yukna, \u201cSasuku anaima' pandu'bi, sali' aku ya tataima'na. Sai-sai isab anulak ka'am, sali' aku ya tasulakna. Maka sai-sai anulak aku, tasulakna Tuhan ya bay amapi'itu aku ni dunya.\u201d   "
                            },
                            {
                                "text": "    Mbal at'ggol, makabalik na ni si Isa saga mulidna pitump\u016b' maka duwa ya bay soho'na pal'ngngan. Landu' sig\u0101m ak\u014dd. Yuk sig\u0101m ni iya, \u201cTuwan, minsan saga saitan, bay ameya' ma panoho'an kami pagsabbut kami \u014dnnu!\u201d  "
                            },
                            {
                                "text": "  Anambung si Isa, yukna, \u201cBay ta'nda'ku nakura' saitan sali' luwa l\u0101t apakpak min b'ttong langit, halam na aniya' ga'osna."
                            },
                            {
                                "text": "Kabuwanan kam e'ku kawasa bo' kam mbal ainay minsan tagi'ikbi sowa atawa jalalangking. Taga'osbi isab kawasa nakura' saitan ya magbabanta, ati halam aniya' makamula ka'am minsan ai."
                            },
                            {
                                "text": "Sag\u014d' da'a kam magkalasigan ma sabab kapagbaya'anbi saga saitan. Gom gi' kam magk\u014dg-koyag ma sabab \u014dnbi wa'i tasulat e' Tuhan ma deyom sulga'.\u201d   "
                            },
                            {
                                "text": "     Manjari ma waktu ina'an sin\u014dd k\u014dg si Isa sabab min R\u016b Sussi. Yukna ni Tuhan, \u201cO Mma', ka'a ya makapagbaya' ma sulga' maka ma dunya. Aheya pagsukulanku ni ka'a sabab in bay limbungannu min a'a taga-pangadji' sampay min a'a alalom pangita'una, pata'unu na ni saga a'a akulang ta'una. Aho', Mma', min k\u014dg maka baya'nu angkan buwatt\u0113'.  "
                            },
                            {
                                "text": "  \u201cBay na pangandol ai-ai kamemon ma aku e' Mma'ku. Halam aniya' makata'uwan Anak Tuhan bang sai iya, luwal Mma'ku'. Damikiyanna isab, halam aniya' makata'uwan Mma'ku bang sai iya, luwal aku anakna lissi, sampay isab sasuku tapene'ku pinata'u.\u201d  "
                            },
                            {
                                "text": "  Jari paharap si Isa ni saga mulidna bo' ah'lling ni sig\u0101m sadja. \u201cAheya kah\u0101panbi,\u201d yukna, \u201cma sabab paka'nda'bi pakaradja'an itu."
                            },
                            {
                                "text": "Haka'anta kam, aheka saga nabi maka saga sultan ma masa awal e' bay bilahi to'ongan ang'nda' pakaradja'an ya ta'nda'bi ma buwattina'an, sag\u014d' halam ta'nda' e' sig\u0101m. Bilahi isab sig\u0101m akale ma ai-ai takalebi itu, sag\u014d' halam bay makakale.\u201d   "
                            },
                            {
                                "text": "    Manjari aniya' dakayu' guru sara' agama peh\u0113' ni si Isa. Aniya' panilawna ma si Isa panulayan iya, yukna, \u201cTuwan Guru, ai subay hinangku bo' supaya aku pinasuku'an kallum kakkal ni kasaumulan?\u201d  "
                            },
                            {
                                "text": "  Anambung si Isa, yukna, \u201cAi bah\u0101' tasulat ma deyom sara' Tuhan, ya bay pang'bba ma si Musa? Ai hatina ya tabassanu mah\u0113'?\u201d  "
                            },
                            {
                                "text": "  Yuk sambung a'a in\u0101n, \u201cWajib kam alasa to'ongan ma Pangh\u016b'bi Tuhan. Ya lasabi ma iya subay min deyom ataybi maka min deyom tawhidbi maka min panahu'anbi maka min kosogbi. Maka wajib isab kam alasahan pagkahibi manusiya' buwat e'bi alasahan baranbi.\u201d  "
                            },
                            {
                                "text": "  \u201cTaluwa' sambungnu,\u201d yuk si Isa. \u201cHinangun ilu ati pinasuku'an du ka kallum kakkal ni kasaumulan.\u201d  "
                            },
                            {
                                "text": "  Sag\u014d' guru in\u0101n mbal bilahi tara'ug angkan yukna ma si Isa, \u201cManjari sai bah\u0101' pagkahiku ya subay kalasahanku?\u201d  "
                            },
                            {
                                "text": "  Anambung si Isa, yukna, \u201cAniya' dakayu' a'a bangsa Yahudi pal\u016bd min Awrusalam tudju ni da'ira Ariha. Ma labayan pa'in, nirugpakan iya e' saga mundu. Nila'ugan iya maka nilangpasan kamemon alta'na sampay s'mmek bay ma baranna. Ahalol pa'in iya, pinasagaran iya maina'an."
                            },
                            {
                                "text": "Pasalta', aniya' palabay min l\u0101n in\u0101n dakayu' imam Yahudi sag\u014d' pag'nda'na ma a'a ahalol e', palikuwad iya min dambila'."
                            },
                            {
                                "text": "Damikiyanna, aniya' a'a sadd\u012b makapina'an, Yahudi isab min tubu' si Libi, a'a anabangan imam. Sag\u014d' pag'nda'na ma a'a ahalol e', palikuwad isab iya min dambila'."
                            },
                            {
                                "text": "Puwas e' aniya' dakayu' a'a bangsa Samariya pal'ngngan min l\u0101n ina'an ati ta'abutna a'a ahalol e'. Pag'nda'na, magt\u016by iya t'kkahan ase'."
                            },
                            {
                                "text": "Pasekot iya pina'an ati tambalanna pali'na maka ns'llan maka binu, bo' yampa p'kkosna. Puwas e' pinasakat a'a in\u0101n ma kura'na ati binowa ni luma' paghahanti'an bo' niayura e'na maina'an."
                            },
                            {
                                "text": "Pagsalung amuwan iya s\u012bn ma tag-dapu luma' he' ati yukna ma iya, \u2018Ayurahin aku a'a itu. Bang ka makagastu palabi min s\u012bn itu, bayaranku pa'in ma kabalikku pi'itu.\u2019 \u201d  "
                            },
                            {
                                "text": "  Jari atilaw si Isa ni guru in\u0101n, yukna, \u201cNa, ma a'a t'llungan in\u0101n, ingga bang ma pikilannu maghinang sangkah\u0101pan ma a'a bay kalangpasan e' mundu he'?\u201d  "
                            },
                            {
                                "text": "  Anambung guru, yukna, \u201cYa a'a dangan ma'ase' ma iya sampay anabang.\u201d   \u201cNa,\u201d yuk si Isa, \u201cpeh\u0113' na ka. Hinangun buwat hinang a'a in\u0101n.\u201d   "
                            },
                            {
                                "text": "    Manjari itu, makalanjal pa'in disi Isa maka saga mulidna minn\u0113', at'kka sig\u0101m ni dakayu' kaluma'an ati sinagina iya e' d'nda ni\u014dnan si Marta, sin\u014d' pariyata' ni luma'na."
                            },
                            {
                                "text": "Aniya' danakan si Marta d'nda ni\u014dnan si Mariyam. Si Mariyam iya aningk\u014d' na pa'in ma atag tape' si Isa akale ma pamandu'na."
                            },
                            {
                                "text": "Si Marta alengog pikilanna sabab kaheka hinangna magadjal lalabotan, angkan iya peh\u0113' ni si Isa magmahi. \u201cTuwan,\u201d yukna, \u201cmbal bah\u0101' ahalga' ma ka'a itiya' aku pinasagaran e' danakanku magadjal dangan-danganku. S\u014d'un iya anabang.\u201d  "
                            },
                            {
                                "text": "  Sag\u014d' anambung si Isa, yukna, \u201cKa'a Marta, asasaw ka maka aheka hinang kasusahannu,"
                            },
                            {
                                "text": "sag\u014d' dakayu' du hinang aheya kagunahanna. Ah\u0101p ya pinene' e' si Mariyam, mbal du kala'anan min iya.\u201d    "
                            }
                        ]
                    },
                    {
                        "verses": [
                            {
                                "text": "     Aniya' dakayu' llaw anambahayang si Isa. Aubus pa'in, ah'lling ni iya dakayu' mulidna, yukna, \u201cTuwan, pandu'in kono' kami magsambahayang buwat bay pamandu' si Yahiya ma mulidna.\u201d  "
                            },
                            {
                                "text": "  Anambung si Isa, yukna, \u201cBang kam anambahayang subay buwattitu kal'ngngananna. Yukbi,  \u2018O Mma' kami Tuhan, bang pa'in pinagaddatan \u014dnnu e' kamemon. Bang pa'in mbal at'ggol bo' ka magparinta ma manusiya' kamemon ma dunya itu. "
                            },
                            {
                                "text": "Jukupin kami balanja' llaw-llaw. "
                            },
                            {
                                "text": "Ampunun saga dusa kami, sabab ampun kami isab sai-sai makarusa ni kami. Da'a kami tugutin binowa ni deyom sasat.\u2019 \u201d   "
                            },
                            {
                                "text": "  Ah'lling gi' si Isa ni sig\u0101m, yukna, \u201cSaupama aniya' min ka'am taga-bagay. Jari peh\u0113' kam tonga' bahangi ni luma'na bo' yukbi, \u2018O bagay, pasambi'un kono' aku tinapay t'llu solagna,"
                            },
                            {
                                "text": "sabab aniya' bagayku dakayu' at'kka baha'u min l'ngngananna. Ina'an iya ma luma' kami, bo' halam ai-ai tapamakanku iya.\u2019"
                            },
                            {
                                "text": "Sakali anambung bagaybi min deyom luma', yukna, \u2018Oy! Da'a aku sasawun. Ahogot na tambol lawang maka itiya' na kami magtai'anak maglegehan. Mbal aku makabungkal amuwanan ka'a ai-ai.\u2019"
                            },
                            {
                                "text": "Haka'anta kam,\u201d yuk si Isa, \u201cminsan buwatt\u0113' panambung bagaybi he', tantu iya pabungkal bo' kam buwananna ai-ai kagunahanbi. Ngga'i ka ma sabab kapagbagaybi, sag\u014d' ma sabab katuyu'bi angamu'.  "
                            },
                            {
                                "text": "  \u201cAngkan haka'anta kam, angamu'-ngamu' kam ati binuwanan du kam. Amiha kam ati makab\u0101k du kam. Mikiukab kam ati niukaban du kam."
                            },
                            {
                                "text": "Sabab sai-sai angamu' kabuwanan du, sai-sai amiha makab\u0101k du, sai-sai mikiukab niukaban du."
                            },
                            {
                                "text": "Ka'am taga-anak ilu, abila kam pangamu'an daing e' anakbi, buwananbi bah\u0101' sowa?"
                            },
                            {
                                "text": "Atawa bang amu'na nt'llo, buwananbi bah\u0101' jalalangking?"
                            },
                            {
                                "text": "Ka'am ilu, minsan taga-dusa, ata'u du amuwanan anakbi ai-ai makah\u0101p. Luba'-lagi'na na Mma'bi ma deyom sulga' ata'u du amuwanan ka'am R\u016b Sussi ni sasuku angamu' ni iya.\u201d   "
                            },
                            {
                                "text": "     Aniya' saitan makaumaw pinala'an e' si Isa. Makala'an pa'in saitan-i, makabissala na a'a bay umaw. Ainu-inu ba'anan a'a bay maina'an,"
                            },
                            {
                                "text": "sag\u014d' aniya' ah'lling, yuk-i, \u201cKabuwanan iya kawasa e' Be'elsebul ya pagnakura'an saga saitan, angkan iya makapala'an saga saitan.\u201d  "
                            },
                            {
                                "text": "  Aniya' isab saga a'a kasehe' bay mikipa'nda' ma si Isa hinang makainu-inu, panulayan sig\u0101m bang b'nnal min Tuhan kawasana."
                            },
                            {
                                "text": "Sag\u014d' kasakupan asal e' si Isa bang ai pinikil e' sig\u0101m, angkan yukna ma sig\u0101m, \u201cBang saupama aniya' pagsultanan abahagi' duwa saga a'ana ati magbono' sali'-sali', mbal at'ggol magka'at pagsultanan e'. Damikiyanna bang aniya' a'a magdaokom abahagi' duwa bo' magsagga'an di-sig\u0101m, al'kkas sig\u0101m magkaukanat."
                            },
                            {
                                "text": "Damikiyanna isab bang nakura' saitan amaluwas saitan, hatina magsagga' iya maka panendogna, mbal at'ggol, kamulahan sig\u0101m. Na, yukbi in aku itu kabuwanan kawasa e' nakura' saitan ya angkan aku makapaluwas saitan."
                            },
                            {
                                "text": "Bang he'-i b'nnal, minningga bah\u0101' pang\u0101'an mulidbi kawasa ya angkan sig\u0101m isab makapaluwas saitan? Mulidbi luggiya' ya amatampal kas\u0101'anbi."
                            },
                            {
                                "text": "Sag\u014d' ya b'nnalna, ya angkan aku makapala'an saitan sabab kawasaku deyo' bay min Tuhan. Ya na ko' ilu paltanda'an in Tuhan itiya' na magparinta ma deyomanbi.  "
                            },
                            {
                                "text": "  \u201cSaupama a'a aga'os sakap asal maka pakokosna, bang iya ganta' anganjagahan luma'na mbal ainay pangalta'na."
                            },
                            {
                                "text": "Sag\u014d' bang aniya' a'a akalap gi' kosogna parugpak pina'an bo' anganda'ug, kalangpasan du saga pakokos bay pangandolan e' a'a tag-luma' he'. Pinagbahagi'-bahagi'an isab pangalta'na ati pamuwan ma saga kasehe'an.\u201d  "
                            },
                            {
                                "text": "  Ah'lling isab si Isa, yukna, \u201cSai-sai mbal amogbogan aku anagga' aku du. Maka sai-sai mbal anabangan aku magpatipun saga suku'ku, amakaukanat du iya.\u201d   "
                            },
                            {
                                "text": "     \u201cNa, bang takdil ni saitan,\u201d yuk si Isa, \u201cbang aniya' saitan paluwas min baran a'a, nilunsul e'na lahat halam bay kaulanan pamiha'anna pahalian. Sag\u014d' halam aniya' tab\u0101kna. Jari ah'lling saitan in\u0101n ni baranna, yukna, \u2018Gom aku pab\u012bng ni baran a'a bay pat'nna'anku he'.\u2019"
                            },
                            {
                                "text": "Pagb\u012bng pa'in, ta'nda'na wa'i bay sinapuhan maka minomos."
                            },
                            {
                                "text": "Puwas e' peh\u0113' iya ang\u0101' pitu' saitan sadd\u012b, akalap gi' la'at sig\u0101m min iya, ati pas\u014dd sig\u0101m kamemon ni deyom baran a'a he', bo' pat'nna' maina'an. Jari in kah\u0101lan a'a he' ala'at gi' min bay dah\u016b.\u201d   "
                            },
                            {
                                "text": "    Manjari aubus pa'in pamissala si Isa, aniya' d'nda min katimukan a'a in\u0101n ah'lling patanog. Yukna ma si Isa, \u201cKin\u014dgan sidda d'nda bay anganakan ka'a maka bay amaruru'!\u201d  "
                            },
                            {
                                "text": "  Sag\u014d' anambung si Isa, yukna, \u201cAheya gi' kak\u014dgan sasuku akale ma palman Tuhan sampay ameya' ma panoho'anna.\u201d   "
                            },
                            {
                                "text": "     Paheka na pa'in saga a'a maghuru-huru pina'an ni si Isa ati yukna ma sig\u0101m, \u201cAla'at kahinangan saga a'a patahunan itu. Mikipa'nda' kam paltanda'an panulayanbi aku bang sab'nnal-b'nnal aku min Tuhan. Sag\u014d' halam aniya' paltanda'an pina'nda'an ni ka'am, luwal paltanda'an nabi Yunus bay ma masa awal e'."
                            },
                            {
                                "text": "Si Yunus bay tahinang paltanda'an e' Tuhan pagbanda' ma saga a'a ma da'ira Niniba. Damikiyanna isab aku, Anak Manusiya', tahinang paltanda'an ma ka'am saga a'a patahunan itu."
                            },
                            {
                                "text": "Bang ta'abut na llaw pangahukum Tuhan ma manusiya', aniya' du an'ngge maina'an dakayu' sultan d'nda bay min lahat Seba ma masa awal e'. Anaksi' du iya in ka'am taga-dusa. Ya angkan iya taga-kapatut anaksi' sabab in iya bay pi'itu min lahatna ma bihing dunya supaya takalena bissala sultan Sulayman, ya bay alalom to'ongan pangita'una he'. Sag\u014d' haka'anta kam, ma buwattina'an aniya' maitu ma ka'am pas\u014dng lagi' pangita'una min sultan Sulayman, sag\u014d' mbal ikutbi."
                            },
                            {
                                "text": "Bang ta'abut na llaw pangahukum Tuhan ma manusiya', magt'nggehan saga a'a bay ma da'ira Niniba ma masa awal e', bo' anaksi'an ka'am in ka'am taga-dusa. Angkan buwatt\u0113' sabab sig\u0101m ya bay apinda min dusa sig\u0101m pagkale sig\u0101m ma pandu' si Yunus. Haka'anta kam, aniya' maitu ma ka'am alanga lagi' min nabi Yunus, sag\u014d' mbal iya ikutbi.\u201d   "
                            },
                            {
                                "text": "     Amandu' gi' si Isa, yukna, \u201cHalam aniya' an\u016b'an palita'an bo' yampa tapukanna atawa turunganna maka undam, sag\u014d' pat'nna'na du ma diyata' papagan supaya ta'nda' sawana e' sasuku pas\u014dd ni deyom luma' he'."
                            },
                            {
                                "text": "Matata itu sali' dalil palita'an amuwan sawa ma deyom ginhawata. Bang ah\u0101p pang'nda'ta, asawa sampay deyom ginhawata. Sag\u014d' bang matata mbal ah\u0101p, sali' angalendom sampay deyom ginhawata itu."
                            },
                            {
                                "text": "Tantuhunbi in kasawahan ma deyom ginhawabi b'nnal sadja, ngga'i ka kalendoman."
                            },
                            {
                                "text": "Sag\u014d' bang asawa lullun deyom ginhawabi, maka bang halam aniya' lendomna minsan dangkuri', asawa to'ongan kamemonna. Ya dalilna aniya' palita'an amasawahan iya.\u201d   "
                            },
                            {
                                "text": "     Aubus pa'in e' si Isa amissala, aniya' dakayu' a'a Parisi amowa iya ni luma'na amangan. Jari pas\u014dd iya pina'an amangan."
                            },
                            {
                                "text": "Ainu-inu Parisi he' ma si Isa sabab halam iya bay angose'an tanganna dah\u016b bo' yampa amangan."
                            },
                            {
                                "text": "Yuk si Isa ma iya, \u201cKa'am saga Parisi, kose'anbi sawanbi maka laibi sampay luwasanna, sag\u014d' ap'nno' deyom ataybi e' pangalangpasbi maka kala'atanbi."
                            },
                            {
                                "text": "Dupang pah\u0101p kam! Kab\u0101'bi bah\u0101' hal luwasan baranbi ya pinapanjari e' Tuhan, bo' deyomna halam?"
                            },
                            {
                                "text": "Sag\u014d' isi sawanbi maka laibi subay panarakkabi ma saga miskin, jari halal du kamemonbi.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga Parisi! Atukid sidda kam anukbal ni Tuhan bahagi' sangp\u016b' min ai-aibi kamemon, minsan la'a hal ginisan sayul-sayul ya pamap\u0101bi kinakan. Sag\u014d' halam kabogboganbi saga hinang ahalga', hatina hinang abontol ma pagkahibi maka lasa tudju ni Tuhan. Ah\u0101p isab hinangbi anukbal bahagi' min ai-aibi, sag\u014d' da'a taikutinbi saga hinang labi ahalga' he'.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga Parisi! Bang kam ma deyom langgal, ya kabaya'anbi subay aningk\u014d' ma paningk\u014d'an bangsahan. Bang kam ma mairan, ya kabaya'anbi subay nihulmat e' saga a'a.  "
                            },
                            {
                                "text": "  \u201cMaka'ase'-ase' sidda ya pamakadal ka'am. Sali' kam sapantun kakubulan hal pinasagaran, manjari tagi'ik e' a'a bo' halam kinata'uwan e' sig\u0101m in ina'an makabatal.\u201d  "
                            },
                            {
                                "text": "  Na, aniya' maina'an dakayu' guru sara' agama ah'lling ni si Isa, yuk-i, \u201cTuwan Guru, pagka buwatt\u0113' pah'llingnu ma saga Parisi, sampay kami isab talapaynu pinakaiya'.\u201d  "
                            },
                            {
                                "text": "  \u201cAho',\u201d yuk si Isa, \u201cmaka'ase'-ase' isab ya pamakadal ka'am, saga guru sara' agama! Sabab pabuhatanbi saga a'a maka sara'-panara' ya mbal takole' binogbogan e' sig\u0101m. Sag\u014d' mbal kam anabang amowa, minsan la'a hal tabang ariki'.  "
                            },
                            {
                                "text": "  \u201cMaka'ase'-ase' ya pamakadal ka'am! Sabab pa'altibi tampat ma saga nabi, bo' nabi in\u0101n bay tabono' e' ka'mbo'-mbo'anbi ma masa awal e'."
                            },
                            {
                                "text": "Jari ka'am ilu anaksi'an di-bi in ka'am pauyun du ma kahinangan ka'mbo'-mbo'anbi he'. Sig\u0101m bay amapatay saga nabi he', ati ka'am ya ama'alti kubul sig\u0101m."
                            },
                            {
                                "text": "Angkanna Tuhan, ya alalom asal ta'una, bay angallam, yuk-i, \u2018Pabeya'ku peh\u0113' ni bangsa Isra'il saga nabi maka saga a'a kawakilanku. Saguw\u0101' kasehe'an a'a pabeya'ku pinapatay du e' sig\u0101m, kasehe'an nila'at.\u2019"
                            },
                            {
                                "text": "Angkanna,\u201d yuk si Isa, \u201cka'am saga a'a patahunan itu tin'kkahan du kabinasahan ma sabab bay dusa ka'mbo'-mbo'anbi amono' kanabi-nabihan sangay min waktu pamapanjari dunya."
                            },
                            {
                                "text": "Bininasa du kam ma sabab kamatay saga nabi kamemon, tinagna'an min si Habil anak si Adam, sampay ni si Jakariya ya pinapatay e' sig\u0101m ma llotan tongod pagkulbanan maka baran langgal e'. Aho', haka'anta kam saga a'a ma ahil jaman itu, tantu kam pamatanggungan karusahan sig\u0101m kamemon.  "
                            },
                            {
                                "text": "  \u201cMaka'ase'-ase' sidda ya pamakadal ka'am, saga guru sara' agama, sabab tambolanbi saga a'a bo' mbal kaniya'an pangita'u. Ya sapantunna pangalta' tinau' sakuli-kuli, in ka'am mbal bilahi angukay iya, maka l\u0101ngbi isab sasuku bilahi.\u201d  "
                            },
                            {
                                "text": "  Pagla'an si Isa minna'an, magt\u016by saga Parisi maka saga guru sara' anagna' anoway iya. Ala'at sidda panoway sig\u0101m, maka aheka isab panilaw sig\u0101m ma iya,"
                            },
                            {
                                "text": "bang kalu tasaggaw amah'lling kas\u0101'an, manjari katuntutan iya ni sara'.    "
                            }
                        ]
                    },
                    {
                        "verses": [
                            {
                                "text": "     Pasalta' ina'an-i, ibu-ibuhan saga a'a magtimukan, sikaselot-selotan. Manjari amanda' si Isa dah\u016b ma saga mulidna, yuk-i, \u201cHalli'inbi pasulig tinapay min saga Parisi, hatina hinang sig\u0101m maglaku-laku in sig\u0101m ah\u0101p."
                            },
                            {
                                "text": "Kamemon bay nilimbungan,\u201d yukna, \u201ctantu pinaluwas. Maka kamemon bay tatau' ma deyom atay tantu pinabukis du."
                            },
                            {
                                "text": "Ai-ai pagsuli-sulibi ma deyom kalendoman kinale du ma kasawahan. Ai-ai paghigung-higungbi ma deyom bilik pinatanyag du ma mairan.\u201d   "
                            },
                            {
                                "text": "     \u201cHaka'anta kam, saga bagay,\u201d yuk si Isa, \u201cda'a kat\u0101winbi saga a'a ya makapatay baranbi sabab mbal ta'abut palnyawahanbi."
                            },
                            {
                                "text": "Sag\u014d' pandu'anta kam bang sai iya subay pagmat\u0101wanbi: kat\u0101winbi Tuhan sabab taga-kapatut iya angalarukan nyawabi ni deyom nalka' bang tapapatay na baranbi.  "
                            },
                            {
                                "text": "  Yuk si Isa lagi', \u201cPikilunbi saga manuk-manuk paupit ilu, tab'llita lima hekana maka duwa unud s\u012bn. Saguw\u0101' minsan manuk-manuk ariki' halga'na, mbal takalipat e' Tuhan minsan dakayu'."
                            },
                            {
                                "text": "Na, luba'-lagi'na ka'am isab mbal takalipat e' Tuhan. Minsan lamba bu'unbi ilu taitung asal e'na. Angkan kam subay mbal tin\u0101w sabab ahalga' gi' kam min ba'anan paupit ilu.\u201d   "
                            },
                            {
                                "text": "     \u201cHaka'anta kam,\u201d yuk si Isa, \u201csai-sai angahaka ma matahan kaheka'an a'a in iya ameya' ma aku, Anak Manusiya', angahaka du aku ma matahan saga mala'ikat Tuhan in a'a in\u0101n palsuku'anku du."
                            },
                            {
                                "text": "Sag\u014d' sai-sai amalilu ma matahan kaheka'an a'a in aku ngga'i ka pameya'anna, paliluhanku isab a'a in\u0101n ma matahan saga mala'ikat Tuhan."
                            },
                            {
                                "text": "Sai-sai amah'lling la'at ma aku, Anak Manusiya', makajari niampun dusana, sag\u014d' sai-sai amah'llingan R\u016b Sussi ala'at, mbal to'ongan niampun.  "
                            },
                            {
                                "text": "  \u201cMa sinos\u014dng, bang kam sinaggaw e' a'a bo' binowa ni langgal sig\u0101m nihukum atawa ni alopan saga gubnul maka saga parinta, da'a kam magsusa bang buwattingga e'bi anganda'awahan di-bi atawa bang ai pamissalabi."
                            },
                            {
                                "text": "Sabab pinandu'an du kam e' R\u016b Sussi ma waktu ina'an-i bang ai subay pamissalabi.\u201d   "
                            },
                            {
                                "text": "    Manjari aniya' dangan min katimukan a'a in\u0101n ah'lling. Yukna ni si Isa, \u201cTuwan, soho'un lagi' danakanku amahagi'an aku pusaka' bay pang'bba e' mma' kami.\u201d  "
                            },
                            {
                                "text": "  Sag\u014d' yuk si Isa ma iya, \u201cSehe', halam aku kabuwanan kapatut anara' ka'am, maka halam aniya' kapatutku amahagi' alta'bi.\u201d"
                            },
                            {
                                "text": "Sinugpatan isab lling si Isa ma saga a'a in\u0101n, yuk-i, \u201cKamaya'-maya' kam. Halli'inbi napsu indaginis sabab minsan kam dayahan makalandu', ngga'i ka karayabi aheka ya makabuwanan ka'am kallum.\u201d  "
                            },
                            {
                                "text": "  Puwas e' aniya' pamaralil e' si Isa ma saga a'a in\u0101n, yukna, \u201cAniya' a'a dayahan taga-huma aheka sidda buwa'na."
                            },
                            {
                                "text": "Manjari a'a itu amikilan di-na, yukna, \u2018Ai bah\u0101' subay hinangku pagka halam aniya' kamalig sarang panau'anku buwa' tinanom itu?"
                            },
                            {
                                "text": "\u0100, kata'uwanku na bang ai subay hinangku. Langkatku saga kamaligku bo' hinangku kamalig baha'u, aheya lagi' min bay tagna'. Jari tau'ku mah\u0113' buwa' tinanomku kamemon maka alta'ku kamemon."
                            },
                            {
                                "text": "Puwas e' ah'llingan aku di-ku, yukku, ah\u0101p asal sukudku. Aheka na tatau'ku panganggastuku sampay ma tahunan. Pahali-hali na aku. Amangan aku maka anginum, maka pah\u0101pku palasahanku.\u2019"
                            },
                            {
                                "text": "Sag\u014d' amissala Tuhan ma iya, yukna, \u2018Dupang pah\u0101p ka! Ma sangom ilu amatay du ka. Ma sai na bah\u0101' alta' bay tau'annu barannu ilu?\u2019"
                            },
                            {
                                "text": "Na,\u201d yuk si Isa, \u201cbuwatt\u0113' du ya kamaujuran a'a bang amab\u016bd alta' pamah\u0101p palasahanna, bo' pa'in miskin iya ma pang'nda' Tuhan.\u201d   "
                            },
                            {
                                "text": "     Jari amissala gi' si Isa ma saga mulidna, yukna, \u201cAngkan kam soho'ku da'a sakit magsusa pasal kallumanbi bang ai kakanbi, atawa pasal ginhawa-baranbi bang ai kapan'mmekbi."
                            },
                            {
                                "text": "Sabab labi ahalga' kallumta min pagkakanta, maka ahalga' gi' baranta min pan'mmekta."
                            },
                            {
                                "text": "Nda'unbi saga owak. Mbal magtanom, mbal magani, maka halam aniya' pagtatau'an sig\u0101m kinakan, sag\u014d' binalanja'an asal sig\u0101m e' Tuhan. Bo' ka'am ilu, ahalga' gi' to'ongan min kamanuk-manukan."
                            },
                            {
                                "text": "Sai bah\u0101' makapataha' umulna saga danj\u0101m sadja, minsan buwattingga e'na magmasusa?"
                            },
                            {
                                "text": "Manjari bang mbal tapataha'bi umulbi minsan dangkuri', angay pagsusahanbi ai-ai kasehe'?"
                            },
                            {
                                "text": "Nda'unbi saga sumping bang buwattingga katomo'na. Mbal magsangs\u0101' maghinang, mbal magt'nnun. Sag\u014d' haka'anta kam, minsan sultan Sulayman maka kahaldayana ma masa awal e', mbal maka'atu kah\u0101p s'mmekna ma dakayu' sumping itu."
                            },
                            {
                                "text": "Bang Tuhan ya makapayakun sumping kasagmotan itu, ya tatasanna dang'llaw du, pagsalung tinunu', ya lagi'na ka'am pas'mmekanna du. Akulang pah\u0101p pangandolbi ma iya!  "
                            },
                            {
                                "text": "  \u201cAngkan kam soho'ku da'a magsusa, da'a kam magpikil na pa'in bang ai kakanbi atawa inumbi."
                            },
                            {
                                "text": "Saga a'a mbal ata'u magta'at ma Tuhan, ya na he' kinasusahan na pa'in e' sig\u0101m. Sag\u014d' ka'am ilu, kinata'uwan e' Mma'bi Tuhan in ina'an kagunahanbi asal."
                            },
                            {
                                "text": "Sag\u014d' muna-muna kannalunbi pagparinta Tuhan, manjari pinaniya'an du kam ai-ai kulang-kabusbi.\u201d   "
                            },
                            {
                                "text": "     \u201cKa'am saga mulidku,\u201d yuk si Isa, \u201cda'a kam tin\u0101w minsan kam mbal aheka. Sabab ka'amuhan Mma'bi Tuhan amuwanan ka'am palsuku'an ma deyom pagparintahanna."
                            },
                            {
                                "text": "Pab'llihinbi alta'bi ati panarakkahunbi b'llihanna ma saga a'a miskin. Bang hinangbi itu-i sali' kam dalil ang'nna' alta'bi ma deyom pitaka mbal magka'ndang. Hatina aniya' karayabi ma deyom sulga', karaya mbal pakulang. Bang ganta' maina'an karayabi, mbal ta'abut e' a'a panangkaw maka halam aniya' ulat amaka'at iya."
                            },
                            {
                                "text": "Sabab hatina, maingga-maingga ya panau'anbi alta'bi, ya na ina'an pataptapan pangatayanbi.\u201d   "
                            },
                            {
                                "text": "    Amissala gi' si Isa, yukna, \u201cSubay kam patanam ma ai-ai pat'kka, buwat saga sosoho'an angalagaran kapole' nakura' sig\u0101m min pagkawinan. As'mmek na pa'in sig\u0101m maka mbal am'ddahan palita'an. Pagt'kka nakura' sig\u0101m bo' pagkuku'na ma lawang, magt\u016by iya niukaban."
                            },
                            {
                                "text": "    Amissala gi' si Isa, yukna, \u201cSubay kam patanam ma ai-ai pat'kka, buwat saga sosoho'an angalagaran kapole' nakura' sig\u0101m min pagkawinan. As'mmek na pa'in sig\u0101m maka mbal am'ddahan palita'an. Pagt'kka nakura' sig\u0101m bo' pagkuku'na ma lawang, magt\u016by iya niukaban."
                            },
                            {
                                "text": "Aheya kah\u0101pan saga sosoho'an in\u0101n pagka masi sig\u0101m magjaga maka asakap asal ma pagt'kka nakura' sig\u0101m. Haka'anta kam to'ongan,\u201d yuk si Isa, \u201cnakura' in\u0101n angamomosan di-na du ati patingk\u014d'na saga sosoho'anna he' bo' yampa sig\u0101m buhatanna."
                            },
                            {
                                "text": "Minsan tonga' bahangi atawa dai' llaw ya kat'kkana, bang ta'abutna saga sosoho'anna asal ajaga, tantu aheya kah\u0101pan sig\u0101m."
                            },
                            {
                                "text": "Saupama a'a tag-dapu luma', bang kata'uwanna waktu kat'kka panangkaw, tantu mbal pasagaranna luma'na nilangkat maka sin\u014dd."
                            },
                            {
                                "text": "Damikiyanna isab ka'am, subay kam sakap sadja sabab aku, Anak Manusiya', at'kka du pi'itu pab\u012bng ma waktu mbal kata'uwanbi.\u201d   "
                            },
                            {
                                "text": "     Manjari atilaw si Petros, yukna, \u201cTuwan, sai bissalahannu paralilan ilu? Kami sadja atawa a'a kamemon?\u201d  "
                            },
                            {
                                "text": "  Anambung si Isa magparalilan pab\u012bng. \u201cBang aniya' sosoho'an ah\u0101p akkalna, a'a kapangandolan,\u201d yukna, \u201ciya na ina'an pinene' e' nakura'na magmandul ma saga sosoho'an kasehe'an. Iya na isab magatas-pikil ma balanja' sig\u0101m."
                            },
                            {
                                "text": "Na, bang bay alikut nakura'na in\u0101n bo' amole' na, aheya kah\u0101pan ma magmandul in\u0101n bang iya ta'abut e' nakura'na anogol ma bay pamahinang iya."
                            },
                            {
                                "text": "Haka'anta kam, tantu pangandol e' nakura' in\u0101n alta'na kamemon ma sosoho'an kapangandolan e'."
                            },
                            {
                                "text": "Sag\u014d' in mandul itu, bang saupama pangannalna ma deyom atayna in nakura'na at'ggol gi' at'kka, anagna' iya angala'ugan saga sosoho'an kasehe'an l'lla maka d'nda. Ya na pa'in hinangna magkakan maka maginum maka maglango."
                            },
                            {
                                "text": "Sakali patagha' sadja t'kka nakura' in\u0101n, ma llaw halam nilagaran e' magmandul, ma waktu halam kata'uwanna. Manjari nilagut iya e' nakura'na sampay abugtang. Pinakadalan iya nalka' sali'-sali' maka saga a'a mbal magkahagad ma Tuhan.  "
                            },
                            {
                                "text": "  \u201cBang sosoho'an ata'u bang ai kabaya'an nakura'na subay hinangna, bo' mbal sakap maghinang, tantu iya niraplosan to'ongan."
                            },
                            {
                                "text": "Sag\u014d' bang sosoho'an a'awam asal pasal kabaya'an nakura'na, bo' aniya' tahinangna patut paminasahan iya, niraplosan du isab iya sag\u014d' mbal sakit abuhat. Sai-sai kabuwanan aheka, aheka isab niholat min iya. Damikiyanna bang a'a pangandolan ma aheka, pas\u014dng isab aheka niholat min iya.\u201d   "
                            },
                            {
                                "text": "     Yuk si Isa lagi', \u201cBay aku pi'itu amowa api ni dunya itu ati kabaya'anku bangsi' wa'i na arokot."
                            },
                            {
                                "text": "Aniya' kabinasahan subay kalabayanku ati kabuhatan aku sat'ggol mbal gi' aubus."
                            },
                            {
                                "text": "Arai' pangannalbi in aku pi'itu amowa kasannangan ni dunya. Sag\u014d' haka'anta kam, ngga'i ka kasannangan. Palsagga'an ya bowaku pi'itu."
                            },
                            {
                                "text": "Sabab puwas minnitu, bang aniya' lima puhu' magdakayu' luma', magkalukassa sig\u0101m. T'llungan sig\u0101m anagga' duwangan, maka duwangan in\u0101n angatu ma t'llungan."
                            },
                            {
                                "text": "Mma' anagga' anakna l'lla, maka l'lla anagga' mma'na. Ina' anagga' anakna d'nda, maka d'nda anagga' ina'na. Mato'a d'nda anagga' ayuwanna d'nda, maka ayuwan d'nda anagga' mato'ana.\u201d   "
                            },
                            {
                                "text": "     Ah'lling isab si Isa ni kaheka'an a'a in\u0101n. \u201cBang takdil ni luwa lahat,\u201d yukna, \u201cbang ta'nda'bi angandom langit tampal ni s'ddopan, magt\u016by yukbi, \u2018S\u014dng ulan\u2019. Maka angulan du isab."
                            },
                            {
                                "text": "Bang patumbuk satan, yukbi, \u2018\u0100, song apasu' lahat,\u2019 ati apasu' du."
                            },
                            {
                                "text": "Mamarahi pah\u0101p ka'am ilu magbau'-bau'. Ata'u kam ang'nda' pamandogahan ma b'ttong langit maka ma dunya, jari angay mbal tapandogabi pakaradja'an ya pat'kka ma masa \u012btu?  "
                            },
                            {
                                "text": "  \u201cAngay kam mbal ata'u magpikilan di-bi bang ingga ya apatut subay hinangbi?"
                            },
                            {
                                "text": "Abila kam tinuntutan e' a'a ma sabab utangbi ati binowa e'na ni sara', pasulay kam to'ongan magh\u0101p maka iya ma halam gi' makatandan ni sara'. Sabab bang mbal, ya aniya' tinandanan ka ni huwis ati ni'nde'an ni pulis bo' kinalabusu."
                            },
                            {
                                "text": "Haka'anta kam, ka'ddasan du kam ma deyom kalabusu in\u0101n. Subay puwasanbi bay kataksilanbi kamemon bo' yampa kam makaluwas minn\u0113'.\u201d    "
                            }
                        ]
                    },
                    {
                        "verses": [
                            {
                                "text": "    Na, ma waktu ina'an-i aniya' saga a'a anuli-nuli ni si Isa pasal saga a'a Jalil, ya bay sin\u014d' binono' e' gubnul Pilatu pasalta' ma waktu kapanumbali' sig\u0101m hayop pagkulban ni Tuhan."
                            },
                            {
                                "text": "Anambung si Isa ma sig\u0101m, yukna, \u201cPangannalbi bah\u0101' in dusa saga a'a in\u0101n labi gi' min a'a kamemon maitu ma lahat Jalil, ya angkan sig\u0101m t'kkahan bala' buwatt\u0113'?"
                            },
                            {
                                "text": "Ngga'i ka! Sag\u014d' haka'anta kam, bang ka'am ilu mbal ang'bba min dusabi, ya du ka'am amatay buwat saga a'a Jalil e'."
                            },
                            {
                                "text": "Saga a'a isab sangp\u016b' maka walu' hekana, ya bay amatay mah\u0113' ma Silowam pagka kah'bba'an e' luma' pamantawan, pangannalbi bah\u0101' in sig\u0101m dusahan lagi' min a'a Awrusalam kasehe'."
                            },
                            {
                                "text": "Tantu ngga'i ka! Sag\u014d' bang ka'am ilu mbal ang'bba to'ongan min dusabi, amatay du kam buwat sig\u0101m.\u201d  "
                            },
                            {
                                "text": "  Manjari aniya' paralilan pangissa si Isa ma sig\u0101m. Yukna, \u201cAniya' a'a taga-kayu igira patomo' ma deyom kabbunna, ya panomo'an bahan anggul. Pina'an iya amiha buwa' igira sag\u014d' halam aniya' tapihana,"
                            },
                            {
                                "text": "angkan yukna ni tunggu' kabbun in\u0101n, \u2018Nda'un, t'lluntahun na kapagpi'itu-pi'ituku ni kayu igira itu amiha buwa' sag\u014d' halam aniya' tapihaku. Puwarun na, sabab kaliman tana' itu.\u2019"
                            },
                            {
                                "text": "Saguw\u0101' anambung tunggu' kabbun e', yukna, \u2018Da'a, tuwan. Pasagaranta gi' dantahun. Kalutku pah\u0101p tana'na, tambalanku maka tai' hayop."
                            },
                            {
                                "text": "Bang hati' amuwan buwa' ma musim sin\u014dng itu, ah\u0101p isab. Bang mbal, na minsan puwadnu na.\u2019 \u201d   "
                            },
                            {
                                "text": "    Ma dakayu' llaw Sabtu', ina'an si Isa amandu' ma deyom langgal."
                            },
                            {
                                "text": "Aniya' maina'an dakayu' d'nda asaki sabab min saitan, sangp\u016b' na maka waluntahun t'ggolna. Parukkug sidda bukutna, mbal tapah'nnat."
                            },
                            {
                                "text": "Pag'nda' si Isa ma d'nda itu, sin\u014d' iya pasekot. Yuk si Isa ma iya, \u201cArung, apuwas na ka min sakinu ilu.\u201d"
                            },
                            {
                                "text": "Jari pina'abut e' si Isa tanganna ma iya. Magt\u016by iya pah'nnat ati ananglit ma Tuhan.  "
                            },
                            {
                                "text": "  Sag\u014d' nakura' langgal in\u0101n, apasu' atayna pagka si Isa amauli' a'a ma llaw Sabtu'. Yukna ma saga a'a maina'an, \u201cNnom llaw ma deyom dapitu' wajib paghinangtam ai-ai. Pi'itu kam ma deyom nnom llaw in\u0101n bang kam bilahi kauli'an sakibi, da'a bang llaw Sabtu'.\u201d  "
                            },
                            {
                                "text": "  Sinambungan nakura' in\u0101n e' si Isa, yukna, \u201cMagbau'-bau' pah\u0101p ka'am ilu. Aniya' bah\u0101' ma ka'am mbal angahubaran sapi'na atawa kura'na bo' yampa guyudbi ni bohe' supaya painumbi, minsan pasabu ma llaw Sabtu'?"
                            },
                            {
                                "text": "D'nda itu panubu' si Ibrahim du buwat ka'am. Aniya' na sangp\u016b' maka waluntahun t'ggolna bay katahanan e' nakura' saitan. Mbal bah\u0101' iya wajib pinuwasan min susana ma llaw Sabtu'?\u201d"
                            },
                            {
                                "text": "Magt\u016by kaiya'an saga a'a ya anagga' si Isa ma sabab panambungna he'. Sag\u014d' saga a'a in\u0101n ak\u014dd kamemon ma sabab hinang makainu-inu kamemon ya tahinang e'na.   "
                            },
                            {
                                "text": "     Amissala gi' si Isa, yukna, \u201cAi pamasali'antam pagparinta Tuhan ma bangsa manusiya'? Ai pamaralilanku iya?"
                            },
                            {
                                "text": "Ya pagparinta Tuhan,\u201d yuk si Isa, \u201csali' dalil dansolag bigi-tinanom ariki'-diki', tinanom e' a'a ma tana'na. Patomo' pa'in itu, manjari tahinang kayu na, ati pina'an saga manuk-manuk patapu' ma sangana.\u201d   "
                            },
                            {
                                "text": "     Ah'lling si Isa pab\u012bng, yukna, \u201cAi pamaralilanku pagparinta Tuhan ma manusiya'?"
                            },
                            {
                                "text": "Ya pagparinta Tuhan,\u201d yukna, \u201csali' dalil pasulig ginuna e' d'nda pinalamud ni tirigu aheka, saga duwamp\u016b' maka lima kilu. Pagaddun pa'in, abuskag kamemon addunan.\u201d   "
                            },
                            {
                                "text": "     Jari palanjal si Isa tudju ni da'ira Awrusalam hinabuna angalatag saga kaluma'an aheya-ariki' amandu' ma saga a'a."
                            },
                            {
                                "text": "Aniya' in\u0101n dakayu' a'a atilaw iya, yuk-i, \u201cTuwan, akulang bah\u0101' saga a'a lappasan e' Tuhan min mulka'?\u201d   Yuk sambung si Isa ma saga a'a in\u0101n,"
                            },
                            {
                                "text": "\u201cBang kam bilahi pas\u014dd ni deyoman Tuhan subay kam amuspus bo' kam makas\u014dd min lawangna akiput. Sabab haka'anta kam, aheka a'a anulay pas\u014dd sag\u014d' mbal makas\u014dd."
                            },
                            {
                                "text": "Makabungkal pa'in tag-dapu luma' anambol lawang, mbal na kam makas\u014dd. Ma luwasan lawang sadja kam anguku' maka angalingan. Yukbi, \u2018O tuwan, ukabin kami.\u2019 Sinambungan du kam e'na, yukna, \u2018Mbal kata'uwanku kam bang minningga!\u2019"
                            },
                            {
                                "text": "Jari yukbi, \u2018Takalipatnu bah\u0101' kami? Bay kami dakakanan maka ka'a. Bay ka amandu' ma lahat kami.\u2019"
                            },
                            {
                                "text": "Sag\u014d' balikanna du bay llingna ma ka'am, yukna, \u2018Haka'anta kam, mbal kata'uwanku bang kam minningga. Ala'an kam min aku, ka'am kamemon maghinang kala'atan ilu!\u2019"
                            },
                            {
                                "text": "Manjari magalud du kam, magtage'ot isab emponbi ma waktu ina'an bang ta'nda'bi ka'mbo'-mbo'anbi disi Ibrahim, si Isa'ak maka si Yakub, sampay saga kanabi-nabihan kamemon wa'i bay pinas\u014dd ni deyom pagparintahan Tuhan. Malaingkan ka'am ya nilarukan paluwas."
                            },
                            {
                                "text": "Patimuk du isab pina'an saga a'a min mpat pidj\u016b alam ati magtingk\u014d'an sig\u0101m maina'an bo' magjamu ma deyom pagparintahan Tuhan."
                            },
                            {
                                "text": "Pata'u kam, aniya' saga a'a taramuli ma buwattina'an, pinarah\u016b du ma sinos\u014dng. Maka aniya' saga a'a makarah\u016b ma buwattina'an, pinaramuli isab ma waktu sin\u014dng.\u201d   "
                            },
                            {
                                "text": "     Manjari ma waktu ina'an, aniya' pina'an ni si Isa saga a'a Parisi. Yuk sig\u0101m, \u201cTuwan, subay ka ala'an minnitu sabab sultan Herod in\u0101n bilahi amapatay ka'a.\u201d  "
                            },
                            {
                                "text": "  Anambung si Isa, yukna, \u201cPeh\u0113' kam angahaka'an si Herod pangangakkal in\u0101n bang ai hinangku. Llaw itu maka salung landu'anku hinangku amala'an saitan min baran a'a, sampay amauli' saga a'a asaki. Ati ma llaw kat'lluna atangbus e'ku hinangku."
                            },
                            {
                                "text": "Sag\u014d' subay aku palanjal ni pal'ngngananku llaw itu maka salung sampay isab ni kasimuddayan. Halam du aniya' la'at makani-aku maitu sabab Awrusalam ya lahat pamapatayan kaheka'an saga nabi.\u201d  "
                            },
                            {
                                "text": "  Sakali magkarukka'an si Isa ma pasal da'ira Awrusalam. \u201cAr\u014dy!\u201d yukna. \u201cKa'am saga a'a Awrusalam, makasusa ko' kam ilu! Saga nabi min Tuhan hal papataybi. Saga sosoho'an Tuhan isab hal bantungbi bang sig\u0101m pinapi'ilu ni ka'am. Min pila aku bay bilahi animuk ka'am ma sabakanku? Sali' sapantun manuk d'nda bang pasabakna anak-anakna ma deyo' pikpikna. Sag\u014d' mbal kam bilahi."
                            },
                            {
                                "text": "Nda'unbi na, asiya-siya du langgalbi e' Tuhan. Maka haka'anta kam, song na aku mbal ta'nda'bi sat'ggol halam ta'abut waktu pananglitbi aku. Subay yukbi, \u2018Bang pa'in binarakatan iya pinapi'itu kawakilan e' Tuhan,\u2019 bo' yampa aku ta'nda'bi.\u201d    "
                            }
                        ]
                    },
                    {
                        "verses": [
                            {
                                "text": "    Ma dakayu' Sabtu', pina'an si Isa amangan ma luma' dakayu' nakura' Parisi abantug. Jari maina'an pa'in, pinatongan iya e' saga a'a maina'an."
                            },
                            {
                                "text": "Aniya' isab ma tongod si Isa a'a taga-saki, am'ngkong tape'-tanganna."
                            },
                            {
                                "text": "Atilaw si Isa ni saga guru sara' agama in\u0101n maka ni saga Parisi, yukna, \u201cBang kita saupama amauli' saki a'a ma llaw Sabtu', langgal sara' agamatam bah\u0101', atawa mbal?\u201d  "
                            },
                            {
                                "text": "  Sag\u014d' halam sig\u0101m anambung. Jari ni'ntanan e' si Isa a'a asaki in\u0101n ati pinauli' e'na bo' yampa papole'na."
                            },
                            {
                                "text": "Puwas e' atilaw si Isa ma saga a'a in\u0101n, yukna, \u201cBang saupama aniya' anakbi atawa sapi'bi ah\u016bg ni deyom lowang ma llaw paghali, ai hinangbi? Tantu ng\u0101'bi pinaluwas min deyom lowang e' minsan pasabu ma llaw paghali.\u201d"
                            },
                            {
                                "text": "Jari halam aniya' panganjawab sig\u0101m.  "
                            },
                            {
                                "text": "  Tapandoga e' si Isa bowahan saga a'a maglurukan pina'an. Amene' sig\u0101m magt\u016by paningk\u014d'an ah\u0101p ya t\u014dp ma a'a bangsahan, angkan buwattitu pamaralilanna ma sig\u0101m, yuk-i,"
                            },
                            {
                                "text": "\u201cBang kam ganta' niabbit paluruk ni pagkawinan, da'a kam magt\u016by aningk\u014d' ma k\u014dkan, ma paningk\u014d'an ah\u0101p. Kalu aniya' a'a bangsahan gi' min ka'am bay sin\u014d' paluruk."
                            },
                            {
                                "text": "Jari pi'ilu ni ka'am a'a tag-hinangan, ya bay angabbit ka'am karuwangan paluruk peh\u0113', ati yukna, \u2018Papinda ka minnilu bo' patingk\u014d'un lagi' a'a itu.\u2019 Jari kaiya'-iya'an kam ati papinda kam aningk\u014d' ni tape'an."
                            },
                            {
                                "text": "Sag\u014d' bang kam sin\u014d' paluruk, aningk\u014d' kam magt\u016by ma tape'an. Jari pi'ilu du ni ka'am tag-hinangan ati yukna ni ka'am, \u2018Bagay, papinda ka ni k\u014dkan, ni paningk\u014d'an labi ah\u0101p.\u2019 Manjari ta'nda' kam e' saga luruk in\u0101n kamemon in ka'am patut pinagaddatan."
                            },
                            {
                                "text": "Sabab hatina sasuku maglanga-langa di-na pinareyo' du. Maka sasuku magpatireyo' di-na pinalanga du.\u201d  "
                            },
                            {
                                "text": "  Manjari ah'lling si Isa ni a'a bay angabbit iya amangan ma luma'na, yukna, \u201cNa, ka'a isab, bagay, bang ka angahinang pagjamuhan, da'a soho'un paluruk saga bagaynu, atawa saga danakannu, atawa kahekanu, atawa l\u016bng-kampungnu dayahan. Sabab bang sig\u0101m ya s\u014d'nu paluruk, ya du ka'a sin\u014d' paluruk e' sig\u0101m ma waktu dakayu'. Jari katungbasan ka magt\u016by."
                            },
                            {
                                "text": "Saguw\u0101' bang ka ganta' angahinang pagjamuhan, ya soho'nu paluruk subay saga a'a miskin maka a'a pengka', a'a aku'il maka a'a abuta."
                            },
                            {
                                "text": "Bang itu hinangnu, aheya du kah\u0101pannu sabab halam aniya' ai-ai sig\u0101m panungbas ma ka'a. Tuhan ya anungbasan ka'a ma llaw damuli, ma waktu pamakallum pabalik saga a'a abontol.\u201d   "
                            },
                            {
                                "text": "     Takale pa'in bissala si Isa itu e' a'a dangan ya amangan maina'an, magt\u016by iya ah'lling, yukna, \u201cSaga a'a palamud magjamu ma deyom pagparintahan Tuhan, aheya asal kah\u0101pan sig\u0101m.\u201d  "
                            },
                            {
                                "text": "  Anambung si Isa, kissa pamaralilan lagi', yukna, \u201cAniya' a'a bay magsakap jamuhan aheya, ati aheka a'a bay abbitna paluruk."
                            },
                            {
                                "text": "Ta'abut pa'in llaw pagjamu, sinoho' ipatanna peh\u0113' amata'uwan saga a'a bay ta'abbitna. \u2018Dai' na kam,\u2019 yuk ipatan e'. \u2018Sakap na kamemon.\u2019"
                            },
                            {
                                "text": "Saguw\u0101' sali'-sali' sig\u0101m kamemon magpanumagal. Yuk a'a ya papeh\u0113'anna tagna', \u2018Mbal aku makaluruk sabab aniya' tana' bay b'lliku subay nda'ku dah\u016b. Peh\u0113'ku lagi'.\u2019"
                            },
                            {
                                "text": "Yuk a'a dangan, \u2018Bay na aku makab'lli saga sapi' paga'araru, sangp\u016b' hekana. Subay sulayanku gi' kosog sig\u0101m. Peh\u0113'ku gi'.\u2019"
                            },
                            {
                                "text": "Yuk isab a'a dangan, \u2018Baha'u aku bay kinawin, angkan aku mbal makaluruk.\u2019"
                            },
                            {
                                "text": "Manjari amole' ipatan in\u0101n angahaka'an nakura'na. Ap'ddi' to'ongan atay nakura' he', ati yukna ma ipatanna, \u2018Pasa'ut ka peh\u0113' ni saga l\u0101n aluha maka l\u0101n akiput ya paglalabayan a'a ma da'ira itu. Bowahun pi'itu saga miskin, saga a'a aku'il, saga a'a buta maka saga a'a pengka'.\u2019"
                            },
                            {
                                "text": "Jari peh\u0113' iya. Makapole' pa'in, ah'lling iya ni nakura'na, yuk-i, \u2018Tahinangku na bay panoho'annu-i sag\u014d' masi gi' aniya' paningk\u014d'an ma pagjamuhan.\u2019"
                            },
                            {
                                "text": "Yuk nakura', \u2018Peh\u0113' ka ni paglalabayan a'a ma deya, ati logosun saga a'a pi'itu bo' supaya ap'nno' luma'ku."
                            },
                            {
                                "text": "Sabab haka'anta kam,\u2019 yukna, \u2018in a'a bay ta'abbitku dah\u016b, halam aniya' min sig\u0101m makananam saga kinakan bay sakapku.\u2019 \u201d   "
                            },
                            {
                                "text": "     Palanjal isab si Isa ni pal'ngngananna maka landu' aheka a'a ameya' parongan ma iya. Manjari harapna sig\u0101m ati yukna,"
                            },
                            {
                                "text": "\u201cBang aniya' a'a bilahi ameya' ma aku nihinang mulidku, ya lasana ma aku subay palabi min lasana ma ina'-mma'na maka ma anak-h'ndana, sampay ma saga danakanna l'lla-d'nda. Minsan lasana ma baranna subay mbal palabi min lasana ma aku. Bang ngga'i ka buwatt\u0113' lasana mbal iya manjari mulidku."
                            },
                            {
                                "text": "Subay paglilla'na kabinasahan sampay ni kamatay ma sabab pameya'na ma aku. Ya sapantunna a'a ananggung h\u0101gna pamapatayan iya. Bang mbal akuhanna, mbal iya manjari mulidku.  "
                            },
                            {
                                "text": "  \u201cBang saupama aniya' ma ka'am bilahi angahinang luma' pamantawan, subay iya amikil-mikil dah\u016b bo' tabista bang pila gastuna, ati kata'uwanna bang maka'abut s\u012bnna pangahinang luma' in\u0101n atawa mbal."
                            },
                            {
                                "text": "Sabab bang taosol na h\u0101g, bo' mbal maka'abut s\u012bnna pangubusna luma', pinagtungg\u012bngan iya e' a'a kamemon ang'nda' pina'an."
                            },
                            {
                                "text": "Yuk sig\u0101m, \u2018A'a itu bay makalandu' angahinang luma' sag\u014d' mbal taubusna.\u2019  "
                            },
                            {
                                "text": "  Atawa bang saupama aniya' sultan sangp\u016b' ngibu sundaluna, song palanjal magbono' maka sultan sadd\u012b, aningk\u014d' gi' iya dah\u016b amikil-mikil bang tara'ugna sultan dakayu' in\u0101n, ya taga-sundalu duwamp\u016b' ngibu hekana."
                            },
                            {
                                "text": "Bang hati mbal tara'ugna, magt\u016by iya amabeya' suluhan pasampang ni sultan dakayu' ma masi gi' atala, bo' mikipagkah\u0101p."
                            },
                            {
                                "text": "Damikiyanna isab ka'am,\u201d yuk si Isa, \u201csubay kam amikil-mikil dah\u016b sabab mbal kam manjari mulidku bang kam mbal maglilla' anaikutan kaniya'bi kamemon.\u201d   "
                            },
                            {
                                "text": "     Magparalilan na isab si Isa, yukna, \u201cKata'uwanbi, ah\u0101p asal asin sag\u014d' halam aniya' pamabalik nanamna bang magtinu' na."
                            },
                            {
                                "text": "Halam na aniya' kagunahanna. Mbal minsan taguna panambal tana' atawa pangalamud ni tai' hayop, hal tinimanan sadja. Na,\u201d yuk si Isa, \u201csasuku kam makakale, kalehunbi to'ongan.\u201d    "
                            }
                        ]
                    },
                    {
                        "verses": [
                            {
                                "text": "     Ma dakayu' llaw aheka saga a'a maga'\u0101' sukay parinta maka saga a'a baldusa kasehe' patimuk pina'an ni si Isa sabab bilahi akale ma pandu'na."
                            },
                            {
                                "text": "Manjari saga Parisi maka saga guru sara' agama magdugal na, yuk-i, \u201cA'a itu anaima' saga a'a baldusa, magsalu isab maka sig\u0101m!\u201d"
                            },
                            {
                                "text": "Angkan binissala e' si Isa kissa pamaralilan itu, yukna.  "
                            },
                            {
                                "text": "  \u201cBang saupama aniya' ma ka'am taga-bili-bili dahatus hekana, bo' wa'i alungay dakayu', ai bah\u0101' hinangna? Tantu pasagaranna siyamp\u016b' maka siyam maina'an ma deya bo' yampa peh\u0113' amiha dakayu' ya alungay sat'ggol mbal tab\u0101kna."
                            },
                            {
                                "text": "Tab\u0101kna pa'in, tinanggung e'na tudju amole' maka e'na kin\u014dgan sidda."
                            },
                            {
                                "text": "Pagt'kkana ni luma', magt\u016by lingananna saga bagayna maka kakampunganna. Soho'na sig\u0101m magtimuk ati yukna ma sig\u0101m, \u2018Maglami-lami kitam sabab tab\u0101kku na bili-biliku bay alungay.\u2019"
                            },
                            {
                                "text": "Damikiyanna,\u201d yuk si Isa, \u201cbang aniya' a'a dangan magsusun sampay ang'bba min dusana, aheya kalasigan ma deyom sulga'. In kalasigan ina'an palabi lagi' min kalasigan ma siyamp\u016b' maka siyam a'a abontol ya halam aniya' dusa sig\u0101m pinagsusunan.\u201d   "
                            },
                            {
                                "text": "    \u201cSaupama isab,\u201d yuk si Isa, \u201cbang aniya' d'nda taga-dublun sangp\u016b' hekana, bo' alungay dakayu', ai bah\u0101' hinangna? Tantu iya an\u016b' palita'an magt\u016by bo' sapuhanna deyom luma' ati pihana pah\u0101p-h\u0101p sampay tab\u0101kna."
                            },
                            {
                                "text": "Jari bang tab\u0101kna na, nilinganan e'na bagayna maka kakampunganna. Sin\u014d' sig\u0101m magtimuk ati yukna ma sig\u0101m, \u2018Maglami-lami kitam sabab tab\u0101kku na dublunku bay alungay.\u2019"
                            },
                            {
                                "text": "Damikiyanna isab,\u201d yuk si Isa, \u201caheya kak\u014dgan ma saga mala'ikat Tuhan bang a'a dakayu' a'a magsusun sampay ang'bba min dusana.\u201d   "
                            },
                            {
                                "text": "    Anuli-nuli gi' si Isa, yukna, \u201cAniya' in\u0101n dakayu' a'a taga-anak duwa l'lla."
                            },
                            {
                                "text": "Dakayu' llaw ah'lling anak siyali ni mma'na, yukna, \u2018Mma', bahagi'un na alta'nu ati pamuwanun ma aku bahagi'ku.\u2019 Jari binahagi' e' matto'a in\u0101n kaniya'na ma anakna karuwangan."
                            },
                            {
                                "text": "Mbal at'ggol, pinab'llihan e' siyali itu bahagi'na ati binowa e'na b'llihanna ni lahat atala. Mah\u0113' pa'in iya, pinaka'at e'na s\u012bnna kamemon ma ai-ai kanapsuhanna."
                            },
                            {
                                "text": "Sakali itu, pagubus na s\u012bnna kamemon, ginotom sidda lahat in\u0101n. Manjari aheya na kasukkalanna,"
                            },
                            {
                                "text": "angkan iya peh\u0113' ni dakayu' a'a ma lahat in\u0101n bo' magpatiata ma iya. Jari sinoho' iya e' a'a in\u0101n peh\u0113' ni humana angipat saga bawi."
                            },
                            {
                                "text": "Na, pagka mbal kasandalan lingantuna, bilahi iya amangan minsan kinakan bawi sag\u014d' halam aniya' bay amuwanan iya minsan ai.  "
                            },
                            {
                                "text": "  \u201cDaipara tasayuna karupanganna angkan yukna ma deyom atayna, \u2018Saga ipatan mma'ku he' maglabi-labi kinakan sig\u0101m, sag\u014d' aku itu itiya' na song amatay e' otas."
                            },
                            {
                                "text": "Gom na aku amole' peh\u0113' ni si Mma'. Yukku ma iya, \u201cMma', taga-dusa aku ni Tuhan sampay ni ka'a."
                            },
                            {
                                "text": "Mbal na aku manjari \u014dnannu anak. Bistahun aku sali' hal dakayu' tendognu.\u201d \u2019"
                            },
                            {
                                "text": "Jari pabuhat iya min baina bo' pal'ngngan tudju ni mma'na pab\u012bng.   \u201cSag\u014d' at\u0101-t\u0101 lagi' iya min luma', ta'nda' iya e' mma'na. Ma'ase' to'ongan mma'na ati paragan peh\u0113' bo' gapusna maka siyumna."
                            },
                            {
                                "text": "Yuk anakna in\u0101n ma iya, \u2018Mma', taga-dusa aku ni Tuhan sampay ni ka'a. Mbal na aku manjari \u014dnannu anak.\u2019"
                            },
                            {
                                "text": "Sag\u014d' nilinganan e' mma' in\u0101n saga ipatanna. Yukna ma sig\u0101m, \u2018Pal'kkas kam. Bowahunbi pi'itu badju' kapuspusan ah\u0101p ati pabadju'inbi iya itu. Pasingsinginbi isab, maka pataumpa'inbi."
                            },
                            {
                                "text": "Puwas e' peh\u0113' kam ang\u0101' anak sapi' ya bay pal'mmokta he', bo' sumbali'unbi. Magjamu kitam, maka maglami-lami."
                            },
                            {
                                "text": "Sabab anakku itu bay niyatku amatay, sag\u014d' itiya' na allum pab\u012bng. Pangannalku bay na alungay sag\u014d' itu na tapole'.\u2019 Manjari anagna' sig\u0101m maglami-lami.  "
                            },
                            {
                                "text": "  \u201cNa, pasalta' pa'in itu-i, in anak siyaka wa'i magusaha ma huma. Ma labayan pa'in iya tudju amole' bo' asekot-sekot na ni luma', aniya' takalena magkulintangan maka magpangigal ma deyom luma'."
                            },
                            {
                                "text": "Nilinganan e'na dakayu' ipatan bo' tilawna bang magay ma luma' he'."
                            },
                            {
                                "text": "Yuk ipatan, \u2018Tapole' na siyalinu, maka bay sin\u014d' e' mma'nu sinumbali' anak sapi' ya pinal'mmok in\u0101n, sabab at'kka na anakna ma halam aniya' baya-bayana.\u2019"
                            },
                            {
                                "text": "Sag\u014d' akagit atay magt\u016by anak siyaka he', ya angkan mbal bilahi pas\u014dd ni deyom luma'. Paluwas mma'na angamu' iya pas\u014dd sag\u014d' mbal iya."
                            },
                            {
                                "text": "Yukna ni mma'na, \u2018Nda'un, Mma', ma tahunan na aku maghinang ma ka'a sali' banyaga'nu. Halam aniya' panoho'annu minsan dakayu' bay sagga'ku, sag\u014d' halam aku bay buwanannu minsan la'a dakayu' anak kambing supaya aku makapagjamu maka saga bagayku."
                            },
                            {
                                "text": "Talkala' makapole' pa'in pi'itu anaknu ilu, magt\u016by sumbali'annu anak sapi' pinal'mmok e', minsan bay paka'atna alta'nu panambana saga d'nda maghinang ala'at.\u2019"
                            },
                            {
                                "text": "Anambung mma'na, yukna, \u2018Ot\u014d', kakkal du ka ma aku, maka suku'nu asal kaniya'ku itu kamemon."
                            },
                            {
                                "text": "Patut du bang kita maglami-lami maka magkalasigan sabab allum du siyalinu ya bay niyatta amatay-i. Pangannalta alungay sag\u014d' tapole' na iya.\u2019 \u201d    "
                            }
                        ]
                    },
                    {
                        "verses": [
                            {
                                "text": "    Manjari itu amissala gi' si Isa ma saga mulidna, yukna, \u201cAniya' a'a dayahan maka aniya' isab magmandul ma alta'na. Manjari tinuntutan magmandul itu in iya kono' hal amaka'at alta' nakura'na."
                            },
                            {
                                "text": "Angkan tinambukuhan magmandul in\u0101n e' nakura', sin\u014d' patampal ni iya. Yuk nakura', \u2018Ai bah\u0101' takaleku pasal ka'a itu? Bistahun kamemon bay pangandolku ma ka'a, sabab mbal na ka magmandulan alta'ku.\u2019"
                            },
                            {
                                "text": "Amikil-mikilan di-na magmandul itu, yukna, \u2018Ai tahinangku buwattina'an sabab itiya' na aku pinala'an min bay hinangku. Mbal na aku makakole' magkalga, maka aiya' aku angamu' sin."
                            },
                            {
                                "text": "\u0100, kata'uwanku na bang ai subay hinangku supaya aniya' bagay angokoman aku bang aku pinala'an na min hinangku.\u2019  "
                            },
                            {
                                "text": "  \u201cJari nilinganan e'na saga a'a taga-utang ma nakura'na, dangan maka dangan. Yukna ni a'a dah\u016b pina'an ni iya, \u2018Pila utangnu ma nakura'ku?\u2019  "
                            },
                            {
                                "text": "  \u201cYa sambungna, \u2018Dahatus mital ns'llan pagb'lla.\u2019   \u201cYuk mandul ma iya, \u2018\u0100, itiya' katasnu. Pasa'ut ka aningk\u014d', sulatun limamp\u016b' mital sadja.\u2019"
                            },
                            {
                                "text": "Yukna isab ni a'a taga-utang pasunu', \u2018Ka'a, pila utangnu?\u2019   \u201cYuk a'a he', \u2018Dahatus karut pai-tirigu.\u2019   \u201cYuk mandul ma iya, \u2018Itiya' katasnu. Sulatun mailu walump\u016b' karut sadja.\u2019  "
                            },
                            {
                                "text": "  \u201cNa, makakale pa'in nakura' pasal hinang sosoho'anna angakkal itu, magt\u016by sanglitanna ma sabab kataha' akkalna.\u201d Yuk si Isa isab, \u201cSaga a'a mbal ameya' ma Tuhan, ataha' gi' akkal sig\u0101m min saga a'a ya ameya' ma Tuhan, sabab ata'u sig\u0101m anguntungan pagkahi sig\u0101m.  "
                            },
                            {
                                "text": "  \u201cAngkan pituwahanta kam,\u201d yuk si Isa, \u201cpaggunahunbi alta'bi maitu ma dunya bo' supaya kam makab\u0101k bagay. Manjari bang ta'abut waktu kahalam alta'bi, tinaima' du kam mah\u0113' ma paglahatanbi kakkal."
                            },
                            {
                                "text": "Bang a'a kapangandolan ma alta' ariki', kapangandolan du isab ma alta' aheya. Damikiyanna isab bang a'a mbal pangandolan ma alta' ariki', mbal isab kapangandolan ma alta' aheya."
                            },
                            {
                                "text": "Na, abila kam pinasuku'an alta' maitu ma dunya itu, bo' mbal kapangandolan, mbal du pinangandol ma ka'am alta' b'nnal."
                            },
                            {
                                "text": "Maka bang kam mbal kapangandolan ang'ntan alta' ngga'i ka suku'bi, mbal du pangandol ma ka'am alta' ya d\u012b palsuku'anbi.  "
                            },
                            {
                                "text": "  \u201cHalam aniya' ipatan makapagduwa nakura' sabab tantu kab'nsihanna nakura' dakayu' maka kalasahanna dakayu'. Amalut iya ma dakayu' ati taikutanna dakayu'. Hatina mbal kam manjari maghinang ma Tuhan bang pilak ya paheyabi ma atay.\u201d   "
                            },
                            {
                                "text": "     Takale pa'in pandu' si Isa itu e' saga Parisi, magt\u016by iya tinittowahan e' sig\u0101m sabab napsuhan sig\u0101m ma pilak."
                            },
                            {
                                "text": "Sag\u014d' ah'lling si Isa ni sig\u0101m, yukna, \u201cKa'am ilu hal magbontol-bontol di-bi ma pang'nda' a'a, sag\u014d' kinata'uwan asal deyom ataybi e' Tuhan. Ya pinahalga' ma atay e' manusiya' halam du aniya' kagunahanna bang ma Tuhan.\u201d  "
                            },
                            {
                                "text": "  Yukna isab, \u201cMa waktu halam gi' pi'itu si Yahiya Magpapandi, ya na pa'in pinagnasihat usulan sara' bay pang'bba e' si Musa maka sulat bay tasulat e' kanabi-nabihan. Sag\u014d' buwattina'an, sangay min waktu kapi'itu si Yahiya sampay ni llaw itu, ya pinagnasihat lapal ah\u0101p pasal pagparinta Tuhan. Ati amanuyu' to'ongan saga a'a kamemon pas\u014dd ni deyom pagparintahanna."
                            },
                            {
                                "text": "Sag\u014d' in sara' bay pang'bba e' si Musa mbal du apinda kapatutna. Aluhay gi' nilanyapan dunya itu maka langit, min dakayu' balis ma sara' pinindahan.\u201d  "
                            },
                            {
                                "text": "  Yukna isab, \u201cSai-sai animanan h'ndana bo' angah'nda sadd\u012b, taga-dusa iya angaliyu-lakad min h'ndana po'on. Maka sai-sai angah'nda bitu'anun taga-dusa isab buwatt\u0113'.\u201d   "
                            },
                            {
                                "text": "    Ah'lling gi' si Isa, yukna, \u201cAniya' a'a dayahan asal mags'mmek ahalga', maka ah\u0101p sadja kinakanna sakahaba' llaw."
                            },
                            {
                                "text": "Aniya' isab a'a miskin \u014dnna si Lasarus, aliput baranna e' dugsul. Ya kabiyaksahanna binowa iya palege ma atag lawang luma' a'a dayahan in\u0101n."
                            },
                            {
                                "text": "Sabab aholat iya kabuwanan l'bbi kinakan bang aniya' apakpak min pagkakanan a'a dayahan. Peh\u0113' isab saga ero' angandelatan ba'anan dugsulna.  "
                            },
                            {
                                "text": "  \u201cManjari amatay miskin itu ati binowa iya e' saga mala'ikat ni deyom sulga', ni pangayurahan si Ibrahim. Puwas e' amatay isab a'a dayahan ati kinubul."
                            },
                            {
                                "text": "Mah\u0113' pa'in ma ahirat, kap'ddi'an to'ongan a'a dayahan e'. Jari pahangad iya ati ta'nda'na si Ibrahim mah\u0113' ma kalawakan, maka si Lasarus isab mah\u0113' ma bihingna."
                            },
                            {
                                "text": "Angkan iya angalingan magt\u016by ni si Ibrahim. \u2018O mbo' Ibrahim,\u2019 yukna, \u2018ma'ase' ka ma aku! Soho'un si Lasarus pi'itu. Bang pa'in t'nno'anna hal t\u014dng tudlu'na ni deyom bohe' bo' p'ttakanna ni d'lla'ku, sabab kap'ddi'an aku to'ongan ma deyom api itu.\u2019  "
                            },
                            {
                                "text": "  \u201cSag\u014d' anambung si Ibrahim. \u2018Oto',\u2019 yukna, \u2018entomun jaman bay kallumnu lagi'. Bay ka pinaniya'an kah\u0101pan indaginis, bo' si Lasarus ya bay pinaniya'an kala'atan. Sag\u014d' ma buwattina'an itiya' iya taga-palasahan ah\u0101p, bo' ka'a ya kabinasahan."
                            },
                            {
                                "text": "Maka ngga'i ka hal ilu-i, sabab aniya' butasan alalom pinat'nna' ma llotantam angkan sai-sai bilahi pi'ilu minnitu, mbal makalintas. Damikiyanna, halam aniya' minnilu makalintas pi'itu.\u2019  "
                            },
                            {
                                "text": "  \u201cYuk a'a dayahan e', \u2018Na, bang buwattilu, mbo', ya amu'ku junjung ni ka'a: s\u014d'un sadja si Lasarus ilu peh\u0113' ni luma' mma'ku,"
                            },
                            {
                                "text": "sabab aniya' lima danakanku l'lla mah\u0113'. Soho'un sig\u0101m pinituwahan ma si Lasarus bo' mbal pi'itu ni lahat pangananaman p'ddi' itu.\u2019  "
                            },
                            {
                                "text": "  \u201cYuk si Ibrahim, \u2018Ina'an ma sig\u0101m kasulatan si Musa maka kanabi-nabihan pamituwa sig\u0101m. Ya na ina'an subay ni'ikut e' sig\u0101m.\u2019  "
                            },
                            {
                                "text": "  \u201cYuk a'a dayahan, \u2018Mbal sig\u0101m angikut, mbo'. Saguw\u0101' bang aniya' pina'an ni sig\u0101m a'a bay amatay pabungkal na min kamatay, tantu du sig\u0101m ang'bba min dusa sig\u0101m.\u2019  "
                            },
                            {
                                "text": "  \u201cYuk sambung si Ibrahim, \u2018Bang mbal tabeya' e' sig\u0101m bay tasulat e' si Musa maka kanabi-nabihan, mbal sig\u0101m tabowa am'nnal minsan aniya' a'a pabungkal min kamatayna.\u2019 \u201d    "
                            }
                        ]
                    },
                    {
                        "verses": [
                            {
                                "text": "     Amandu' lagi' si Isa ma saga mulidna, yukna, \u201cTantu aniya' sasat-manasat paniya' na pa'in ma manusiya' makaparusa sig\u0101m. Saguw\u0101' maka'ase'-ase' sidda ya pamakadal ma sasuku anasat sehe'na amowa magdusa, sabab bininasa du iya e' Tuhan."
                            },
                            {
                                "text": "Ah\u0101p lagi' a'a in\u0101n pinagantungan batu abuhat ma k'llongna bo' yampa nih\u016bg ni timbang, bang pa'in da'a kalandu'an hinangna magparusa ma dakayu' a'a areyo' itu, ya taga-pangandol ma aku."
                            },
                            {
                                "text": "Angkan kam soho'ku subay kamaya'-maya',\u201d yukna.   \u201cBang aniya' pagkahinu ganta' makabuwan dusa ma ka'a, subay iya t\u014d'annu bang ai dusana. Jari bang pagsusunanna dusana sampay bbahanna, subay iya ampunnu."
                            },
                            {
                                "text": "Bang min pitu' iya makabuwan dusa ma ka'a ma deyom dang'llaw, ati min pitu' iya magni-ka'a angamu' ampun, subay iya ampunnu.\u201d   "
                            },
                            {
                                "text": "    Manjari ah'lling ni Pangh\u016b' Isa saga mulidna bay kawakilanna. Yuk sig\u0101m, \u201cTuwan, pakosogun kono' pangandol kami tudju ni Tuhan.\u201d  "
                            },
                            {
                                "text": "  Yuk Pangh\u016b', \u201cAbila bay makasali' heya pangandolbi ni buwat heya bigi-tinanom landu' anahut, makajari kam magpanoho'an ma kayu aheya itu, yukbi, \u2018Pabubut ka minnilu bo' ka pat'nna' ni deyom s'llang.\u2019 Jari bineya' du buwat yukbi he'.\u201d  "
                            },
                            {
                                "text": "  Ah'lling gi' si Isa, yukna, \u201cBang saupama aniya' sosoho'anbi, ya hinangna magararu ma tana'bi atawa magipat saga hayopbi bili-bili. Bang iya tapole' min paghinanganna, ah'lling bah\u0101' kam ma iya, \u2018Dai' na ka amangan\u2019?"
                            },
                            {
                                "text": "Tantu mbal. Gom pa'in yukbi, \u2018Adjalun kinakanku bo' yampa ka asalin amuhatan aku. Subay na aku aubus amangan bo' yampa ka'a!\u2019"
                            },
                            {
                                "text": "Magsukul kam bah\u0101' ma sosoho'anbi pagga hinangna panoho'anbi? Tantu mbal."
                            },
                            {
                                "text": "Damikiyanna isab ka'am ilu bang hinangbi kamemon bay panoho'an ka'am, subay yukbi, \u2018Kami itu hal sosoho'an. Patut kami maghinang ai-ai ya panoho'an ma kami.\u2019 \u201d   "
                            },
                            {
                                "text": "    Manjari itu, ma pal'ngnganan pa'in si Isa tudju ni Awrusalam, palabay iya min llot lahat Samariya maka lahat Jalil."
                            },
                            {
                                "text": "Pagt'kkana pa'in ni dakayu' kauman, aniya' pasampang ni iya sangp\u016b' a'a ni'ipul. An'ngge sig\u0101m ma kalawakan lagi'"
                            },
                            {
                                "text": "angalingan minn\u0113'. Yuk sig\u0101m, \u201cO Isa! Tuwan! Ma'ase' na ka ma kami.\u201d  "
                            },
                            {
                                "text": "  Pag'nda' si Isa ma sig\u0101m, yukna, \u201cPeh\u0113' kam pat\u016by ni saga imam bo' palilingunbi baranbi ma sig\u0101m, ta'nda' in ka'am kauli'an na.\u201d Sakali itu, pasalta' sig\u0101m pal'ngngan peh\u0113' ni imam, na, kauli'an na."
                            },
                            {
                                "text": "Jari aniya' dangan min kasangp\u016b' in\u0101n, tananamna pa'in in iya kauli'an na, pab\u012bng iya magt\u016by maka atanog e'na ananglitan Tuhan."
                            },
                            {
                                "text": "Pasujud iya ni si Isa magsukul ni iya. A'a itu bangsa Samariya asal."
                            },
                            {
                                "text": "Yuk si Isa, \u201cSangp\u016b' puhu' kam bay kauli'an. Ma'ai na siyam-i?"
                            },
                            {
                                "text": "Angay hal a'a liyu itu ya pabalik pi'itu magsukul ni Tuhan?\u201d"
                            },
                            {
                                "text": "Manjari ah'lling si Isa ni a'a Samariya he', yukna, \u201cAn'ngge na ka bo' ka palanjal na. Kauli'an ka ma sabab pangandolnu.\u201d   "
                            },
                            {
                                "text": "     Ma dakayu' llaw aniya' saga Parisi atilaw si Isa bang sumiyan waktu pamat'nna' e' Tuhan pagparintana ma manusiya'. Yuk sambung si Isa, \u201cBang pat'nna' pi'itu pagparinta Tuhan mbal ta'nda' kapi'ituna."
                            },
                            {
                                "text": "Halam du aniya' ah'lling, \u2018Nda'unbi, itiya' maitu pagparintahan Tuhan!\u2019 atawa \u2018Ina'an na maina'an!\u2019 Sababna ilu na parinta Tuhan ma deyomanbi.\u201d  "
                            },
                            {
                                "text": "  Ah'lling gi' si Isa ma saga mulidna, yukna, \u201cAniya' du llaw ma sinos\u014dng in ka'am ilu bilahi to'ongan ang'nda' aku, Anak Manusiya'. Bilahi kam ang'nda' minsan ma dang'llaw sadja. Sag\u014d' mbal gi' ta'nda'bi."
                            },
                            {
                                "text": "Aniya' a'a angahaka'an ka'am, yukna, \u2018Ina'an iya maina'an!\u2019 atawa \u2018Itiya' iya maitu!\u2019 Sag\u014d' da'a kam peh\u0113' amiha aku."
                            },
                            {
                                "text": "Sabab bang ta'abut llaw kapi'itu Anak Manusiya' pabalik, ta'nda' du e' kamemon. Buwat du paka'nda' sig\u0101m ma l\u0101t bang aninagan b'ttong langit min bihing paruwambila'."
                            },
                            {
                                "text": "Sag\u014d' subay aku makananam kabinasahan aheya dah\u016b gi' minn\u0113'. Subay aku sinulak e' saga a'a ahil jaman itu bo' yampa ta'abut llaw kapi'ituku pabalik."
                            },
                            {
                                "text": "Jari bang ta'abut waktu ina'an-i, sali' du kah\u0101lanna maka kah\u0101lan bay ma masa si N\u016b. Bay sig\u0101m magkakanan na pa'in maka maginuman. Bay sig\u0101m magh'nda-magh'lla sampay ni llaw karuwa' disi N\u016b ni diyata' adjung. Manjari nilatapan dunya e' Tuhan ati magmula manusiya' kamemon. Na, buwatt\u0113' du isab ya kah\u0101lan manusiya' bang aku Anak Manusiya' pab\u012bng ni dunya.  "
                            },
                            {
                                "text": "Jari bang ta'abut waktu ina'an-i, sali' du kah\u0101lanna maka kah\u0101lan bay ma masa si N\u016b. Bay sig\u0101m magkakanan na pa'in maka maginuman. Bay sig\u0101m magh'nda-magh'lla sampay ni llaw karuwa' disi N\u016b ni diyata' adjung. Manjari nilatapan dunya e' Tuhan ati magmula manusiya' kamemon. Na, buwatt\u0113' du isab ya kah\u0101lan manusiya' bang aku Anak Manusiya' pab\u012bng ni dunya.  "
                            },
                            {
                                "text": "  \u201cDamikiyanna isab saga a'a bay ma jaman lagi' si L\u014dt. Magkakanan na pa'in sig\u0101m maka maginuman, magb'lli maka magdagang, magtanom maka maghinang luma'."
                            },
                            {
                                "text": "Sag\u014d' ta'abut pa'in waktu kapala'an si L\u014dt min da'ira Sodom e', magt\u016by aniya' api maka mailang pinatumbuk sali' ulan min deyom langit. Jari magmula saga a'a in\u0101n kamemon.  "
                            },
                            {
                                "text": "  \u201cNa, buwatt\u0113' du isab kah\u0101lan saga a'a ma dunya itu bang ta'abut llaw pama'nda' aku, in Anak Manusiya' itu."
                            },
                            {
                                "text": "Pagt'kka llaw ina'an, bang aniya' a'a ganta' ma luwasan luma'na bo' aniya' palsuku'anna tabba ma deyom luma', subay mbal s\u014ddna luma' in\u0101n. Damikiyanna isab bang aniya' a'a ma humana, subay mbal balikna luma'na."
                            },
                            {
                                "text": "Pamint\u0101nginbi ya bay pat'kka ni h'nda si L\u014dt bay ma masa awal e'."
                            },
                            {
                                "text": "Sai-sai allogan kallum baranna, halam du aniya' kallumna taptap. Sag\u014d' sai-sai mbal allogan baranna ma sababku, minsan iya amatay, makab\u0101k du kallum kakkal."
                            },
                            {
                                "text": "Haka'anta kam,\u201d yuk si Isa, \u201cma waktu pabalikku pi'itu, aniya' a'a duwangan atuli ma dakayu' du palegehan, jari ni\u0101' dakayu' in\u0101n ati tabba dakayu'."
                            },
                            {
                                "text": "Aniya' du in\u0101n duwangan d'nda magtabang anganggiling tirigu. Ni\u0101' dakayu' ati ta'bba dakayu'."
                            },
                            {
                                "text": "Aniya' isab duwangan maghinang ma huma. Ni\u0101' dakayu' ati tabba dakayu'.\u201d  "
                            },
                            {
                                "text": "  Manjari tinilaw si Isa e' saga mulidna, yuk-i, \u201cTuwan, maingga pat'kkahan ya yuknu ilu?\u201d   Anambung si Isa magparalilan, yukna, \u201cMa'ingga-ma'ingga lahat aniya' patay, maina'an du pagtipunan saga owak.\u201d    "
                            }
                        ]
                    },
                    {
                        "verses": [
                            {
                                "text": "    Manjari aniya' paralilan pangissa e' si Isa ma saga mulidna supaya sig\u0101m mbal sinumu angamu'-ngamu' ni Tuhan sakahaba' waktu."
                            },
                            {
                                "text": "Yukna, \u201cMa dakayu' lahat aniya' huwis mbal magmat\u0101w ma Tuhan, mbal isab magaddat ma pagkahina manusiya'."
                            },
                            {
                                "text": "Aniya' isab ma lahat in\u0101n dakayu' d'nda balu. Na, d'nda itu taga-palkala' ati peh\u0113' na pa'in ni huwis in\u0101n angamu' tabang. Angalogos iya mikipatuntul, yukna, \u2018Tuwan, tabangin aku bo' mbal tara'ug e' kuntaraku.\u2019"
                            },
                            {
                                "text": "Tagna' mbal anabang huwis in\u0101n, sag\u014d' pagt'ggol-t'ggol, ah'llingan iya di-na, yukna, \u2018Aku itu mbal magmat\u0101w ma Tuhan, mbal isab magaddat ma manusiya'."
                            },
                            {
                                "text": "Sag\u014d' d'nda itu hal makasasaw pikilanku angkan subay tabanganku. Bang iya mbal d\u016blanku, sinumu du aku ma pagpi'ituna.\u2019  "
                            },
                            {
                                "text": "  \u201cNa,\u201d yuk si Isa, \u201chatiunbi bay pah'lling huwis ya mbal abontol in\u0101n."
                            },
                            {
                                "text": "Mbal bah\u0101' anabang Tuhan ma saga a'a tapene'na, ya angamu' tabang ni iya llaw-sangom? Magtanggu-tanggu gi' iya bah\u0101' amatuntul ma sig\u0101m?"
                            },
                            {
                                "text": "Haka'anta kam,\u201d yuk si Isa, \u201cal'kkas du e' Tuhan amatuntul sig\u0101m. Sag\u014d' ma sinos\u014dng, bang aku Anak Manusiya' pabalik pi'itu ni dunya, aniya' bah\u0101' tab\u0101kku atotog angandol ma aku?\u201d   "
                            },
                            {
                                "text": "    Na, aniya' isab paralilan pinah'lling e' si Isa ma saga a'a ya amista di-sig\u0101m abontol ati amareyo'-deyo' ma saga a'a kasehe'an."
                            },
                            {
                                "text": "Yuk si Isa, \u201cAniya' duwangan a'a bay patukad peh\u0113' ni langgal pagkulbanan bo' anambahayang. Dangan in\u0101n a'a Parisi, dangan a'a maga'\u0101' sukay parinta."
                            },
                            {
                                "text": "Maina'an pa'in sig\u0101m ma deyom langgal, an'ngge a'a Parisi dangan-danganna ati anambahayang iya ni Tuhan. Yukna, \u2018O Tuhanku, aheya pagsukulanku ni ka'a. Sabab in aku itu mbal buwat a'a kasehe'an, ya napsuhan maka angulli' maka angaliyu-lakad min h'nda sig\u0101m. Magsukul isab aku in aku ngga'i ka buwat a'a maga'\u0101' sukay parinta itu."
                            },
                            {
                                "text": "Aku itu, min duwa magpuwasa ma deyom dapitu', maka jakatanku isab kamemon tausahaku.\u2019  "
                            },
                            {
                                "text": "  \u201cSag\u014d' in a'a maga'\u0101' sukay parinta in\u0101n wa'i an'ngge ma t\u014dng langgal, mbal minsan paharap ni sulga'. Tin'ppak e'na daggahana kabowa susana. \u2018O Tuhan,\u2019 yukna, \u2018ma'ase' pa'in ka ma aku sabab dusahan aku.\u2019  "
                            },
                            {
                                "text": "  \u201cHaka'anta kam,\u201d yuk si Isa, \u201camole' pa'in a'a duwangan min langgal, a'a mag\u0101' sukay ya abontol ma bistahan Tuhan, ngga'i ka a'a Parisi. Sababna sai-sai magpalanga ma baranna pinareyo' du, maka sai-sai magpareyo' di-na pinalanga du isab.\u201d   "
                            },
                            {
                                "text": "     Na, aniya' saga a'a amowa anak sig\u0101m ni si Isa bo' supaya pinat'nna'an tanganna. Pag'nda' itu e' saga mulidna, magt\u016by pinah'llingan e' sig\u0101m saga a'a amowa in\u0101n."
                            },
                            {
                                "text": "Manda' nilinganan onde'-onde' in\u0101n e' si Isa. Yukna ni saga mulidna, \u201cPar\u016blunbi saga kamanahutan ilu pi'itu ni aku. Da'a sig\u0101m l\u0101ngunbi sabab sai-sai makasali' ni onde' itu taga-palsuku'an du ma pagparinta Tuhan."
                            },
                            {
                                "text": "B'nnal ya pangahakaku ma ka'am, bang a'a mbal pasulut ma pagparinta Tuhan buwat kapasulut onde'-onde', na, a'a in\u0101n mbal makas\u014dd ni deyom pagparintahan Tuhan.\u201d   "
                            },
                            {
                                "text": "     Ma dakayu' llaw aniya' Yahudi alanga peh\u0113' ni si Isa atilaw iya. \u201cTuwan Guru,\u201d yukna, \u201cka'a ilu asal ah\u0101p. Ai subay hinangku bo' kaniya'an kallum ya taptap ni kasaumulan?\u201d  "
                            },
                            {
                                "text": "  Anambung si Isa, yukna, \u201cAngay yuknu in aku itu ah\u0101p? Halam aniya' ah\u0101p, luwal Tuhan dakayu'-kayu'."
                            },
                            {
                                "text": "Kata'uwannu asal bay panoho'an Tuhan, da'a ka angaliyu-lakad ni ngga'i ka paghola'nu. Da'a ka amono'. Da'a ka anangkaw. Da'a ka anaksi' puting. Pagaddatin ina'-mma'nu.\u201d  "
                            },
                            {
                                "text": "  Yuk l'lla in\u0101n ni iya, \u201cTuwan, sangay min kaonde'-onde'ku bay kabogboganku ina'an-i kamemon.\u201d  "
                            },
                            {
                                "text": "  Takale pa'in itu e' si Isa, yukna, \u201cAniya' gi' dakayu' halam tahinangnu. Peh\u0113' ka, pab'llihin alta'nu kamemon bo' pamuwanun b'llihanna ma saga a'a miskin. Manjari aniya' du karayanu maina'an ma deyom sulga'. Puwas e', pi'itu ka ameya' ma aku.\u201d"
                            },
                            {
                                "text": "Sag\u014d' pagkale a'a itu ma bissala si Isa magt\u016by iya asusa sidda sabab landu' aheka alta'na.  "
                            },
                            {
                                "text": "  Ta'nda' e' si Isa kasusana ati yukna ni iya, \u201cSaga a'a dayahan kahunitan asal pas\u014dd ni deyom pagparintahan Tuhan!"
                            },
                            {
                                "text": "Kaluhayan gi' unta' palabay min buli' jalum min a'a dayahan pas\u014dd ni deyoman pagparinta Tuhan.\u201d  "
                            },
                            {
                                "text": "  Takale pa'in lling si Isa itu e' saga a'a, yuk sig\u0101m, \u201cBang buwatt\u0113', sai bah\u0101' makasampay ni kasalamatan ma deyom sulga'?\u201d  "
                            },
                            {
                                "text": "  Yuk sambung si Isa, \u201cYa mbal takole' e' manusiya' takole' du e' Tuhan.\u201d  "
                            },
                            {
                                "text": "  Sakali ah'lling si Petros, yukna, \u201cNda'un ba kami itu. Bay na bbahan kami ai-ai kamemon bo' ameya' ma ka'a.\u201d  "
                            },
                            {
                                "text": "  \u201cAho',\u201d yuk si Isa, \u201cmaka haka'anta kam to'ongan, sasuku bay ang'bbahan luma'na, atawa h'ndana, atawa danakanna, atawa ina'-mma'na, atawa panganakna, ma sabab katuyu'na ma pagparinta Tuhan,"
                            },
                            {
                                "text": "tinungbasan du iya e' Tuhan ma dunya dakayu' itu, lipat manglipat min bay bbahanna. Ati ma ahirat pinasuku'an iya kallum taptap ni kasaumulan.\u201d   "
                            },
                            {
                                "text": "     Manjari binowa e' si Isa mulidna kasangp\u016b' maka duwa pasadd\u012b min a'a kasehe'an bo' yampa sig\u0101m haka'anna. \u201cPakale kam,\u201d yukna. \u201cItiya' na kitam patukad ni Awrusalam. Maina'an pa'in kitam, pinamattan du kamemon bay tasulat e' kanabi-nabihan ma pasalku, Anak Manusiya'."
                            },
                            {
                                "text": "Sin\u014dngan aku ni pang'ntanan saga a'a ngga'i ka Yahudi, ati pinagudju'-udju' aku e' sig\u0101m. Nihalipulu isab aku, pinagludja'an, pinagdaplosan maka pinapatay."
                            },
                            {
                                "text": "Sag\u014d' ta'abut pa'in t'llumbahangi min kamatayku allum du aku pab\u012bng.\u201d  "
                            },
                            {
                                "text": "  Saguw\u0101' halam tahati e' saga mulidna bang ai bissala si Isa in\u0101n. Halam makasobsob ni deyom pikilan sig\u0101m, maka halam tahati e' sig\u0101m bang ai pinah'lling e'na.   "
                            },
                            {
                                "text": "     Manjari, asekot pa'in disi Isa ni da'ira Ariha, aniya' a'a buta aningk\u014d' ma bihing l\u0101n palabayan sig\u0101m. Hinangna angamu' s\u012bn."
                            },
                            {
                                "text": "Makakale pa'in buta itu ma ba'anan a'a maglaulabay minna'an, tinilaw e'na bang ai sababanna."
                            },
                            {
                                "text": "Nihaka'an iya e' saga a'a, yuk-i, \u201cIlu palabay si Isa, a'a min Nasaret.\u201d  "
                            },
                            {
                                "text": "  Pagkalena itu, magt\u016by iya angalingan pakosog. \u201cO Isa,\u201d yukna, \u201ctubu' Sultan Da'ud, ma'ase' ka ba ma aku!\u201d"
                            },
                            {
                                "text": "Pinah'llingan iya e' saga a'a ma munda'an in\u0101n, sin\u014d' iya da'a maghibuk. Sag\u014d' pinakosog gom pa'in pangalinganna. \u201cO Isa, tubu' Sultan Da'ud,\u201d yukna, \u201cma'ase' na ka!\u201d  "
                            },
                            {
                                "text": "  Jari pahondong si Isa ati soho'na a'a buta in\u0101n binowa ni iya. Makasekot pa'in, atilaw si Isa, yukna,"
                            },
                            {
                                "text": "\u201cAi kabaya'annu hinangku ma ka'a?\u201d   \u201cTuwan,\u201d yukna, \u201ckabaya'anku maka'nda' pab\u012bng.\u201d  "
                            },
                            {
                                "text": "  Yuk si Isa ni iya, \u201cMaka'nda' na ka. Pauli' na matanu ma sabab pangandolnu ma aku.\u201d  "
                            },
                            {
                                "text": "  Saru'un-du'un du iya maka'nda' pab\u012bng ati ameya' paturul ma si Isa maka e'na ananglitan Tuhan. Pag'nda' itu e' ba'anan a'a in\u0101n, ya du sig\u0101m kamemon ameya' ananglitan Tuhan.    "
                            }
                        ]
                    },
                    {
                        "verses": [
                            {
                                "text": "    Pas\u014dd na si Isa ni da'ira Ariha bo' palabay min t'ngnga' kaluma'anna."
                            },
                            {
                                "text": "Na, aniya' a'a maglahat mah\u0113', \u014dnna si Sakkiyas. Nakura' asal iya ma saga a'a maga'\u0101' sukay parinta, maka dayahan iya."
                            },
                            {
                                "text": "Bilahi to'ongan a'a itu ang'nda' bang sai si Isa, sag\u014d' mbal ta'nda'na sabab apandak iya maka aheka a'a magtimukan."
                            },
                            {
                                "text": "Angkan iya paragan parah\u016b min kaheka'an a'a in\u0101n bo' par\u0101g ni diyata' kayu sikamor supaya ta'nda'na si Isa bang palabay na minn\u0113'.  "
                            },
                            {
                                "text": "  Pagt'kka si Isa ni tongod kayu in\u0101n, pahogga' iya bo' pahangad, maka yukna ma si Sakkiyas, \u201cO Sakkiyas, pal'kkas ka pareyo' sabab pahanti' aku ma luma'nu llaw itu.\u201d  "
                            },
                            {
                                "text": "  Jari parai'-dai' si Sakkiyas pareyo', maka kin\u014dgan iya amowa si Isa ni luma'na."
                            },
                            {
                                "text": "Sakali magpanoway saga a'a kamemon, yuk-i, \u201cAll\u0101! Wa'i iya peh\u0113' amangan ma luma' a'a baldusa!\u201d  "
                            },
                            {
                                "text": "  Ma luma' pa'in, an'ngge si Sakkiyas ati yukna ni si Isa, \u201cTuwan, pakale ka. Santonga' alta'ku panarakkaku na ma saga miskin. Maka bang aniya' a'a bay akkalanku, papole'ku na ni iya s\u012bnna nilipat mpat.\u201d  "
                            },
                            {
                                "text": "  Yuk si Isa ni iya, \u201cLlaw itu lappasan ka sampay anak-h'ndanu sabab tubu' ka isab si Ibrahim."
                            },
                            {
                                "text": "Aku Anak Manusiya', ya maksudku pi'itu ni dunya subay amiha saga a'a atala min Tuhan bo' sig\u0101m lappasan.\u201d   "
                            },
                            {
                                "text": "     Hinabu pa'in akale saga a'a ma si Isa, aniya' kissa pamaralilan pah'llingna ma sig\u0101m, sabab asekot na iya ni da'ira Awrusalam. Ya pangannal sig\u0101m in pagparinta Tuhan ma manusiya' arai' na tinagna'an to'ongan."
                            },
                            {
                                "text": "Buwattitu pamaralilna: \u201cAniya',\u201d yukna, \u201ca'a bangsahan magbamba palintas ni lahat atala bo' gin'llal sultan mah\u0113'. Puwas e', pabalik kono' iya ni lahatna magsultan."
                            },
                            {
                                "text": "Manjari itu, ma song pa'in atulak, nilinganan e'na sangp\u016b' sosoho'anna. Binuwanan sig\u0101m e'na dublun bulawan pakaniya-pakaniya. Yukna ma sig\u0101m, \u2018Pangalituhunbi alta' itu t'ggolku alikut.\u2019  "
                            },
                            {
                                "text": "  \u201cSag\u014d' kinab'nsihan a'a bangsahan itu e' saga a'a ma lahatna, angkan sig\u0101m amabeya' a'a amowahan iya lapal, yuk-i, \u2018Mbal kami bilahi bang ka'a ya pagsultanan kami.\u2019  "
                            },
                            {
                                "text": "  \u201cSag\u014d' gin'llal iya magsultan ati pab\u012bng ni lahatna. Pagt'kkana na, magt\u016by soho'na pa'alop ni iya saga sosoho'an bay buwananna dublun bo' kata'uwanna bang pila tauntung e' sig\u0101m dangan maka dangan.  "
                            },
                            {
                                "text": "  \u201cJari pa'alop ni iya sosoho'an dah\u016b, yukna, \u2018Tuwan, ya dublun dakayu' bay pamuwannu aku taga-untung na sangp\u016b' dublun.\u2019  "
                            },
                            {
                                "text": "  \u201c \u2018Ah\u0101p hinangnu,\u2019 yuk sultan. \u2018Sosoho'an ahantap ka. Pagka ka kapangandolan ma alta' ariki'-diki', buwananta ka kapatut magagi ma sangp\u016b' da'ira.\u2019  "
                            },
                            {
                                "text": "  \u201cPuwas e' pa'alop ni iya sosoho'an karuwana. \u2018Tuwan,\u2019 yukna, \u2018ya dublun bay pamuwannu aku taga-untung na lima.\u2019  "
                            },
                            {
                                "text": "  \u201cYuk sultan ni iya, \u2018Ah\u0101p. Ka'a isab buwananku kapatut magagi ma lima da'ira.\u2019  "
                            },
                            {
                                "text": "  \u201cJari pa'alop isab pina'an sosoho'an dakayu' ati yukna, \u2018Tuwan, o'o, itiya' du dublunnu. Bay putusku maka panyu' bo' tau'ku sakuli-kuli."
                            },
                            {
                                "text": "Tu'ud aku tin\u0101w sabab ka'a ilu mbal ma'ase' ma a'a. Ng\u0101'nu ya halam bay paghulas-sangs\u0101'annu, maka aninu ya halam bay paglu'ugannu.\u2019  "
                            },
                            {
                                "text": "  \u201cYuk sultan ni iya, \u2018Oy! Pilliyu! Sosoho'an ala'at ka. Papellengku ni ka'a bay llingnu s\u012b' bo' ka taluwa' hukuman. Kata'uwannu bah\u0101' in aku mbal ma'ase'? Ng\u0101'ku bah\u0101' ya halam bay paghulas-sangs\u0101'anku? Aniku bah\u0101' ya halam bay paglu'uganku?"
                            },
                            {
                                "text": "Bang hati' buwatt\u0113', angay halam bay patau'nu s\u012bnku ni deyom bangko bo' aniya' anakna? Manjari bang aku makapole', ta'\u0101'ku du s\u012bnku sampay anakna.\u2019  "
                            },
                            {
                                "text": "  \u201cPuwas e' ah'lling sultan ni saga a'a magpan'ngge maina'an. \u2018Ng\u0101'unbi dublun min iya ati pamuwanunbi ni sosoho'an dakayu', ya taga-dublun sangp\u016b' in\u0101n.\u2019  "
                            },
                            {
                                "text": "  \u201cYuk saga a'a in\u0101n, \u2018Tuwan! Aniya' na sangp\u016b' dublunna!\u2019  "
                            },
                            {
                                "text": "  \u201c \u2018Haka'anta kam,\u2019 yuk sultan, \u2018sasuku kapangandolan ma aheka, kin'nnopan du ma iya, sag\u014d' sasuku mbal kapangandolan minsan ma ariki', kinulangan du ai-ai bay ma iya."
                            },
                            {
                                "text": "Na, saga bantaku in\u0101n,\u2019 yuk sultan, \u2018a'a mbal bilahi bang aku pagsultanan sig\u0101m, bowahunbi pi'itu. Papatayunbi sig\u0101m maitu ma matahanku.\u2019 \u201d   "
                            },
                            {
                                "text": "     Aubus pa'in bissala si Isa itu, lum'ngngan iya parah\u016b min sig\u0101m tudju ni Awrusalam."
                            },
                            {
                                "text": "Makasekot pa'in iya ni kauman Betpage maka Betani, ya ma kasekotan b\u016bd Jaitun in\u0101n, anoho' iya duwangan mulidna parah\u016b min kasehe'an."
                            },
                            {
                                "text": "Yukna ma sig\u0101, \u201cPeh\u0113' na kam ni kaluma'an ma dahuanbi ilu. Jari pagt'kkabi pina'an, makab\u0101k du kam dakayu' anak kura' pahengkot, kura' halam bay tapangura'an a'a. Hubaranbi bo' bowahunbi pi'itu."
                            },
                            {
                                "text": "Bang aniya' ganta' atilaw ka'am bang angay hubaranbi, haka'inbi, \u2018Tu'ud pagguna e' nakura'.\u2019 \u201d  "
                            },
                            {
                                "text": "  Sakali peh\u0113' na duwangan mulid e', ati tab\u0101k e' sig\u0101 buwat bay panoho'an si Isa.  "
                            },
                            {
                                "text": "  Sabu pa'in sig\u0101 angahubad anak kura', ah'lling saga tag-dapuna ma sig\u0101, yuk-i, \u201cOy! Angay hubaranbi ilu?\u201d  "
                            },
                            {
                                "text": "  Ya sambung sig\u0101m, \u201cTu'ud pagguna e' nakura'.\u201d  "
                            },
                            {
                                "text": "  \u201cJari binowa e' sig\u0101 anak kura' in\u0101n ni si Isa. Nilampikan bukutna maka saga badju' sig\u0101 bo' yampa si Isa pinatingk\u014d' ma diyata'."
                            },
                            {
                                "text": "Na, makakura' pa'in iya, bin'llat e' saga a'a s'mmek sig\u0101m ma l\u0101n palabayanna.  "
                            },
                            {
                                "text": "  Pagka asekot na si Isa ni Awrusalam, bo' ina'an na ma l\u0101n ma l\u016bran b\u016bd Jaitun, ya ba'anan anak-mulidna in\u0101n kamemon anagna' magpananglit ma Tuhan. Pinatanog suwala sig\u0101m ananglitan iya ma sabab saga hinang barakatan bay ta'nda' sig\u0101m."
                            },
                            {
                                "text": "Yuk sanglit sig\u0101m,  \u201cBang pa'in binarakatan sultan itu, ya kawakilan e' Tuhan pi'itu. Kasannangan asal ma deyom sulga', maka sanglit ma Tuhan Mahatinggi!\u201d   "
                            },
                            {
                                "text": "  Jari ah'lling ni si Isa saga Parisi bay ma deyom kaheka'an a'a, yuk-i, \u201cTuwan Guru, s\u014d'un saga mulidnu itu pahali!\u201d  "
                            },
                            {
                                "text": "  Anambung iya, yukna, \u201cHaka'anta kam, bang sig\u0101m mbal ah'lling, paganti' saga batu ma l\u0101n itu angolang magmahaldika'an aku.\u201d   "
                            },
                            {
                                "text": "    Asekot-sekot pa'in si Isa ni da'ira Awrusalam, bo' ta'nda'na saga kaluma'anna, tatangis iya."
                            },
                            {
                                "text": "Yukna, \u201cAll\u0101, minsan ma llaw itu na, bang bay kata'uwanbi bang ai ya makabowahan kam kasannangan. Malaingkan kalimbungan na min ka'am."
                            },
                            {
                                "text": "Ma waktu sin\u014dng aniya' bala' at'kka ni ka'am. Niagpangan da'irabi e' saga bantabi, kinuta'an sakalibutna e' sig\u0101m bo' kam mbal makalahi."
                            },
                            {
                                "text": "Nilubu e' sig\u0101m kaluma'anbi ilu kamemon sampay halam na aniya' batu pagdayaw luma' takapin magbangkat-bangkat. Maka ka'am kamemon magtai'anak ya maglahat mailu, pinapatay isab e' sig\u0101m. Paniya' du bala' itu ma ka'am sabab halam takannalbi waktu kapangalappas Tuhan ma ka'am.\u201d   "
                            },
                            {
                                "text": "     Manjari pagt'kka si Isa peh\u0113', pas\u014dd iya ni deyom langgal pagkulbanan ati anagna' amala'an saga a'a magdagang maina'an."
                            },
                            {
                                "text": "Yukna ma sig\u0101m, \u201cTasulat asal bay pagkallam Tuhan ya yuk-i, \u2018Luma'ku itu ni\u014dnan luma' pagsambahayangan saga a'a.\u2019 Sag\u014d' hinangbi na sali' luma' patapukan mundu.\u201d  "
                            },
                            {
                                "text": "  Amandu' na pa'in si Isa llaw-llaw ma deyom langgal in\u0101n. Bilahi amapatay iya saga kaimaman alanga maka saga guru sara' agama maka saga a'a pagbebeya'an."
                            },
                            {
                                "text": "Sag\u014d' halam aniya' l\u0101n tapiha sig\u0101m, sabab in a'a kamemon in\u0101n atuyu' to'ongan akale ma pamissalana.    "
                            }
                        ]
                    },
                    {
                        "verses": [
                            {
                                "text": "     Ma dakayu' llaw, ina'an isab si Isa ma langgal pagkulbanan amandu'an saga a'a maka magnasihatan sig\u0101m lapal ah\u0101p. Jari peh\u0113' ni iya saga kaimaman alanga, maka saga guru sara' agama, maka saga pagmatto'ahan."
                            },
                            {
                                "text": "Yuk sig\u0101m ni iya, \u201cAi kapatutnu maghinang buwattilu? Sai bay amuwanan ka'a kapatut ilu?\u201d  "
                            },
                            {
                                "text": "  Yuk sambungna, \u201cAniya' dakayu' panilawku ma ka'am dah\u016b. Haka'inbi aku:"
                            },
                            {
                                "text": "ya kapatut si Yahiya magpandi a'a he', kapatut min Tuhan bah\u0101' atawa min manusiya' sadja?\u201d  "
                            },
                            {
                                "text": "  Sakali magisun-isun saga a'a, yuk-i, \u201cBang saupama yukta in kapatut si Yahiya in\u0101n bay min Tuhan, tantu kitam tinilaw e'na bang angay kitam halam bay am'nnal ma si Yahiya."
                            },
                            {
                                "text": "Sag\u014d' bang yukta in kapatut si Yahiya in\u0101n min manusiya' sadja, na, piligdu kitam. Pinagbantung kitam e' saga a'a itu kamemon sabab magkahagad asal sig\u0101m in si Yahiya nabi bay min Tuhan.\u201d"
                            },
                            {
                                "text": "Angkan buwattitu panambung saga nakura' in\u0101n ma panilaw si Isa, yuk-i, \u201cSitta'a. Mbal kata'uwan kami bang minningga kapatutna.\u201d  "
                            },
                            {
                                "text": "  \u201cNa,\u201d yuk si Isa, \u201cya du isab aku, mbal kam haka'anku bang minningga ya kapatutku maghinang saga hinangku itu.\u201d   "
                            },
                            {
                                "text": "     Manjari amaralilan lagi' si Isa ma saga a'a. \u201cAniya',\u201d yukna, \u201cdakayu' a'a tag-kabbun bay ananom bahan anggul ma kabbunna. Bay patunggu'anna ma saga magtutunggu'. Puwas e' atulak iya ni lahat sadd\u012b ati at'ggol mah\u0113'."
                            },
                            {
                                "text": "Ta'abut pa'in musim pagpusu' buwa' anggul-i, sinoho' e' tag-dapu kabbun in\u0101n dakayu' sosoho'anna peh\u0113' ni saga magtutunggu' bo' ang\u0101' bahagi'na. Sag\u014d' niraplosan sosoho'an itu e' sig\u0101m ati pinapole' ma halam aniya' tabowana."
                            },
                            {
                                "text": "Puwas e' aniya' sosoho'an sadd\u012b pinapeh\u0113' e' tag-kabbun. Ya du iya niraplosan e' sig\u0101m, nihalipulu maka pinapole' ma halam aniya' tabowana."
                            },
                            {
                                "text": "Puwas e' soho'na isab sosoho'an sadd\u012b peh\u0113', kamint'lluna na. Jari sosoho'an damuli itu binakatan e' sig\u0101m bo' yampa nijudjalan paluwas min likusan anggul e'."
                            },
                            {
                                "text": "Manjari yuk tag-kabbun, \u2018Ai bah\u0101' subay hinangku? Papeh\u0113'ku gi' anakku luggiya', ya kalasahanku. Tantu iya pinagaddatan e' sig\u0101m.\u2019  "
                            },
                            {
                                "text": "  \u201cSag\u014d' pag'nda' saga tunggu' ma anak tag-dapu, magt\u016by sig\u0101m magisun, yuk-i, \u2018Ya na ko' ilu anak tag-dapu. S\u016bng na kitam, papataytam na bo' ta'\u0101'tam tana' itu.\u2019"
                            },
                            {
                                "text": "Jari nijudjalan iya e' sig\u0101m paluwas min likusan, pinapatay.   \u201cNa,\u201d yuk si Isa, \u201cai bah\u0101' nihinang e' tag-dapu kabbun e'?"
                            },
                            {
                                "text": "Tantu iya peh\u0113' amapatay saga tunggu' in\u0101n, ati patunggu'anna kabbunna ma a'a sadd\u012b.\u201d   Pagkale pa'in saga a'a ma bissala si Isa itu, yuk sig\u0101m, \u201c\u0112! S'lle' bale puhu', bang pa'in mbal kinabbul bowa'nu!\u201d  "
                            },
                            {
                                "text": "  Sag\u014d' pinatongan sig\u0101m e' si Isa, yukna, \u201cBang ma ka'am, ai hatina, ya tasulat ma Kitab, ya yuk-i:  \u2018Ya batu bay sinulak e' a'a maghinang luma', kinab\u0101' halam aniya' gunana, ya na ina'an batu aheya to'ongan kagunahanna.\u2019 \u201d "
                            },
                            {
                                "text": "Yuk si Isa gi', \u201cSasuku ah\u016bg ni batu itu atumu-tumu du baranna. Maka sasuku kah\u016bgan batu itu apodjak du kamemonna.\u201d   "
                            },
                            {
                                "text": "     Angkan saga guru sara' agama maka saga kaimaman alanga bilahi anaggaw si Isa saru'un-du'un, sabab tahati e' sig\u0101m in sig\u0101m ya bay pa'andiganna ma paralilan pasal tunggu' kabbun in\u0101n. Sag\u014d' halam iya tasaggaw e' sig\u0101m sabab tin\u0101w ma saga a'a mahadjana'."
                            },
                            {
                                "text": "Amiha gi' sig\u0101m waktu ah\u0101p bo' supaya iya tinandanan e' sig\u0101m peh\u0113' ni pang'ntanan gubnul. Jari aniya' saga a'a tinambahan e' sig\u0101m, a'a magbau'-bau' in sig\u0101m asaltun. Pinapeh\u0113' sig\u0101m ni si Isa, kalu iya tajallat ma bissalana."
                            },
                            {
                                "text": "Yuk saga a'a tinambahan itu ni si Isa, \u201cTuwan guru, \u201ckata'uwan kami in bissalanu maka pamandu'nu abontol to'ongan. Mbal ka amapagbidda' ma a'a minsan sai, maka b'nnal sadja pamandu'nu pasal kaul maka pi'il ya kinabaya'an e' Tuhan."
                            },
                            {
                                "text": "Haka'in kami kono'. Bang kita ganta' amayad sukay ni parinta R\u014dm, ya deyo' min Sultan Mahatinggi he', langgalta bah\u0101' sara' agamatam?\u201d  "
                            },
                            {
                                "text": "  Sag\u014d' kinata'uwan asal e' si Isa pangangakkal sig\u0101m, angkan yukna ma sig\u0101m,"
                            },
                            {
                                "text": "\u201cPa'nda'in aku s\u012bn.\u201d Pag'nda' si Isa ma s\u012bn, yukna, \u201cPatta' sai maka \u014dn sai ma s\u012bn itu?\u201d   \u201cPatta' Sultan Mahatinggi maka sulatna,\u201d yuk sambung sig\u0101m.  "
                            },
                            {
                                "text": "  \u201cNa,\u201d yuk si Isa, \u201cpagka suku' sultan ko' itu, pamayarunbi ni iya. Damikiyanna, bang aniya' ai-ai suku' Tuhan, tukbalinbi isab ni Tuhan.\u201d  "
                            },
                            {
                                "text": "  Manjari mbal iya takole' nijallat e' sig\u0101m ma pasal pah'llingna ma mairan. Landu' sig\u0101m ainu-inu ma panambungna, angkan sig\u0101m mbal makapamissala.   "
                            },
                            {
                                "text": "     Puwas e' aniya' pina'an ni si Isa saga a'a Saddusi, daginis agama Yahudi ya amandu' halam aniya' a'a magpatayan allum pab\u012bng ma llaw damuli."
                            },
                            {
                                "text": "Atilaw sig\u0101m ma si Isa, yuk-i, \u201cTuwan Guru, aniya' sara' bay pang'bba kitam e' si Musa pasal a'a amatay ma halam taga-tubu'. In baluna subay ni\u0101' h'nda e' siyalina, bo' supaya aniya' anak binista tubu' min a'a bay amatay he'."
                            },
                            {
                                "text": "Na,\u201d yuk sig\u0101m, \u201caniya' bay pitu' l'lla magdanakan. Magh'nda siyaka sag\u014d' amatay iya ma halam taga-anak."
                            },
                            {
                                "text": "Jari nih'nda balu e' danakan pasunu' ati amatay is\u0101b ma halam taga-anak."
                            },
                            {
                                "text": "Damikiyanna isab siyali kat'lluna. Jari in pitu' magdanakan bay makah'nda ni dakayu' d'nda he', bo' amatay sig\u0101m kamemon ma halam taga-anak."
                            },
                            {
                                "text": "Ma katapusanna amatay isab d'nda."
                            },
                            {
                                "text": "Na, Tuwan,\u201d yuk sig\u0101m, \u201cbang ta'abut llaw pagpakallum pabalik saga a'a magpatayan, h'nda sai bah\u0101' d'nda he'? Sabab bay iya ta'\u0101' h'nda e' sig\u0101m kapitu' magdanakan.\u201d  "
                            },
                            {
                                "text": "  Anambung si Isa ma sig\u0101m, yukna, \u201cSaga a'a ma dunya itu magh'nda asal maka magh'lla."
                            },
                            {
                                "text": "Sag\u014d' saga a'a ya binista e' Tuhan makajari pinakallum pabalik min kamatay, ya t\u014dp isab maglahat mah\u0113' ma sulga', mbal na sig\u0101m magh'nda-h'lla."
                            },
                            {
                                "text": "Sabab mbal na sig\u0101m magkamatay sag\u014d' parasali' na sig\u0101m ni saga mala'ikat. Anak Tuhan na sig\u0101m sabab pinakallum na pab\u012bng min kamatay sig\u0101m."
                            },
                            {
                                "text": "Pinatampal isab e' si Musa pasal kapakallum a'a min kamatay. Sabab ma waktu ka'nda'na po'on puhung bay sabbutna Pangh\u016b' Tuhan, yuk-i, \u2018Tuhan pagtuhanan disi Ibrahim maka si Isa'ak maka si Yakub.\u2019"
                            },
                            {
                                "text": "Hatina Tuhan itu pagtuhanan asal e' saga a'a allum, ngga'i ka e' a'a magpatayan. Allum asal a'a kamemon ma pang'nda' Tuhan.\u201d  "
                            },
                            {
                                "text": "  Ah'lling saga guru sara' agama kasehe', yuk-i, \u201cTuwan Guru, ah\u0101p sambungnu ilu.\u201d"
                            },
                            {
                                "text": "Jari halam aniya' makatawakkal anilaw iya pabalik.   "
                            },
                            {
                                "text": "     Jari atilaw si Isa ma sig\u0101m, yukna, \u201cAngay saga a'a magpina'in in Al-Masi tubu' sultan Da'ud?"
                            },
                            {
                                "text": "Sabab si Da'ud magbaran bay angallam ma deyom Kitab Jabul, yukna,  \u2018Bay angabtang Tuhan ni Pangh\u016b'ku, yukna, \u201cDai' ka, aningk\u014d' ka ma bihingku kowan, "
                            },
                            {
                                "text": "ati bowaku palbantahannu ni deyo' p\u0101d-tape'nu.\u201d \u2019 "
                            },
                            {
                                "text": "Na,\u201d yuk si Isa, \u201cpagka Al-Masi ni\u014dnan Pangh\u016b' e' sultan Da'ud, tantu iya ngga'i ka hal panubu' si Da'ud.\u201d   "
                            },
                            {
                                "text": "     Pasalta' pa'in pakale saga a'a in\u0101n kamemon, ah'lling si Isa ni saga mulidna, yukna,"
                            },
                            {
                                "text": "\u201cHalli'inbi saga guru sara' agama, ya tagihan maglunsul magpamakay juba ataha'. Tagihan isab sig\u0101m nihulmat bang ma mairan. Bang ma deyom langgal, bilahi sig\u0101m pinatingk\u014d' ma tingk\u014d'an bangsahan. Damikiyanna bang sig\u0101m ma pagjamuhan, subay paningk\u014d'an a'a alanga ya paningk\u014d'an sig\u0101m."
                            },
                            {
                                "text": "Ni'inyaya e' sig\u0101m saga balu d'nda bo' ta'\u0101' luma' sig\u0101m, ati pinataha' sambahayang sig\u0101m, paglaku-laku in sig\u0101m bal-iman. Angkan pinakalap kabinasahan sig\u0101m.\u201d    "
                            }
                        ]
                    },
                    {
                        "verses": [
                            {
                                "text": "     Manjari patongas si Isa ati ta'nda'na saga a'a dayahan magpangah\u016bg s\u012bn pagjakat sig\u0101m ni tu'ung ma deyom langgal in\u0101n."
                            },
                            {
                                "text": "Aniya' isab ta'nda'na dakayu' d'nda balu, miskin to'ongan, angah\u016bg duwa unud s\u012bn."
                            },
                            {
                                "text": "Yuk si Isa, \u201cB'nnal ya pangahakaku ma ka'am itu, ya duwa unud s\u012bn tah\u016bg e' d'nda miskin itu labi gi' halga'an min pilak bay tah\u016bg e' kamemon saga a'a kasehe'an."
                            },
                            {
                                "text": "Sabab,\u201d yuk si Isa, \u201cbay sig\u0101m amuwan min alta' sig\u0101m manglabi-labihan. Saguw\u0101' d'nda itu, minsan iya miskin sidda, bay amuwan s\u012bnna kamemon ya arak pam'llina napakana.\u201d   "
                            },
                            {
                                "text": "     Aniya' saga mulidna kasehe' magsuli-suli pasal langgal pagkulbanan. Ah\u0101p kono' ninda' saga batu bay ginuna pangahinang langgal e', maka aheka alti-altina bay panukbal ni Tuhan. Takale pa'in suli-suli sig\u0101m itu e' si Isa, yukna,"
                            },
                            {
                                "text": "\u201cMa sin\u014dng nilubu du kamemon ya ta'nda'bi ilu. Halam du aniya' batuna angapin magbangkat, sabab pinagkaukanat kamemon.\u201d   "
                            },
                            {
                                "text": "     Tinilaw iya e' sig\u0101m. \u201cTuwan Guru,\u201d yuk sig\u0101m, \u201csumiyan paniya' ya bay yuknu insini'? Maka ai pandogana bo' kinata'uwan in pakaradja'an in\u0101n at'kka na?\u201d  "
                            },
                            {
                                "text": "  Anambung iya, yukna, \u201cKamaya'-maya' kam bo' kam mbal ka'akkalan. Sabab ma sinos\u014dng ilu aheka pi'itu anabbut ma \u014dnku, maglaku-laku in sig\u0101m Al-Masi. Ya pah'lling sig\u0101m, \u2018Kiyamat na!\u2019 Sag\u014d' da'a kam magkahagad ma sig\u0101m."
                            },
                            {
                                "text": "Bang aniya' takalebi hunub-hunub pasal pagbono' atawa pasal lengog, da'a kam agawa. Tantu paniya' saga pagbono' sag\u014d' ngga'i ka gi' ina'an-i llaw kiyamat.\u201d  "
                            },
                            {
                                "text": "  Ah'lling gi' si Isa, yukna, \u201cMagbono' du bangsa dakayu' maka dakayu', parinta dakayu' isab maka dakayu'."
                            },
                            {
                                "text": "Paniya' du saga linug aheya maka gotom maka saki bonglay ma kaluha'an dunya. Aniya' isab saga paltanda'an ta'nda' ma b'ttong langit, paltanda'an makainu-inu maka makat\u0101w-t\u0101w."
                            },
                            {
                                "text": "Sag\u014d' dah\u016b min ina'an-i sinaggaw kam e' saga a'a maka nila'at. Binowa du kam ni langgal sig\u0101m bo' kam nihukum maka ni'isi ni deyom kalabusu. Tinukbalan du isab kam ni saga sultan maka ni gubnul bo' kam nihukum ma sabab pameya'bi ma aku."
                            },
                            {
                                "text": "Bang kam ma alopan sig\u0101m, ya na ina'an waktu kapangahakabi ma sig\u0101m lapal ah\u0101p pasal aku."
                            },
                            {
                                "text": "Sag\u014d' da'a kasusahinbi bang ai panganda'awabi waktu kapanumariya ka'am,"
                            },
                            {
                                "text": "sabab aku ya amuwanan ka'am ta'u bo' kam makasambungan sig\u0101m. Jari halam aniya' kuntarabi makasagga' ka'am, maka mbal katangkisan bissalabi."
                            },
                            {
                                "text": "Minsan saga matto'abi maka dauranakanbi, minsan saga l\u016bng-kampungbi maka saga kabagayanbi, sin\u014dngan du kam e' sig\u0101m ni kuntarabi. Maka aniya' min ka'am pinapatay du e' sig\u0101m."
                            },
                            {
                                "text": "Kinab'nsihan du kam e' a'a kamemon ma sabab pameya'bi ma aku."
                            },
                            {
                                "text": "Sag\u014d' mbal kam kalungayan ai-ai minsan dalamba bu'unbi."
                            },
                            {
                                "text": "Lappasan du kam bang pa'in pahogotbi pangandolbi.\u201d   "
                            },
                            {
                                "text": "     \u201cBang ta'nda'bi da'ira Awrusalam itu alibut e' sundalu, na, kata'uwanbi song na waktu pamaka'at iya."
                            },
                            {
                                "text": "Jari sasuku pat'nna' ma lahat Yahudiya subay alahi peh\u0113' ni kab\u016bd-b\u016bran. Sasuku ma deyom da'ira Awrusalam subay paluwas magdai'-dai', maka sasuku ma deya da'a subay pab\u012bng peh\u0113' ni deyom da'ira."
                            },
                            {
                                "text": "Sabab ya ina'an waktu pangamulka' Tuhan ma manusiya'. Minn\u0113' aniya' kamaujuran ma kamemon bay tasulat ma deyom Kitab."
                            },
                            {
                                "text": "Nd\u016b', maka'ase'-ase' sidda saga d'nda ab'ttong ma masa ina'an-i, maka saga d'nda taga-anak duru'an lagi'. Sabab aniya' kabinasahan aheya pinat'kka ni kaluha'an lahat itu. Pinat'kkahan du mulka' Tuhan saga a'ana."
                            },
                            {
                                "text": "Aniya' sig\u0101m kasehe'an nilagut e' sundalu, pinapatay. Aniya' a'a kasehe'an sinaggaw, nihinang pilisu bo' binowa ni sabarang lahat. Da'ira Awrusalam itu pinaka'at du e' saga kabangsahan ngga'i ka Yahudi. Subay na ajukup ganta'an pagparinta bangsa in\u0101n bo' yampa sig\u0101m ala'an.\u201d   "
                            },
                            {
                                "text": "     \u201cMa waktu sin\u014dng ilu aniya' paltanda'an paniya' ma mata llaw maka ma bulan maka ma saga bitu'un. Saga kabangsa-bangsahan maitu ma dunya isab ag'mma du sumangat sig\u0101m. Alengog pikilan sig\u0101m sabab mbal manjari pang'llub tahik maka landos goyak."
                            },
                            {
                                "text": "Agon amatay saga a'a sabab min t\u0101w maka susa sig\u0101m, pagka aniya' bala' niagaran e' sig\u0101m song pat'kka ni dunya. Sabab saga pandoga ma tonga'an ayan pinala'an du min pat'nna'an sig\u0101m."
                            },
                            {
                                "text": "Puwas ina'an-i,\u201d yuk si Isa, \u201cmaka'nda' du saga a'a ma aku, Anak Manusiya', pi'itu labay min gabun. Ta'nda' e' sig\u0101m barakatku maka kosog sahayaku."
                            },
                            {
                                "text": "Jari bang anagna' saga pakaradja'an ya yukku itu, pabuhat kam maka patongas sabab mbal na at'ggol, lappasan du kam.\u201d   "
                            },
                            {
                                "text": "     Jari aniya' paralilan pinah'lling e' si Isa ma sig\u0101m, yukna, \u201cPandogahinbi kayu igira maka saga kayu kasehe'an."
                            },
                            {
                                "text": "Bang ta'nda'bi angugbus dahunna, minn\u0113' kata'uwanbi song musim pang'llaw na."
                            },
                            {
                                "text": "Damikiyanna itu bang ta'nda'bi paniya' bay pamissalaku ma ka'am insini' he', minn\u0113' isab kata'uwanbi asekot na waktu pagparinta Tuhan ma dunya."
                            },
                            {
                                "text": "B'nnal ya pangahakaku ma ka'am,\u201d yuk si Isa. \u201cMa mbal gi' magpatayan kamemon saga a'a ya allum ma buwattina'an, paniya' du pakaradja'an kamemon bay yukku-i."
                            },
                            {
                                "text": "Papinda du langit maka dunya sag\u014d' kabtanganku itu mbal to'ongan magkapinda.\u201d   "
                            },
                            {
                                "text": "    \u201cSubay kam pahalli',\u201d yuk si Isa, \u201cbo' kam mbal ta'abutku magd\u016bl-baya'an di-bi, maka maglango-lango, maka kabuhatan e' legot dunya itu. Sabab tagha' sadja t'kka llaw ina'an-i, sapantun litag bang pinassik,"
                            },
                            {
                                "text": "ati taluwa' saga a'a kamemon ma babaw dunya itu."
                            },
                            {
                                "text": "Pajaga kam to'ongan. Da'a kam pahali angamu' tabang ni Tuhan bang pa'in aniya' kosogbi, bo' kasandalanbi kamemon pakaradja'an in\u0101n. Angamu' kam tabang isab bang pa'in kam makatampal ni aku, Anak Manusiya'.\u201d  "
                            },
                            {
                                "text": "  Na, kahaba'-kahaba' llaw amandu' na pa'in si Isa ma deyom langgal pagkulbanan, sag\u014d' pagsangom paluwas iya min da'ira tudju ni b\u016bd Jaitun bo' pahanti' mah\u0113'."
                            },
                            {
                                "text": "Dai'-llaw lagi' pina'an na pa'in saga a'a kamemon ni langgal pagkulbanan bo' akale ma pandu'na.    "
                            }
                        ]
                    },
                    {
                        "verses": [
                            {
                                "text": "     Na, marai' na Hinang Tinapay Halam Pasuligna, ya pinag\u014dnan isab Hinang Paglakad."
                            },
                            {
                                "text": "Saga imam alanga maka saga guru sara' agama amikil-mikil bang buwattingga e' sig\u0101m amapatay si Isa ma halam aniya' makata'u. Tu'ud sig\u0101m tin\u0101w ma saga a'a katimukan.   "
                            },
                            {
                                "text": "     Manjari pas\u014dd nakura' saitan ni deyom pikilan si Judas, ya ni\u014dnan Judas Iskariyut, dakayu' mulid si Isa min kasangp\u016b' maka duwa."
                            },
                            {
                                "text": "Peh\u0113' si Judas itu ni saga imam alanga maka ni saga nakura' ma jaga langgal pagkulbanan, bo' sig\u0101m bowana magisun bang buwattingga e'na an\u014dngan si Isa ni sig\u0101m."
                            },
                            {
                                "text": "Kin\u014dgan sig\u0101m to'ongan ati anganjanji' sig\u0101m anambahan iya maka s\u012bn."
                            },
                            {
                                "text": "Angaho' magt\u016by si Judas ati anagna' iya amiha waktu ah\u0101p pan\u014dngna ma si Isa ni saga bantana ma halam aniya' a'a sadd\u012b maina'an.   "
                            },
                            {
                                "text": "     Manjari ta'abut na Hinang Tinapay Halam Pasuligna. Ya na ina'an llaw panumbali' anak bili-bili ma Hinang Paglakad."
                            },
                            {
                                "text": "Sin\u014d' e' si Isa si Petros maka si Yahiya, yukna, \u201cPeh\u0113' kam magsakap ai-ai pagkakantam ma Hinang Paglakad.\u201d  "
                            },
                            {
                                "text": "  Yuk sig\u0101 ma iya, \u201cTuwan, maingga kabaya'annu panakapan kami?\u201d  "
                            },
                            {
                                "text": "  Yukna ni sig\u0101, \u201cMakas\u014dd pa'in kam ni deyom da'ira ilu, sinampang du kam e' dakayu' l'lla amowa kibut isihan bohe'. Turulunbi iya ni luma' pas\u014dranna,"
                            },
                            {
                                "text": "ati yukbi ma tag-dapu luma', \u2018Sin\u014d' ka tinilaw e' guru bang ma'ai kono' bilik pagtimukanna maka saga mulidna?\u2019"
                            },
                            {
                                "text": "Jari pina'nda'an du kam bilik aluha ma diyata' angkap,\u201d yuk si Isa. \u201cPanyap asal bilik in\u0101n. Maina'an kam magsakap pagkakantam.\u201d  "
                            },
                            {
                                "text": "  Jari peh\u0113' na sig\u0101. Ta'nda' e' sig\u0101 mah\u0113' buwat bay pangahaka si Isa, ati sinakap e' sig\u0101 pagkakan ma Hinang Paglakad.   "
                            },
                            {
                                "text": "     Ta'abut pa'in waktu pagjamu, aningk\u014d' na si Isa maka saga a'a bay kawakilanna bo' sig\u0101m magkakan."
                            },
                            {
                                "text": "Ah'lling iya ni sig\u0101m, yukna, \u201cYa itu kabaya'anku to'ongan, subay magsalu maka ka'am amangan ma Hinang Paglakad itu, ma mbal lagi' aku makalabay kabinasahan."
                            },
                            {
                                "text": "Sabab haka'anta kam, puwas itu mbal na aku amangan jamu itu pab\u012bng, subay na asampulna' pagparinta Tuhan.\u201d  "
                            },
                            {
                                "text": "  Manjari ni\u0101' e' si Isa dakayu' sawan. Niamu'an e'na pagsukulan bo' yampa ah'lling ni sig\u0101m, yukna, \u201cSambutunbi inuman itu bo' inumunbi dangan maka dangan."
                            },
                            {
                                "text": "Sabab haka'anta kam, puwas minnitu mbal na aku anginum binu-anggul itu sat'ggol halam gi' pat'nna' pagparinta Tuhan ma manusiya'.\u201d  "
                            },
                            {
                                "text": "  Puwas e' ni\u0101' e'na tinapay. Niamu'an e'na pagsukulan bo' yampa pagp\u014dng-p\u014dngna ati pamuwanna ma saga mulidna. \u201cTinapay itu baranku ko', ya pamalilla'ku ma pasalbi. Hinangunbi itu pangentomanbi aku.\u201d"
                            },
                            {
                                "text": "Damikiyanna isab, pagubus sig\u0101m amangan, pamuwan e'na inuman ma sig\u0101m. \u201cInuman itu,\u201d yukna, \u201cta'nda' sin kapagsulutan Tuhan maka manusiya', ya hinangna baha'u itu. Ati tatuman du pagka pinabu'us laha'ku ma sababbi.  "
                            },
                            {
                                "text": "  \u201cSag\u014d' nda'unbi,\u201d yuk si Isa, \u201cya a'a song an\u014dngan aku ni bantaku, itiya' maitu magsalu maka aku."
                            },
                            {
                                "text": "Sabab aku Anak Manusiya' itu, amatay du buwat asal pangangganta' Tuhan ma aku. Saguw\u0101' asiya-siya du a'a ya an\u014dngan aku ni bantaku.\u201d"
                            },
                            {
                                "text": "Jari magtilaw-tilawan di-sig\u0101m saga mulid in\u0101n bang sai min sig\u0101m ya anganiyat an\u014dngan si Isa ni bantana.   "
                            },
                            {
                                "text": "    Na, maglugat saga mulid in\u0101n bang sai ma sig\u0101m subay pinalanga."
                            },
                            {
                                "text": "Sag\u014d' yuk si Isa ma sig\u0101m, \u201cMaitu ma dunya, saga sultan ma kabangsa-bangsahan magmanda asal ni saga a'a ma deyo'an sig\u0101m. Maka saga nakura' sig\u0101m pagmak\u014dkan bilahi nihulmat e' a'a kamemon, in sig\u0101m kono' po'onan kah\u0101pan ma deyom lahat e'."
                            },
                            {
                                "text": "Sag\u014d' ka'am ilu da'a subay magbuwatt\u0113'. Ya bangsahan to'ongan ma ka'am subay sumali' bowahanna ni bowahan kasiyalihan. Maka a'a pagnakura'an subay sumali' ni sosoho'an."
                            },
                            {
                                "text": "Sai bah\u0101' bangsahan? A'a aningk\u014d' amangan atawa a'a magbubuhat kinakan? Ya tantu bangsahan a'a aningk\u014d' amangan. Sag\u014d' aku itu, itiya' ma ka'am sali' sosoho'anbi.  "
                            },
                            {
                                "text": "  \u201cKa'am ilu bay pataptap ma aku minsan aku ma deyom kasusahan."
                            },
                            {
                                "text": "Manjari itu, pagka aku kabuwanan kapatut e' Mma'ku mag'ntan parinta ma sinos\u014dng, pamuwanku isab ma ka'am kapatut buwatt\u0113'."
                            },
                            {
                                "text": "Magbeya' du kitam amangan ma deyom pagparintahanku. Patingk\u014d'ta du kam ma paningk\u014d'an bangsahan bo' kam angahukum ma sangp\u016b' maka duwa bangsa panubu' si Isra'il.\u201d   "
                            },
                            {
                                "text": "     Manjari ah'lling si Isa ma si Simun Petros. \u201cSimun!\u201d yukna. \u201cNiamu' ka e' nakura' saitan bo' niayak e'na sapantun tirigu."
                            },
                            {
                                "text": "Sag\u014d' bay ka amu'anku tabang ni Tuhan, Simun, bang pa'in mbal apinda pangandolnu ma aku. Taikutannu du aku, sag\u014d' bang ka pab\u012bng ni aku subay ka amat'ttog iman saga dauranakannu.\u201d  "
                            },
                            {
                                "text": "  Yuk si Petros, \u201cTuwan Pangh\u016b', mbal ka taikutanku. Bang ka ganta' pinakalabusu, parongan du aku ma ka'a. Bang ka pinapatay, lilla' du aku paunung ma ka'a.\u201d  "
                            },
                            {
                                "text": "  Yuk sambung si Isa, \u201cHaka'anta ka, Petros, ma sangom itu ma halam gi' angukku'uk manuk, amalilu du ka min t'llu in aku mbal kata'uwannu.\u201d   "
                            },
                            {
                                "text": "    Ah'lling gi' si Isa ma saga mulidna, yukna, \u201cWaktu bay kapanoho'ku ka'am pal'ngngan magnasihat ma halam aniya' pitaka atawa paglutu'anan atawa taumpa' tabowabi, aniya' bah\u0101' bay kulang ma ka'am?\u201d   \u201cHalam,\u201d yuk sig\u0101m.  "
                            },
                            {
                                "text": "  \u201cSag\u014d' buwattina'an,\u201d yuk si Isa, \u201cbang aniya' s\u012bnbi atawa paglutu'ananbi, bowahunbi na ma pal'ngngananbi. Maka sasuku halam aniya' patakosna subay pab'llihanna badju'na bo' aniya' pam'llina kalis."
                            },
                            {
                                "text": "Sabab haka'anta kam, song na maujud lapal Kitab ya bay tasulat ma sabab aku, ya yuk-i, \u2018Talapay iya ma saga a'a angalanggal sara'.\u2019 \u201d  "
                            },
                            {
                                "text": "  Yuk saga mulid, \u201cNda'un, Tuwan, aniya' maitu duwa kalis.\u201d   \u201cSarang na ko' ilu,\u201d yuk si Isa.   "
                            },
                            {
                                "text": "     Jari paluwas si Isa min da'ira tudju ni b\u016bd Jaitun buwat asal kabiyaksahanna, maka ameya' ma iya saga mulidna."
                            },
                            {
                                "text": "Pagt'kkana ni papeh\u0113'anna, yukna ma sig\u0101m, \u201cAngamu' kam tabang ni Tuhan bo' kam mbal tabowa e' sasat.\u201d  "
                            },
                            {
                                "text": "  Puwas e' ala'an iya min sig\u0101m, saga dabantungan lawakna, ati pasujud iya angamu'-ngamu' ni Tuhan."
                            },
                            {
                                "text": "Yukna, \u201cO Mma', bang ka bilahi, la'anin lagi' min aku sawan kabinasahan itu. Sag\u014d' ngga'i ka kabaya'anku subay nir\u016blan, bang pa'in kabaya'annu du.\u201d"
                            },
                            {
                                "text": "Manjari aniya' panyata' ni iya dakayu' mala'ikat min sulga' amuwanan iya kosog panandalna."
                            },
                            {
                                "text": "Na, pagka mbal manjari dukkana, akosog gom pa'in panganjunjungna ni Tuhan ati am'ttak hulasna ni tana', pinaka na luwa laha'.  "
                            },
                            {
                                "text": "  Aubus pa'in e'na angamu'-ngamu', an'ngge iya bo' pabalik peh\u0113' ni saga mulidna ati tab\u0101kna sig\u0101m magtulihan kabowa sukkal sig\u0101m."
                            },
                            {
                                "text": "Yuk si Isa ma sig\u0101m, \u201cAngay kam atuli? Punduk kam angamu'-ngamu' ni Tuhan bo' kam mbal tabowa e' sasat.\u201d   "
                            },
                            {
                                "text": "     Na, hinabu lagi' si Isa ah'lling ni saga mulidna, aheka a'a at'kka pina'an. Ya pameya'an sig\u0101m si Judas, dakayu' mulid si Isa min kasangp\u016b' maka duwa he'. Pa'abut iya magt\u016by ni si Isa arak aniyum iya."
                            },
                            {
                                "text": "Sag\u014d' ah'lling si Isa ma iya, yukna, \u201cBuwattitu bah\u0101', Judas, pangakkalnu ma Anak Manusiya'?\u201d  "
                            },
                            {
                                "text": "  Kinata'uwan pa'in e' saga mulid ma atag si Isa bang ai song nihinang ma iya, atilaw sig\u0101m, \u201cTuwan, guna kami na bah\u0101' kalis kami?\u201d"
                            },
                            {
                                "text": "Jari nilagut sosoho'an Imam Muwallam e' dakayu' mulid in\u0101n, ati autas magt\u016by dambila' taingana.  "
                            },
                            {
                                "text": "  Sag\u014d' yuk si Isa, \u201cSarang na ko' ilu.\u201d Jari ni'ntanan e'na tainga a'a he' ati kauli'an magt\u016by.  "
                            },
                            {
                                "text": "  Ah'lling si Isa ni saga a'a bay pina'an anaggaw iya, ya na saga imam alanga maka saga nakura' jaga langgal, maka saga pagmatto'ahan bangsa Yahudi. Yukna ma sig\u0101m, \u201cKab\u0101'bi ba in aku itu mundu, ya po'on kam amowa kalis maka kakakal?"
                            },
                            {
                                "text": "Llaw-llaw mah\u0113' na pa'in aku ma deyom langgal pagkulbanan, sag\u014d' halam aku bay tasaggawbi. Saguw\u0101' ya na itu waktu pamasuku' ka'am bo' aku tasaggawbi, maka waktu isab kapagagi nakura' saitan.\u201d   "
                            },
                            {
                                "text": "     Manjari sinaggaw si Isa e' sig\u0101m, binowa ala'an minn\u0113' tudju ni luma' Imam Muwallam. Paturul si Petros ma si Isa min kat\u0101han."
                            },
                            {
                                "text": "Aniya' api bay pinakeyat e' saga sundalu ma halaman luma' Imam Muwallam ati parakayu' si Petros ni sig\u0101m magtingk\u014d'an ma atag api he'."
                            },
                            {
                                "text": "Jari itu, sabu pa'in iya aningk\u014d' ma kasinagan api, ta'nda' iya e' dakayu' d'nda ipatan Imam Muwallam. Pinatongan iya pah\u0101p-h\u0101p e' d'nda itu maka e'na ah'lling, yukna, \u201cA'a itu bay ameya' ma si Isa.\u201d  "
                            },
                            {
                                "text": "  Sag\u014d' amalilu si Petros, yukna, \u201cArung, mbal iya kata'uwanku!\u201d  "
                            },
                            {
                                "text": "  Mbal at'ggol minn\u0113' aniya' dakayu' l'lla ang'nda' ma si Petros ati yukna, \u201cYa du ka'a dambeya'an maka sig\u0101m!\u201d   Sag\u014d' ah'lling si Petros, yukna, \u201cNgga'i ka aku, tuwan!\u201d  "
                            },
                            {
                                "text": "  Palabay pa'in danj\u0101m aniya' isab a'a sadd\u012b angegot-ngegot, yukna, \u201cKata'uwanku a'a itu bay du sehe'na, sabab a'a Jalil isab iya!\u201d  "
                            },
                            {
                                "text": "  Anambung si Petros, yukna, \u201cTuwan, mbal kata'uwanku bang ai pah'llingnu ilu!\u201d   Hinabu si Petros masi ah'lling, magt\u016by angukku'uk manuk."
                            },
                            {
                                "text": "Jari palingi' si Isa ang'nda' ma si Petros ati taentom e' si Petros bay pah'lling si Isa ma iya, ya yukna, \u201cMa mbal gi' angukkugu'uk manuk sangom itu, amalilu du ka min t'llu in aku mbal kata'uwannu.\u201d"
                            },
                            {
                                "text": "Magt\u016by paluwas si Petros minn\u0113'. Anangis iya, magdukka to'ongan.   "
                            },
                            {
                                "text": "     Pinagtungg\u012bngan si Isa e' saga a'a anganjagahan iya, maka pinagtibu' iya e' sig\u0101m."
                            },
                            {
                                "text": "Tinambunan matana bo' yampa nilata. \u201cTokorun kono',\u201d yuk sig\u0101m, \u201cbang sai anibu' ka'a!\u201d"
                            },
                            {
                                "text": "Aheka gi' isab pam\u016bng-m\u016bng sig\u0101m pamahina' sig\u0101m ma iya.   "
                            },
                            {
                                "text": "     Pagk'llat llaw na, magtimuk saga pagmatto'ahan bangsa Yahudi maka saga kaimaman alanga maka saga guru sara' agama. Jari binowa si Isa paharap ni palhimpunan sig\u0101m."
                            },
                            {
                                "text": "Yuk sig\u0101m ma iya, \u201cHaka'in kami to'ongan bang ka'a ya Al-Masi.\u201d   Anambung si Isa, yukna, \u201cMinsan kam haka'anku mbal du aku kahagadbi."
                            },
                            {
                                "text": "Maka bang aniya' tilawku ma ka'am, mbal du kam anambung."
                            },
                            {
                                "text": "Sag\u014d' puwas min llaw itu in aku, Anak Manusiya', aningk\u014d' du ma atag Tuhan Sangat Kawasa, ma bihingna kowan.\u201d  "
                            },
                            {
                                "text": "  Yuk sig\u0101m kamemon, \u201cNa, bang buwatt\u0113', Anak Tuhan ka bah\u0101'?\u201d   Yuk sambung si Isa, \u201cYa na yukbi, aku na.\u201d  "
                            },
                            {
                                "text": "  Jari ah'lling sig\u0101m, yuk-i, \u201cAngay kitam amiha saksi' sadd\u012b! Sabab takaleta himum\u016bnganna itu.\u201d    "
                            }
                        ]
                    },
                    {
                        "verses": [
                            {
                                "text": "     Manjari magt'nggehan saga a'a palhimpunan kamemon ati binowa si Isa e' sig\u0101m paharap ni gubnul Pilatu."
                            },
                            {
                                "text": "Maina'an pa'in, tinuntutan e' sig\u0101m si Isa, yuk-i, \u201cTa'abut kami a'a itu amowa bangsa kami anagga' ma parinta. Tasoho'na saga a'a subay da'a amayad sukay ni Sultan Mahatinggi. Maglaku-laku isab iya in iya Al-Masi, ya tapene' e' Tuhan magsultan.\u201d  "
                            },
                            {
                                "text": "  Atilaw si Pilatu ma si Isa. \u201cKa'a ilu,\u201d yukna, \u201csultan ka bah\u0101' ma bangsa Yahudi?\u201d   Anambung si Isa, yukna, \u201cYa na yuknu ilu.\u201d  "
                            },
                            {
                                "text": "  Yuk si Pilatu ni saga kaimaman alanga maka ni kaheka'an a'a in\u0101n, \u201cHalam aniya' tapihaku sababan pamat'nna'anku iya hukuman.\u201d  "
                            },
                            {
                                "text": "  Saguw\u0101' angegot na pa'in sig\u0101m, yuk-i, \u201cPinalengog e'na saga a'a ma kaluha'an lahat Yahudiya sabab min pamandu'na. Bay tagna'anna hinangna ma lahat Jalil, manjari itiya' na iya pasampay pi'itu ni Awrusalam.\u201d   "
                            },
                            {
                                "text": "    Na, pagkale itu e' si Pilatu, magt\u016by tilawna bang min lahat Jalil si Isa."
                            },
                            {
                                "text": "Makata'u pa'in si Pilatu in si Isa asal min lahat pagsultanan si Herod, sin\u014d' iya tin'kkahan ni si Herod sabab ina'an iya ma Awrusalam pasalta' ma waktu ina'an-i."
                            },
                            {
                                "text": "Pag'nda' si Herod ma si Isa, ak\u014dd iya to'ongan sabab at'ggol na baya'na ang'nda' iya. Aheka bay takalena pasal si Isa angkan bilahi ang'nda' iya hinabuna maghinang hinang kawasahan."
                            },
                            {
                                "text": "Aheka panilaw si Herod ma si Isa, sag\u014d' mbal iya anambung."
                            },
                            {
                                "text": "Manjari pasekot pina'an saga kaimaman alanga maka saga guru sara' agama, ati akosog e' sig\u0101m anuntutan si Isa."
                            },
                            {
                                "text": "Manjari pinagtungg\u012bngan si Isa e' si Herod maka saga sundaluna, nihalipulu isab e' sig\u0101m. Pinas'mmekan iya maka juba landu' alingkat bo' yampa pinab\u012bng ni si Pilatu he'."
                            },
                            {
                                "text": "Na, ya na ina'an llaw kapagh\u0101p si Herod maka si Pilatu, sabab bay sig\u0101m magbanta tagna'.   "
                            },
                            {
                                "text": "     Manjari nilinganan e' si Pilatu saga kaimaman alanga maka saga pagnakura'an maka saga a'a kamemon. Sin\u014d' sig\u0101m patimuk ni iya."
                            },
                            {
                                "text": "Yukna ma sig\u0101m, \u201cBay bowabi a'a itu ni aku, pagka yukbi in iya amidjakan saga a'a anagga' ma parinta. Bay na iya pariksa'ku maitu ma pang'nda'bi sag\u014d' halam aku makab\u0101k dusa ma iya buwat panuntutbi."
                            },
                            {
                                "text": "Buwatt\u0113' isab ma si Herod, angkan pabowana si Isa pabalik pi'itu. Atampal ko' itu, halam aniya' la'at bay tahinang e' a'a itu pamat'nna'an iya hukuman ni kamatay."
                            },
                            {
                                "text": "Angkan s\u014d'ku iya niraplosan sadja bo' yampa pinal'ppa.\u201d   ["
                            },
                            {
                                "text": "Angkan buwatt\u0113' pah'lling si Pilatu sabab ya kabiyaksahanna kahaba' tahun, bang maghinang saga Yahudi ma Hinang Paglakad, subay iya amal'ppa dakayu' pilisu.]  "
                            },
                            {
                                "text": "  Makakale pa'in saga katimukan a'a ma lling si Pilatu, magt\u016by sig\u0101m magpangolang kamemon. Yuk sig\u0101m, \u201cPapatayun a'a ilu! Si Barabbas ya kabaya'an kami pinal'ppa.\u201d"
                            },
                            {
                                "text": "Na, si Barabbas itu bay pinakalabusu ma sabab hiluhala' bay tahinangna ma da'ira Awrusalam, maka ma sabab hinangna amono'.  "
                            },
                            {
                                "text": "  Jari amissala pabalik si Pilatu ni saga a'a he', sabab bilahi amal'ppa si Isa."
                            },
                            {
                                "text": "Sag\u014d' magpangolang sidda sig\u0101m, yuk-i, \u201cLansangun iya ni h\u0101g! Lansangun iya ni h\u0101g!\u201d  "
                            },
                            {
                                "text": "  Ah'lling gi' si Pilatu, kamint'lluna na. \u201cAngay?\u201d yukna. \u201cAi bay hinangna ala'at? Halam aniya' tab\u0101kku sababan pamapatay iya. S\u014d'ku sadja iya niraplosan bo' yampa pinal'ppa.\u201d  "
                            },
                            {
                                "text": "  Sag\u014d' angabut-ngabut sig\u0101m angolang pakosog in si Isa subay nilansang ni h\u0101g. Jari hal magpabeya' la'a si Pilatu,"
                            },
                            {
                                "text": "angkan pat'nna'na hukuman ma si Isa buwat pangamu' sig\u0101m."
                            },
                            {
                                "text": "Pinal'ppa e'na a'a ya niamu' e' sig\u0101m pinaluwas, a'a bay takalabusu ma sabab panagga'na ma parinta maka ma sabab pamono'na. Sag\u014d' tinukbalan si Isa ni sig\u0101m bo' tahinang buwat kabaya'an sig\u0101m.   "
                            },
                            {
                                "text": "     Manjari itu binowa si Isa e' saga sundalu paluwas minn\u0113'. Pasalta', aniya' a'a talanggal e' sig\u0101m pal\u016bd min deya tudju ni Awrusalam. \u014cnna si Simun, a'a min lahat Kirini. Minandahan iya e' saga sundalu, pinatanggung ma iya h\u0101g ya song pangalansangan si Isa. Sin\u014d' iya ananggung min buli'an si Isa.  "
                            },
                            {
                                "text": "  Aheka to'ongan saga a'a paturul ma si Isa, maka aniya' isab saga d'nda angolang maka magtangis ma sababna."
                            },
                            {
                                "text": "Palingi' si Isa ang'nda' ma sig\u0101m ati yukna, \u201cKa'am saga d'nda Awrusalam, da'a aku panangisanbi. Baranbi maka panganakbi ya subay panangisinbi."
                            },
                            {
                                "text": "Sabab aniya' llaw at'kka ma sinos\u014dng in ka'am amissala du, \u2018Ah\u0101p sukud saga d'nda halam bay makapangiram, ya halam bay maka'anak maka halam bay makaparuru' onde'.\u2019"
                            },
                            {
                                "text": "Ya na ko' in\u0101n waktu kapanukna' manusiya' di-sig\u0101m, yuk-i, \u2018Bang pa'in paligid ni aku saga b\u016bd itu! Bang pa'in aku katambunan e' saga kab\u016bd-b\u016bran!\u2019 \u201d"
                            },
                            {
                                "text": "Ah'lling gi' si Isa, yukna, \u201cBang maka'ase'-ase' kah\u0101lanbi ma buwattina'an, akalap lagi' ma waktu sin\u014dng in\u0101n. Buwat sapantun po'on kayu, bang tatunu' ma masi lagi' allum, luba'-lagi'na bang atoho' na.\u201d  "
                            },
                            {
                                "text": "  Aniya' gi' duwangan a'a sadd\u012b min si Isa binowa e' sig\u0101m pinapatay, a'a bay makalanggal sara'."
                            },
                            {
                                "text": "Jari pagt'kka sig\u0101m ni lahat ni\u014dnan \u201cPeya'-peya' K\u014dk\u201d, na nilansang si Isa e' sig\u0101m ni h\u0101g in\u0101n. Nilansang isab saga a'a makalanggal sara' ma h\u0101g sig\u0101m. Dakayu' in\u0101n pinat'ngge ma bihing si Isa kowan maka dakayu' ma bihingna gibang."
                            },
                            {
                                "text": "Anabbut si Isa ni Tuhan. \u201cO Mma',\u201d yukna, \u201campunun saga a'a angalansang aku itu, sabab mbal tahati e' sig\u0101m bang ai hinang sig\u0101m.\u201d   Maglegot saga sundalu, pinagtokoran e' sig\u0101m saga s'mmek si Isa bang ma sai dapuna."
                            },
                            {
                                "text": "Magt'nggehan maina'an saga a'a ang'nda'-ng'nda' ma si Isa, maka pinagudju' iya e' saga pagnakura'an bangsa Yahudi. Yuk sig\u0101m, \u201cA'a itu, makalappas a'a sadd\u012b. Subay iya angalappas di-na bang sab'nnal-b'nnal iya Al-Masi, ya tapene' e' Tuhan magsultan!\u201d  "
                            },
                            {
                                "text": "  Pinagtungg\u012bng isab iya e' saga sundalu. Pasekot sig\u0101m ni iya an\u014dngan binu al'ssom pamainum iya."
                            },
                            {
                                "text": "Yuk sig\u0101m, \u201cBang ka sab'nnal-b'nnal sultan saga Yahudi, angalappas ka di-nu!\u201d  "
                            },
                            {
                                "text": "  Maka aniya' sulat bay pinat'nna' ma h\u0101g min diyata' k\u014dkna, yuk-i, \u201cSULTAN BANGSA YAHUDI.\u201d  "
                            },
                            {
                                "text": "  Pinam\u016bng-m\u016bngan isab si Isa e' dakayu' a'a langgal sara' bay nilansang in\u0101n. Yukna, \u201cKa'a ya Al-Masi bah\u0101'? Angalappas ka di-nu, bo' kami isab bowahun.\u201d  "
                            },
                            {
                                "text": "  Sag\u014d' pinah'llingan iya e' a'a langgal sara' dakayu', yukna, \u201cAngay? Halam aniya' t\u0101wnu ma Tuhan? Sali'-sali' hukuman ma kitam t'llungan."
                            },
                            {
                                "text": "Sag\u014d' kita duwangan itu, wajib kita subay pinapatay buwattitu sabab ya na tungbas saga kahinanganta. Sag\u014d' a'a itu, halam aniya' la'at bay tahinangna.\u201d"
                            },
                            {
                                "text": "Jari yukna ni si Isa, \u201cIsa, entomun aku bang ta'abut na waktu kapagparintanu.\u201d  "
                            },
                            {
                                "text": "  Yuk si Isa ma iya, \u201cB'nnal ya pangahakaku itu ma ka'a, llaw itu du magbeya' kita ma lahat Tuhan.\u201d   "
                            },
                            {
                                "text": "     Jari itu, augtu pa'in llaw, angalendom mata llaw ati taluwa' lendom kaluha'an lahat e' sampay ni lisag t'llu kohap."
                            },
                            {
                                "text": "Maka agese' duwa in kultina ya pangagpang ma deyom langgal pagkulbanan in\u0101n."
                            },
                            {
                                "text": "Manjari angolang si Isa pakosog, yukna, \u201cO Mma', s\u014dnganku na nyawaku ni komkomannu.\u201d Aubus pa'in pah'llingna itu, magt\u016by ab'kkat napasna.  "
                            },
                            {
                                "text": "  Pag'nda' kapitan sundalu ma pakaradja'an itu, sanglitanna Tuhan. Yukna, \u201cB'nnal a'a itu ah\u0101p asal addatna.\u201d"
                            },
                            {
                                "text": "Sampay saga a'a magtimuk maina'an, pag'nda' sig\u0101m ma bay paniya' in\u0101n, magpamole' sig\u0101m an'ppak daggaha sig\u0101m sabab kaheya susa sig\u0101m."
                            },
                            {
                                "text": "Ina'an isab magpan'ngge min kat\u0101han saga bagay si Isa kamemon sampay saga d'nda bay ameya' paumpig ma iya min lahat Jalil lagi'. Ang'nda'-ng'nda' sig\u0101m ma pakaradja'an itu kamemon.   "
                            },
                            {
                                "text": "     Na, aniya' a'a maina'an ni\u014dnan si Yusup, a'a min kaluma'an Arimati ya ma lahat Yahudiya. A'a abontol asal iya, ah\u0101p addat-tabi'atna. Atuyu' iya angagad ma waktu pamat'nna' parinta Tuhan ma manusiya'. Dakayu' iya pagmatto'ahan, sag\u014d' halam iya bay pauyun ma kagara'an maka kahinangan pagkahina pamapatay ma si Isa."
                            },
                            {
                                "text": "     Na, aniya' a'a maina'an ni\u014dnan si Yusup, a'a min kaluma'an Arimati ya ma lahat Yahudiya. A'a abontol asal iya, ah\u0101p addat-tabi'atna. Atuyu' iya angagad ma waktu pamat'nna' parinta Tuhan ma manusiya'. Dakayu' iya pagmatto'ahan, sag\u014d' halam iya bay pauyun ma kagara'an maka kahinangan pagkahina pamapatay ma si Isa."
                            },
                            {
                                "text": "Jari peh\u0113' si Yusup itu pa'alop ni si Pilatu angamu' mayat si Isa."
                            },
                            {
                                "text": "Pinareyo' e'na min h\u0101g ati sinaput e'na bo' yampa pat'nna'na ma deyom pagkubulan bay kinehean ma deyom batu lakit. Baha'u asal kubul in\u0101n, halam lagi' bay kapangubulan."
                            },
                            {
                                "text": "Kohap Juma'at na ma buwatt\u0113', song llaw Sabtu', arai' na pas'ddop llaw.  "
                            },
                            {
                                "text": "  Bay ameya' isab ma si Yusup saga d'nda bay paumpig ma si Isa min lahat Jalil lagi', ati ta'nda' e' sig\u0101m kubul maka buwattingga e' si Yusup amat'nna' mayat si Isa."
                            },
                            {
                                "text": "Jari amole' na sig\u0101m anakap saga laksi' maka ns'llan pahamut pamahilala' sig\u0101m ma mayatna.   Ta'abut pa'in llaw Sabtu', pahali na sig\u0101m buwat panoho'an sara' agama.    "
                            }
                        ]
                    },
                    {
                        "verses": [
                            {
                                "text": "     Pagk'llat llaw Ahad bo' subu-subu to'ongan, peh\u0113' saga d'nda he' ni kubul amowa saga laksi' bay sakap sig\u0101m."
                            },
                            {
                                "text": "Pagt'kka peh\u0113', ta'nda' e' sig\u0101m taplok batu wa'i bay ginulungan min lowang kubul."
                            },
                            {
                                "text": "Pas\u014dd sig\u0101m ni deyom sag\u014d' ta'nda' in mayat si Isa halam na maina'an,"
                            },
                            {
                                "text": "ati asasaw pikilan sig\u0101m ma sabab ina'an-i. Sakali aniya' an'ngge ma bihing sig\u0101m duwangan l'lla, makasilaw sidda s'mmek sig\u0101."
                            },
                            {
                                "text": "Sin\u014dd t\u0101w saga d'nda ina'an, angkan sig\u0101m hal patondok. Sag\u014d' yuk duwangan l'lla in\u0101n, \u201cAngay pihabi a'a allum maitu ma deyom kakubulan saga a'a magpatayan?"
                            },
                            {
                                "text": "Halam na maitu si Isa. Allum na iya pabalik. Entomunbi bay pah'llingna ma ka'am, waktu kamahe'na lagi' ma lahat Jalil."
                            },
                            {
                                "text": "Yukna he', \u2018In aku, Anak Manusiya', sin\u014dngan du peh\u0113' ni pang'ntanan saga a'a dusahan bo' nilansang e' sig\u0101m ni h\u0101g pinapatay. Ma kat'llu llawna, allum du aku pab\u012bng.\u2019 \u201d  "
                            },
                            {
                                "text": "  Jari taentom e' saga d'nda itu bay pah'lling si Isa he',"
                            },
                            {
                                "text": "ati amole' sig\u0101m min kubul ni luma'. Nihaka e' sig\u0101m saga pakaradja'an itu kamemon ma saga mulid si Isa kasangp\u016b' maka ssa, maka ma saga mulidna kasehe'."
                            },
                            {
                                "text": "Ya d'nda angahaka itu si Mariyam a'a min Magdala, maka si Joanna, maka si Mariyam ina' si Yakub, maka saga d'nda sadd\u012b bay sehe' sig\u0101m."
                            },
                            {
                                "text": "Sag\u014d' mbal am'nnal saga a'a kawakilan ma haka saga d'nda in\u0101n sabab kinab\u0101' hal magligaw."
                            },
                            {
                                "text": "Sag\u014d' an'ngge si Petros min baina bo' paragan ni kubul. Pagt'kkana peh\u0113', pakuru' iya pas\u012bb, sag\u014d' halam aniya' ta'nda'na ma deyom, luwal saga saput pat'nna'an di-na. Jari ala'an iya minn\u0113' maka e'na ainu-inu ma bay paniya' in\u0101n.   "
                            },
                            {
                                "text": "     Ma llaw ina'an-i aniya' duwangan mulid si Isa pal'ngngan tudju ni kaluma'an Emmaus, lawakna saga sangp\u016b' maka dda kilometro (atawa batu) min Awrusalam."
                            },
                            {
                                "text": "Magsuli-suli na pa'in sig\u0101 pasal kamemon ya baha'u bay pat'kka in\u0101n."
                            },
                            {
                                "text": "Hinabu pa'in sig\u0101 magsuli-suli, pasekot pina'an si Isa bo' magdongan maka sig\u0101."
                            },
                            {
                                "text": "Ta'nda' iya e' sig\u0101 sag\u014d' halam takil\u0101 in iya si Isa.  "
                            },
                            {
                                "text": "  Yukna ma sig\u0101, \u201cAi pagsuli-sulihanbi ma pal'ngngananbi ilu?\u201d   Pahogga' sig\u0101 magt\u016by, maka ala'at pamaihu'an sig\u0101 sabab asusa."
                            },
                            {
                                "text": "Jari anambung dangan in\u0101n, ya ni\u014dnan Kleyopas. \u201cAl\u014d!\u201d yukna, \u201cHal du ka'a ma deyom da'ira Awrusalam a'awam pasal pakaradja'an ya baha'u bay pat'kka maina'an si', sabab kinata'uwan na e' a'a kamemon!\u201d  "
                            },
                            {
                                "text": "  \u201cAngay? Pakaradja'an ai?\u201d yuk si Isa.   \u201cYa tahinang ma si Isa, a'a Nasaret,\u201d yuk sig\u0101. \u201cNabi asal iya, taga-kawasa ma pamissalana kamemon maka ma kahinanganna kamemon ma pang'nda' Tuhan maka ma pang'nda' manusiya'."
                            },
                            {
                                "text": "Bay iya ni'nde'an ni gubnul e' saga kaimaman kami alanga maka e' saga a'a pagnakura'an kami. Ni'nde'an iya peh\u0113' supaya pinat'nna'an hukuman ni kamatay, ati nilansang iya ni h\u0101g bo' pinapatay."
                            },
                            {
                                "text": "Na, bay kami angasa-ngasa to'ongan in iya itu dakayu'-kayu' pinabeya' e' Tuhan amaluwas kami saga tubu' si Isra'il min kasigpitan. Saguw\u0101' halam dapat, sabab aniya' na t'llumbahangi min bay kapamapatay sig\u0101m ma iya."
                            },
                            {
                                "text": "L\u0101gi, aniya' isab saga d'nda sehe' kami bay amowahan kami haka makakuddat insini'. Dai' llaw s\u012b' bay sig\u0101m peh\u0113' kono' palu'aw ni kubul si Isa,"
                            },
                            {
                                "text": "sag\u014d' halam na maina'an mayatna. Jari pabalik sig\u0101m ni kamaina'anan kami. Yuk sig\u0101m aniya' saga mala'ikat bay magpanyata' ni sig\u0101m. Bay ah'lling kono' mala'ikat e' in si Isa allum na."
                            },
                            {
                                "text": "Sakali aniya' saga sehe' kami bay anganyata' peh\u0113' ni kubul ati ta'nda' e' sig\u0101m buwat bay pangahaka saga kar'ndahan e'. Sag\u014d' halam ta'nda' si Isa.\u201d  "
                            },
                            {
                                "text": "  Manjari ah'lling si Isa ni duwangan itu, yukna, \u201cNd\u016b', babbal pah\u0101p ka'am ilu! Angay halam kahagadbi kamemon bay pangabtang e' kanabi-nabihan?"
                            },
                            {
                                "text": "Sabab bang ma sig\u0101m in Al-Masi wajib subay makalabay kabinasahan dah\u016b bo' yampa pinabangsa.\u201d"
                            },
                            {
                                "text": "Jari pinahati duwangan itu e' si Isa pasal kamemon ya tasulat ma deyom Kitab ma sababna. Tinagna'an e'na min kasulatan si Musa, sampay ni kasulatan kanabi-nabihan kamemon.  "
                            },
                            {
                                "text": "  Makasekot pa'in sig\u0101 ni kaluma'an ya papehe'an sig\u0101, magbau'-bau' si Isa palanjal gi'."
                            },
                            {
                                "text": "Manda' iya tinaggahan e' sig\u0101, yuk-i, \u201cPi'itu na ka ameya' ma kami sabab kohap na to'ongan. S\u014dng na sangom.\u201d Angkan pas\u014dd si Isa bo' pahanti' ma sig\u0101."
                            },
                            {
                                "text": "Makatingk\u014d' pa'in sig\u0101m magsalu, ni\u0101' e'na tinapay ati niamu'an pagsukulan ni Tuhan. Puwas e' pinagp\u014dng-p\u014dng e'na bo' yampa pamuwanna ma sig\u0101."
                            },
                            {
                                "text": "Minn\u0113' pasawa pang'nda' sig\u0101 ati takil\u0101 iya. Sag\u014d' alanyap iya magt\u016by."
                            },
                            {
                                "text": "Jari magsuli-suli sig\u0101 duwangan. \u201cAngkan du kita landu' kah\u014dpan ma h'llingna ma pal'ngnganan e', pagpahatina ma kita pasal Kitab.\u201d  "
                            },
                            {
                                "text": "  Pabuhat sig\u0101 magt\u016by bo' pab\u012bng ni Awrusalam. Pagt'kka sig\u0101 peh\u0113', tab\u0101k saga mulid si Isa kasangp\u016b' maka ssa magtimuk maka mulid kasehe'an."
                            },
                            {
                                "text": "Yuk sig\u0101m ma duwangan itu, \u201cAllum na Pangh\u016b'tam pabalik! Allum iya to'ongan! Bay iya patuwa' ni si Simun!\u201d"
                            },
                            {
                                "text": "Manjari anuli-nuli isab duwangan itu pasal bay kalabayan sig\u0101 ma l\u0101n, maka pasal pakakil\u0101 sig\u0101 ma si Isa ma salta'na magp\u014dng-p\u014dng tinapay.   "
                            },
                            {
                                "text": "     Hinabu pa'in magsuli-suli duwangan e', pina'an si Isa an'ngge ma t'ngnga'-t'ngnga' sig\u0101m. Ah'lling iya, yukna, \u201cBang pa'in kam kaniya'an kasannangan.\u201d  "
                            },
                            {
                                "text": "  Takuddat sig\u0101m magt\u016by maka nileya'-leya' to'ongan, sabab pangannal sig\u0101m in si Isa in\u0101n umagad."
                            },
                            {
                                "text": "Sag\u014d' yukna ma sig\u0101m, \u201cAngay tak'bbal deyom ataybi? Angay kam masi magduwa-ruwa?"
                            },
                            {
                                "text": "Nda'unbi tanganku maka tape'ku itu. Aku na ko' itu. Ntaninbi ba baranku itu bo' kata'uwanbi in aku itu ngga'i ka umagad. Sabab umagad itu halam aniya' baranna aponod. Ta'nda'bi du aku, aniya' baranku.\u201d  "
                            },
                            {
                                "text": "  Buwatt\u0113' pah'llingna ma sig\u0101m. Ati pa'nda'anna tanganna maka tape'na ma sig\u0101m."
                            },
                            {
                                "text": "Sag\u014d' masi sig\u0101m kahunitan magkahagad in ina'an b'nnal, sabab mamarahi sidda kak\u014dgan maka kainu-inuhan sig\u0101m. Angkan yuk si Isa ma sig\u0101m, \u201cAniya' bah\u0101' maitu ai-ai takakan?\u201d"
                            },
                            {
                                "text": "Sin\u014dngan iya dangkuri' daing tinapa."
                            },
                            {
                                "text": "Ni\u0101' e'na ati kinakan e'na ma pang'nda' sig\u0101m."
                            },
                            {
                                "text": "Puwas e' ah'lling iya, yukna, \u201cYa na ko' itu bay pah'llingku ma ka'am tagna', waktu kapameya'ku gi' ma ka'am. Yukku tantu aniya' kamaujuran ma kamemon bay tasulat ma pasal aku, ya tasulat ma Kitab Tawrat maka ma Kanabi-nabihan, maka ma J\u016bd Kalangan. Ai-ai pat'kka itu ma aku, ya na kamaujuran saga sulat sig\u0101m.\u201d  "
                            },
                            {
                                "text": "  Manjari pinasawa e' si Isa pikilan sig\u0101m bo' supaya makahati ma lapal Kitab e'."
                            },
                            {
                                "text": "Yukna ma sig\u0101m, \u201cYa na itu asal tasulat ma deyom Kitab: in Al-Masi subay pinananaman kabinasahan sampay pinapatay. Jari ta'abut pa'in kat'llu llaw min kamatayna allum du iya pab\u012bng."
                            },
                            {
                                "text": "Subay pinagnasihatan isab saga bangsa kamemon pasal ka'ampunan dusa. Bang sig\u0101m magtaubat sampay ang'bbahan dusa sig\u0101m, niampun sig\u0101m e' Tuhan ma sabab Al-Masi. Subay tinagna'an pagnasihat itu min Awrusalam."
                            },
                            {
                                "text": "Ka'am ya bay maka'nda' ma ai-ai pat'kka ma aku, jari ka'am ya subay amuwan saksi'."
                            },
                            {
                                "text": "Pabeya'anku ka'am ya bay panganjanji' Mma'ku Tuhan. Sag\u014d' da'a kam ala'an min da'ira itu sat'ggol kam halam pinah\u014dpan kawasa min sulga'.\u201d   "
                            },
                            {
                                "text": "     Jari binowa sig\u0101m e' si Isa paluwas min Awrusalam sampay maka'abut na ni kauman Betani. Pagabut sig\u0101m pina'an, pinat'ngge e' si Isa tanganna pangamu'na kah\u0101pan ma sig\u0101m."
                            },
                            {
                                "text": "Pasalta' pa'in iya angamu'-ngamu' ni Tuhan, ala'an iya min sig\u0101m ati tabowa pa'angkat ni sulga'."
                            },
                            {
                                "text": "Amudji sig\u0101m ma iya maina'an bo' yampa pab\u012bng tudju ni Awrusalam. Landu' aheya kak\u014dgan sig\u0101m,"
                            },
                            {
                                "text": "ati maina'an na pa'in sig\u0101m ananglitan Tuhan ma langgal pagkulbanan.  Tammat      "
                            }
                        ]
                    }
                ]
            },
            {
                "names": [
                    "John"
                ],
                "usfm_id": "John",
                "abbreviation": "John",
                "chapters": [
                    {
                        "verses": [
                            {
                                "text": "    Ma halam gi' aniya' dunya, asal na Palman. Magdakayu' asal Palman itu maka Tuhan, maka Tuhan isab Palman."
                            },
                            {
                                "text": "Sangay min katagna' magdakayu' asal Palman maka Tuhan.  "
                            },
                            {
                                "text": "  Bay pinapanjari ai-ai kamemon e' Palman itu, bo' pa'in min kahandak Tuhan. Halam aniya' pinapanjari minsan ai bang ngga'i ka min Palman."
                            },
                            {
                                "text": "Palman ya po'onan kallum, maka kallum itu ya amuwan kasawahan ma panghati manusiya'."
                            },
                            {
                                "text": "Asinag na pa'in Sawa ma deyom kalendoman, sago' mbal kap'ddahan e' kalendoman.  "
                            },
                            {
                                "text": "  Aniya' a'a bay pinapi'itu e' Tuhan, ni\u014dnan si Yahiya."
                            },
                            {
                                "text": "Sinoho' iya amata'uwan bangsa manusiya' pasal Sawa, supaya makakale maka magkahagad saga a'a kamemon."
                            },
                            {
                                "text": "Ngga'i ka si Yahiya ya pinag\u014dnan Sawa itu. Ya hinangna pi'itu ni dunya subay amuwan saksi' pasal Sawa."
                            },
                            {
                                "text": "Sawa b'nnal ko' in\u0101n, ya palahil ni dunya bo' amuwan kasawahan ma panghati maka itikad saga a'a kamemon.  "
                            },
                            {
                                "text": "  Ma dunya pa'in Palman, halam iya takil\u0101 e' saga a'a maina'an, minsan sig\u0101m bay pinapanjari e'na min kahandak Tuhan."
                            },
                            {
                                "text": "Bay iya pi'itu ni lahatna luggiya', sag\u014d' halam tataima' e' bangsana."
                            },
                            {
                                "text": "Saguw\u0101' sasuku anaima' Palman itu sampay magkahagad ma iya, buwananna sig\u0101m kapatut bo' supaya sig\u0101m manjari anak Tuhan."
                            },
                            {
                                "text": "Tahinang sig\u0101m anak Tuhan, ngga'i ka buwat katubu' manusiya', atawa min kabaya'an manusiya', atawa min napsu l'lla. Ya angkan sig\u0101m tahinang anak Tuhan sabab min kahandak Tuhan.  "
                            },
                            {
                                "text": "  Manjari ya pinag\u014dnan Palman itu bay palahil pi'itu magpabaran manusiya' bo' pat'nna' ma deyomantam. Jukup asal ma iya ase' maka lasa maka kasab'nnalan. Ta'nda' kami barakatna maka sahayana, ya palsuku'an Anak Tuhan dakayu'-kayu'.  "
                            },
                            {
                                "text": "  Anaksi' si Yahiya pasal Palman. Atanog pah'llingna yukna, \u201cYa na ko' itu bay pangahakaku ni ka'am, ya yukku, \u2018Aniya' pi'itu damuli min aku, sag\u014d' alanga gi' iya min aku sabab asal na iya ma halam gi' aku bay nianakan\u2019.\u201d"
                            },
                            {
                                "text": "Ap'nno' Palman e' ase' maka lasa ati makasambut kitam min iya saga kah\u0101pan manglabi-labihan."
                            },
                            {
                                "text": "Kapat'nna'an kitam sara'-panoho'an Tuhan labay min si Musa. Kapahampitan kitam ase' maka lasa sampay kasab'nnalan labay min si Isa Al-Masi."
                            },
                            {
                                "text": "Halam aniya' manusiya' bay maka'nda' Tuhan, luwal Anakna tunggalan ya pataptap ma bihingna. Pinata'u kitam e'na pasal kajarihan Tuhan.   "
                            },
                            {
                                "text": "     Na, buwattitu ya panambung si Yahiya waktu kapanilosa iya e' saga imam maka saga tatabang, ya bay sin\u014d' peh\u0113' e' pagnakura'an Yahudi min da'ira Awrusalam. Tinilosa si Yahiya bang sai iya."
                            },
                            {
                                "text": "Halam ya bay magmar\u012b' sag\u014d' atampal sadja sambungna. Yukna, \u201cNgga'i ka aku Al-Masi.\u201d  "
                            },
                            {
                                "text": "  \u201cNa, sai ka?\u201d yuk sig\u0101m. \u201cSi Elija ka bah\u0101'?\u201d   \u201cNgga'i ka,\u201d yuk si Yahiya.   Yuk gi' saga imam, \u201cKa'a bah\u0101' dakayu' nabi ya nilagaran e' bangsatam Yahudi?\u201d   \u201cNgga'i ka,\u201d yukna.  "
                            },
                            {
                                "text": "  Ma katapusanna tino'ongan patilaw sig\u0101m, yuk-i, \u201cHaka'in kami to'ongan bang sai ka, sabab kami itu sin\u014d' amowa haka ni saga a'a bay amapi'itu kami. Ai yuknu ma pasal ka'a barannu?\u201d  "
                            },
                            {
                                "text": "  Manjari sali' du sambung si Yahiya maka bay tasulat e' nabi Isaya, yuk-i, \u201cAku itu a'a angalingan pakosog ma lahat paslangan. Ya pangalinganku, \u2018Hawaninbi l\u0101n palabayan Pangh\u016b'\u2019.\u201d  "
                            },
                            {
                                "text": "  Na aniya' saga Parisi pinapeh\u0113'"
                            },
                            {
                                "text": "atilaw si Yahiya, yuk-i, \u201cAngay ka angkan magpandi saga a'a bang ka ngga'i ka Al-Masi atawa nabi Elija atawa Nabi dakayu'?\u201d  "
                            },
                            {
                                "text": "  Yuk sambung si Yahiya, \u201cBohe' sadja ya pagpandiku ma saga a'a, sag\u014d' aniya' an'ngge ma t'ngnga'bi ilu dakayu' a'a mbal kata'uwanbi."
                            },
                            {
                                "text": "Damuli gi' iya min aku, sag\u014d' mbal aku t\u014dp minsan angahubaran engkot taumpa'na, sabab alanga to'ongan iya min aku.\u201d  "
                            },
                            {
                                "text": "  Bay paniya' pakaradja'an itu ma kauman Betani, ya ma dambila' sapa' Jordan ma lugal bay pagpandihan si Yahiya.   "
                            },
                            {
                                "text": "    Pag'llaw dakayu', ta'nda' e' si Yahiya si Isa tudju peh\u0113' ni iya. Jari magsambatan si Yahiya yukna, \u201cNda'unbi, ilu na Bili-bili ya pamuwan e' Tuhan pagkulban ma sabab bangsa manusiya' supaya pinuwasan paldusahan sig\u0101m."
                            },
                            {
                                "text": "Ya na ko' itu bay pangahakaku ma ka'am, ya yukku, \u2018Aniya' a'a pi'itu damuli min aku. Alanga gi' iya min aku sabab asal na iya ma halam gi' aku nianakan.\u2019"
                            },
                            {
                                "text": "Tagna', halam kata'uwanku bang sai iya. Sag\u014d' pi'itu aku magpandi a'a ma bohe' supaya pinakil\u0101 si Isa ni bangsa Isra'il.  "
                            },
                            {
                                "text": "  \u201cHalam iya bay kata'uwanku, manda' aku pinata'u e' Tuhan ya anoho' aku magpandi a'a maka bohe'. Yukna ma aku, \u2018Bang ta'nda'nu R\u016b Sussi pat'ppak ma dakayu' a'a sampay pat'ttog ma iya, ya na ko' a'a magpapandi a'a maka R\u016b Sussi.\u2019 \u201d Buwattitu isab panaksi' si Yahiya pasal si Isa, yuk-i, \u201cBay ta'nda'ku R\u016b Sussi paruwa'i min sulga' buwat luwa assang. Bay ta'nda'ku pat'ppak maka pat'ttog ma si Isa."
                            },
                            {
                                "text": "  \u201cHalam iya bay kata'uwanku, manda' aku pinata'u e' Tuhan ya anoho' aku magpandi a'a maka bohe'. Yukna ma aku, \u2018Bang ta'nda'nu R\u016b Sussi pat'ppak ma dakayu' a'a sampay pat'ttog ma iya, ya na ko' a'a magpapandi a'a maka R\u016b Sussi.\u2019 \u201d Buwattitu isab panaksi' si Yahiya pasal si Isa, yuk-i, \u201cBay ta'nda'ku R\u016b Sussi paruwa'i min sulga' buwat luwa assang. Bay ta'nda'ku pat'ppak maka pat'ttog ma si Isa."
                            },
                            {
                                "text": "Ta'nda'ku to'ongan,\u201d yukna, \u201cangkan kasaksi'anku in si Isa Anak Tuhan.\u201d   "
                            },
                            {
                                "text": "    Pagk'llat llaw dakayu', ina'an si Yahiya an'ngge pabalik ma dambila' sapa' Jordan, beya' maka duwangan mulidna."
                            },
                            {
                                "text": "Pag'nda'na si Isa palabay, ah'lling iya, yukna, \u201cNda'unbi. Ina'an Bili-bili min Tuhan.\u201d  "
                            },
                            {
                                "text": "  Takale pa'in h'lling si Yahiya itu e' duwangan mulidna, papinda sig\u0101 paturul ma si Isa."
                            },
                            {
                                "text": "Paglingi' si Isa, ta'nda'na duwangan a'a paturul ma iya ati tilawna sig\u0101, yukna, \u201cAi gawibi?\u201d   Yuk sambung sig\u0101, \u201cTuwan Rabbi (hatina Tuwan Guru), maingga pat'nna'annu?\u201d  "
                            },
                            {
                                "text": "  Yuk si Isa, \u201cDai' kam bo' ta'nda'bi.\u201d   Jari ameya' sig\u0101 ma iya ati ta'nda' bang maingga pat'nna'anna. Maina'an sig\u0101 ma iya sampay ni kasangoman. Saga lisag mpat kohap ya waktu kapangabbitna ma sig\u0101m.  "
                            },
                            {
                                "text": "  \u014cn dangan bay paturul in\u0101n si Andariyas, danakan si Simun Petros."
                            },
                            {
                                "text": "Jari pat\u016by si Andariyas amiha danakanna he'. Tab\u0101kna pa'in, yukna ni si Simun, \u201cTab\u0101k kami na Al-Masi.\u201d (Hatina a'a tapene' e' Tuhan angaliyusan bangsana min kasigpitan.)"
                            },
                            {
                                "text": "Jari binowa si Simun ni si Isa e' si Andariyas.   Pinatongan iya e' si Isa ati yukna ma iya, \u201cKa'a si Simun anak si Yahiya, sag\u014d' \u014dnanta ka Kipas.\u201d (\u014cn Kipas itu sali' du maka Petros, hatina, \u2018Batu\u2019.)   "
                            },
                            {
                                "text": "    Pagsalung pa'in, agara' si Isa peh\u0113' ni lahat Jalil. Tab\u0101kna si Pilip mah\u0113' ati yukna ni iya, \u201cDai' ka ameya' ma aku.\u201d"
                            },
                            {
                                "text": "Si Pilip itu a'a min kauman Betsaida, lahat si Andariyas maka si Petros."
                            },
                            {
                                "text": "Puwas e' piniha e' si Pilip si Natanael. Tab\u0101kna pa'in, magt\u016by haka'anna si Natanael, yukna, \u201cTa'nda' kami a'a bay pinapata e' si Musa ma deyom Kitab Tawrat, maka pinapata isab e' kanabi-nabihan ma kasulatan sig\u0101m. Si Isa iya, anak si Yusup min kauman Nasaret.\u201d  "
                            },
                            {
                                "text": "  \u201cHe!\u201d yuk si Natanael. \u201cAniya' bah\u0101' kah\u0101pan paluwas min Nasaret?\u201d   Yuk si Pilip, \u201cDai' ka anganyata'.\u201d  "
                            },
                            {
                                "text": "  Pag'nda' si Isa ma si Natanael ina'an patudju ni iya, yukna, \u201cA'a itu a'a Isra'il to'ongan, a'a mbal ata'u angakkal!\u201d  "
                            },
                            {
                                "text": "  Yuk si Natanael, \u201cBuwattingga kata'unu ma aku?\u201d   Yuk sambung si Isa, \u201cBay ka asal ta'nda'ku ma deyo' kayu igira ma halam gi' nilinganan e' si Pilip.\u201d  "
                            },
                            {
                                "text": "  Anambung si Natanael, yukna, \u201cTuwan Guru, ka'a Anak Tuhan. Sultan ka ma bangsa Isra'il.\u201d  "
                            },
                            {
                                "text": "  Atilaw si Isa ma si Natanael, yukna, \u201cMagkahagad ka bah\u0101' ma aku saukat na yukku in ka'a bay ta'nda'ku ma deyo' kayu igira? Ma sinos\u014dng aniya' du ta'nda'bi saga hinangku akalap gi' barakatna minnitu.\u201d"
                            },
                            {
                                "text": "Yukna isab ma sig\u0101m, \u201cB'nnal ya pangahakaku ma ka'am. Ma sinos\u014dng maka'nda' kam sulga' aukab, maka saga mala'ikat Tuhan magdeyo'-diyata' min aku, Anak Manusiya'.\u201d    "
                            }
                        ]
                    },
                    {
                        "verses": [
                            {
                                "text": "    Palabay pa'in duwang'llaw, aniya' pagkawin ma kaluma'an Kana ya ma lahat Jalil. Wa'i ina' si Isa paluruk peh\u0113'."
                            },
                            {
                                "text": "Ya du disi Isa maka saga mulidna bay sin\u014d' paluruk."
                            },
                            {
                                "text": "Ahagin pa'in binu-anggul, ah'lling ina' si Isa ni iya, yukna, \u201cHalam na aniya' binu-anggul sig\u0101m.\u201d  "
                            },
                            {
                                "text": "  Ya sambung si Isa, \u201cIna', minsan aku mbal soho'nu, aku ya magkabaya'an. Halam gi' ta'abut waktu pamatuwa' barakatku.\u201d  "
                            },
                            {
                                "text": "  Jari anoho' ina' si Isa ma saga ipatan ma luma' in\u0101n. \u201cAi-ai panoho'anna ma ka'am,\u201d yukna, \u201chinangunbi.\u201d  "
                            },
                            {
                                "text": "  Na aniya' nnom poga batu maina'an pangisihan bohe' pagailan saga a'a, pagka addat sig\u0101m bangsa Yahudi. Dakayu' poga in\u0101n isihan saga dahatus litru."
                            },
                            {
                                "text": "Ah'lling si Isa ni saga ipatan e', yukna, \u201cP'nno'inbi saga poga ilu maka bohe'.\u201d Magt\u016by pin'nno'an e' sig\u0101m, pinagsamaintib maka bowa'na."
                            },
                            {
                                "text": "Puwas e' anoho' si Isa, yukna, \u201cSaukunbi min poga ilu bo' binowa ni nakura' ya tag-jamuhan.\u201d Magt\u016by binowa e' sig\u0101m peh\u0113' ni nakura' he',"
                            },
                            {
                                "text": "ati kininaman e'na binu-anggul bay bohe'. Halam kata'uwanna bang minningga binu in\u0101n sag\u014d' kinata'uwan asal e' saga ipatan ya bay anauk iya. Pagkinam pa'in e' nakura', magt\u016by lingananna pangantin l'lla."
                            },
                            {
                                "text": "\u201cKamaumuhanna,\u201d yukna, \u201cbang ma pagkawinan, binu ah\u0101p ya pamainum dah\u016b ma saga a'a maglurukan. Subay aheka tainum e' sig\u0101m bo' yampa pamainum binu kulang h\u0101pna. Sag\u014d' bang ka'a,\u201d yukna, \u201cbinu ah\u0101p ya tau'nu sampay ma buwattina'an.\u201d  "
                            },
                            {
                                "text": "  Ya na itu paltanda'an tagna' nihinang e' si Isa. Nihinang e'na mah\u0113' ma Kana ya ma lahat Jalil. Minn\u0113' pina'nda'an e'na kawasana, manjari magkahagad ma iya saga mulidna.  "
                            },
                            {
                                "text": "  Puwas e', pal\u016bd disi Isa peh\u0113' ni da'ira Kapirnaum. Ya sehe'na in\u0101n ina'na maka saga danakanna maka saga mulidna. Ina'an sig\u0101m pahanti' daka pilambahangi.   "
                            },
                            {
                                "text": "     Manjari itu asekot na waktu paghinang Yahudi ya ni\u014dnan Hinang Paglakad, angkan si Isa patukad ni Awrusalam."
                            },
                            {
                                "text": "Pagt'kkana peh\u0113', pas\u014dd iya ni deyom langgal pagkulbanan. Aniya' ta'nda'na ma deyomna in\u0101n saga a'a magdagang sapi' maka bili-bili maka assang. Ta'nda'na isab saga a'a pagsasambi'an s\u012bn aningk\u014d' ma lamisahan sig\u0101m."
                            },
                            {
                                "text": "Pag'nda' itu e' si Isa, ang\u0101' iya lubid nihinang lulubak bo' s'ssolna saga a'a kamemon paluwas min deyom langgal, beya' isab saga sapi' maka saga bili-bili. Binulangkayat e'na saga lamisahan a'a magsasambi' s\u012bn, maka pinakaukanat s\u012bn sig\u0101m."
                            },
                            {
                                "text": "Yukna ni saga magdaragang assang. \u201cLa'aninbi daganganbi ilu! Langgal itu mbal manjari nihinang tabu' sabab luma' Mma'ku Tuhan!\u201d"
                            },
                            {
                                "text": "Pag'nda' saga mulid si Isa ma hinangna itu, taentom e' sig\u0101m sulat Kitab, ya yuk-i, \u201cPagtuyu'ku ma luma'nu, O Tuhan, sali' hantang api ma deyom atayku agon makamula.\u201d  "
                            },
                            {
                                "text": "  Sakali tinilaw si Isa e' saga nakura' Yahudi, yuk-i, \u201cAi kapatutnu maghinang saga hinangnu ilu? Panda'in kami hinang makainu-inu tanda' saksi' in ka'a taga-kapatut.\u201d  "
                            },
                            {
                                "text": "  Anambung si Isa, yukna, \u201cLubuhunbi langgal itu ati bangunku pabalik ma deyom t'llung'llaw.\u201d  "
                            },
                            {
                                "text": "  \u201c\u014cy!\u201d yuk saga nakura' he'. \u201cLanggal itu, mpatp\u016b' maka nnom tahun bay kapangahinang iya. Tabangunnu pab\u012bng bah\u0101' ma deyom t'llung'llaw sadja?\u201d"
                            },
                            {
                                "text": "Malaingkan ya langgal pinagbissala e' si Isa in\u0101n baranna du."
                            },
                            {
                                "text": "Angkanna, ta'abut pa'in waktu kallum si Isa pabalik min kamatayna, taentom e' saga mulidna bissalana itu ati tapagkahagad e' sig\u0101m sulat Kitab maka bissala si Isa.  "
                            },
                            {
                                "text": "  Mah\u0113' pa'in si Isa ma Awrusalam salta' ma Hinang Paglakad, aheka a'a magkahagad ma iya pagka ta'nda' e' sig\u0101m saga hinangna makainu-inu."
                            },
                            {
                                "text": "Sag\u014d' mbal angandol si Isa ma sig\u0101m, sabab kata'uwanna asal kajarihan sig\u0101m kamemon."
                            },
                            {
                                "text": "Minsan halam aniya' amata'u, kata'uwanna asal bang ai ma deyom atay manusiya'.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' a'a min umpigan Parisi, \u014dnna si Nikudimus."
                            },
                            {
                                "text": "Ma dakayu' sangom peh\u0113' iya ni si Isa bo' ah'lling, yukna, \u201cTuwan Guru, kata'uwan kami in ka'a guru pinapi'itu e' Tuhan. Sabab mbal ka makahinang saga hinang makainu-inu ya hinangnu ilu, luwal bang ka tinabang e' Tuhan.\u201d  "
                            },
                            {
                                "text": "  Anambung si Isa, yukna, \u201cB'nnal ya pah'llingku itu ma ka'a, halam aniya' manusiya' maka'nda' pagparinta Tuhan, luwal bang a'a nianakan min duwa.\u201d  "
                            },
                            {
                                "text": "  Yuk si Nikudimus, \u201cBuwattingga a'a nianakan pabalik bang aumul na? Tantu iya mbal makas\u014dd pabalik ni deyom kandang ina'na bo' nianakan pabalik!\u201d  "
                            },
                            {
                                "text": "  Anambung si Isa, yukna, \u201cB'nnal ya pah'llingku itu ma ka'a, halam aniya' a'a makas\u014dd ni pagparintahan Tuhan, luwal bang a'a nianakan min bohe' maka min R\u016b Tuhan."
                            },
                            {
                                "text": "Ya nianakan e' manusiya', manusiya' asal, sag\u014d' ya nianakan min R\u016b Tuhan tahinang anak Tuhan taga-r\u016b isab."
                            },
                            {
                                "text": "Da'a ka ainu-inu pagka yukku ma ka'a in ka'am subay nianakan pabalik."
                            },
                            {
                                "text": "Dalilta baliyu, ya ameya' pi'ingga-pi'ingga kabaya'anna. Takalenu bahonosna, sag\u014d' mbal kata'uwannu bang minningga atawa pi'ingga. Buwatt\u0113' du isab bang a'a nianakan min R\u016b Tuhan, mbal kinata'uwan bang minningga kaniya'na.\u201d  "
                            },
                            {
                                "text": "  \u201cBuwattingga kajarina itu?\u201d yuk tilaw si Nikudimus.  "
                            },
                            {
                                "text": "  Anambung si Isa, yukna, \u201cMbal tahatinu bah\u0101'? Guru babantugun lagi' ka ma bangsata Isra'il?"
                            },
                            {
                                "text": "B'nnal ya pah'llingku itu ma ka'a, amissala kami pasal ai-ai kata'uwan kami, maka anaksi' kami pasal bay ta'nda' kami. Sag\u014d' ka'am ilu mbal magkahagad."
                            },
                            {
                                "text": "Buwattingga e'bi magkahagad ma bissalaku pasal sulga', bang minsan bissalaku pasal dunya mbal pagkahagadbi?"
                            },
                            {
                                "text": "Halam aniya' bay makapeh\u0113' ni sulga', luwal aku Anak Manusiya', ya pi'itu asal deyo' bay min sulga'.  "
                            },
                            {
                                "text": "  \u201cMa waktu awal, hinabu ma lahat paslangan lagi' bangsa Isra'il, aniya' sowa d\u012b tumbaga bay niangkat e' si Musa ma h\u0101g bo' ta'nda' e' saga a'a bay keket sowa. Jari sai-sai maka'nda' bay kauli'an. Damikiyanna in aku Anak Manusiya' subay niangkat ma h\u0101g,"
                            },
                            {
                                "text": "jari sasuku angandol ma aku pinaniya'an kallum kakkal ni kasaumulan.  "
                            },
                            {
                                "text": "  \u201cAheya to'ongan lasa Tuhan ma manusiya', ya po'on paglilla'na Anakna tunggal pinapatay bo' supaya sasuku angandol ma Anakna itu mbal binutawanan min Tuhan, sag\u014d' kakkal kallumna sampay ni kasaumulan."
                            },
                            {
                                "text": "Ngga'i ka hukuman dusa ya minaksud e' Tuhan angkan papi'ituna Anakna. Ya maksudna subay lappasan min hukuman bangsa manusiya' kamemon labay min si Isa."
                            },
                            {
                                "text": "Sasuku angandol ma Anak Tuhan mbal taluwa' hukuman Tuhan. Sag\u014d' sasuku mbal angandol, asal taluwa' hukuman, sabab halam sig\u0101m bay angandol ma si Isa, ya tunggal anak Tuhan."
                            },
                            {
                                "text": "Buwattitu ya pangahukuman Tuhan: si Isa ya bay pi'itu ni dunya amasawa deyom pikilan manusiya' sag\u014d' manusiya' itu mbal bilahi ma kasawahan. Ya kabaya'an sig\u0101m subay kalendoman sabab ala'at saga hinang sig\u0101m."
                            },
                            {
                                "text": "Sasuku maghinang ala'at ab'nsi to'ongan ma kasawahan, maka mbal pasekot ni kasawahan sabab mbal bilahi ta'nda' saga hinang sig\u0101m ala'at."
                            },
                            {
                                "text": "Sag\u014d' sasuku maghinang abontol bilahi ni kasawahan supaya talhakit in hinang sig\u0101m ameya' du ma panoho'an Tuhan.\u201d   "
                            },
                            {
                                "text": "    Puwas e' peh\u0113' si Isa maka saga mulidna ni lahat Yahudiya. At'ggol-t'ggol kamah\u0113'na maka sig\u0101m. Magpandi isab iya saga a'a maina'an."
                            },
                            {
                                "text": "Pasalta', magpandi na pa'in si Yahiya ma lahat Anon ya ma atag kauman Salim, sabab aheka bohe' maina'an maka angabut-ngabut saga a'a pina'an ni iya mikipandi. Dah\u016b ko' in\u0101n min waktu kapangalabusu ma iya."
                            },
                            {
                                "text": "Pasalta', magpandi na pa'in si Yahiya ma lahat Anon ya ma atag kauman Salim, sabab aheka bohe' maina'an maka angabut-ngabut saga a'a pina'an ni iya mikipandi. Dah\u016b ko' in\u0101n min waktu kapangalabusu ma iya."
                            },
                            {
                                "text": "Jari aniya' pagsu'alan saga mulid si Yahiya maka dakayu' Yahudi pasal addat sig\u0101m magail."
                            },
                            {
                                "text": "Peh\u0113' sig\u0101m ah'lling ni si Yahiya, yuk-i, \u201cTuwan Guru, taentomnu bah\u0101' a'a bay ma ka'a ma dambila' sapa' Jordan e', ya bay saksi'annu? Na, ina'an iya magpandi saga a'a buwattina'an. Pina'an ni iya saga a'a kamemon.\u201d  "
                            },
                            {
                                "text": "  Anambung si Yahiya, yukna, \u201cHalam aniya' kapatut manusiya' bang ngga'i ka Tuhan ya amuwanan iya."
                            },
                            {
                                "text": "Ka'am ilu makasaksi'an aku du, bay na sa yukku in aku ngga'i ka Al-Masi. Tu'ud aku sin\u014d' parah\u016b min iya anakapan ai-ai."
                            },
                            {
                                "text": "Sapantun magkawin, pangantin l'lla ya tag-h'nda. Sag\u014d' panonna, ya an'ngge ma atag ina'an akale-kale, kin\u014dgan asal pagka takalena lagam pangantin l'lla. Buwatt\u0113' kah\u0101lanna ma kami maka si Isa,\u201d yuk si Yahiya. \u201cHalam aniya' kulang ma kak\u014dganku pagka iya in\u0101n takale na."
                            },
                            {
                                "text": "Subay pas\u014dng kabantugan si Isa, maka aku itu subay pak\u014d'-k\u014d'.\u201d   "
                            },
                            {
                                "text": "    Ya pi'itu min sulga' alanga asal min kamemon. Hal kah\u0101lan dunya ya tasuli-suli e' a'a min dunya, sabab suku' dunya iya. Sag\u014d' alanga asal min kamemon ya pi'itu min sulga'."
                            },
                            {
                                "text": "Pamandu'na ai-ai bay ta'nda'na maka takalena mah\u0113' ma sulga', sag\u014d' halam aniya' magkahagad ma lapalna."
                            },
                            {
                                "text": "Ya balikna, sasuku magkahagad, angaho' du in pangallam Tuhan asal b'nnal kamemon."
                            },
                            {
                                "text": "Bang aniya' pinapi'itu e' Tuhan, lapal Tuhan ya pamissalana sabab kabuwanan iya R\u016b Tuhan ma halam aniya' kulangna."
                            },
                            {
                                "text": "Alasa Tuhan ma Anakna ati pamuwanna ma iya kapatut ang'ntanan kamemon."
                            },
                            {
                                "text": "Taga-kallum kakkal ni kasaumulan sasuku angandol ma Anak Tuhan. Sasuku mbal angandol maka mbal ameya' ma Anak Tuhan, halam aniya' kallum sig\u0101m kakkal sag\u014d' pat'ddas du sig\u0101m ma mulka' Tuhan.    "
                            }
                        ]
                    },
                    {
                        "verses": [
                            {
                                "text": "    Jari itu takale e' saga Parisi pasal saga a'a pinandi e' si Isa nihinang mulidna. Labi aheka kono' min saga a'a ya tahinang mulid si Yahiya."
                            },
                            {
                                "text": "Sag\u014d' ya b'nnalna, ngga'i ka si Isa baranna ya magpandi, luwal saga mulidna."
                            },
                            {
                                "text": "Na, pagka kinata'uwan e' si Isa bang ai pinagsuli-suli he', ala'an iya maka saga mulidna min lahat Yahudiya bo' pab\u012bng ni lahat Jalil."
                            },
                            {
                                "text": "Ya l\u0101n pal'ngnganan sig\u0101m palabay asal min t'ngnga' lahat Samariya.  "
                            },
                            {
                                "text": "  Mah\u0113' sig\u0101m ma lahat Samariya, at'kka sig\u0101m peh\u0113' ni dakayu' da'ira ni\u014dnan Sikar. Asekot lahat itu ni tana' bay pamuwan e' si Yakub ni anakna si Yusup ma masa awal e'."
                            },
                            {
                                "text": "Aniya' ma tana' in\u0101n bohe' kali bay tahinang e' si Yakub ati aningk\u014d' si Isa ma bihing bohe' in\u0101n sabab binale' iya ma pagl'ngnganan. Augtu na llaw ma buwattina'an.  "
                            },
                            {
                                "text": "  Halam maina'an saga mulidna sabab wa'i sig\u0101m ni da'ira am'lli kinakan sig\u0101m. Sakali itu aniya' d'nda Samariya pina'an anambu' bohe'. Ah'lling si Isa ni iya, yukna, \u201cBuwanin kono' aku bohe' inumku.\u201d  "
                            },
                            {
                                "text": "  Halam maina'an saga mulidna sabab wa'i sig\u0101m ni da'ira am'lli kinakan sig\u0101m. Sakali itu aniya' d'nda Samariya pina'an anambu' bohe'. Ah'lling si Isa ni iya, yukna, \u201cBuwanin kono' aku bohe' inumku.\u201d  "
                            },
                            {
                                "text": "  Anambung d'nda, yukna, \u201cOy, bangsa Yahudi ka, maka aku itu bangsa Samariya ko'! Angay aku pangamu'annu bohe'?\u201d Angkan buwatt\u0113' pah'lling d'nda sabab bangsa Yahudi mbal bilahi angangguna kapanyapan saga a'a Samariya.  "
                            },
                            {
                                "text": "  Anambung si Isa, yukna, \u201cBangsi' kata'uwannu bang ai pamuwan Tuhan ma manusiya', maka bang sai aku ya angamu' bohe' itu ni ka'a, tantu du ka angamu' bohe' ni aku. Jari painumta du ka bohe' makakallum.\u201d  "
                            },
                            {
                                "text": "  \u201cTuwan,\u201d yuk d'nda, \u201cminningga panambu'annu bohe' makakallum? Halam aniya' panambu'nu, maka alalom pah\u0101p pagbohe'an itu."
                            },
                            {
                                "text": "Bohe' kali itu bay pang'bba kami e' ka'mbo'-mbo'antam si Yakub. Sig\u0101m magtai'anak sampay saga hayop sig\u0101m bay anginum min bohe' itu. Palabi bah\u0101' kawasanu min kawasa si Yakub e'?\u201d  "
                            },
                            {
                                "text": "  Anambung si Isa, yukna, \u201cTantu patay bohe' pab\u012bng sasuku anginum bohe' kali itu."
                            },
                            {
                                "text": "Sag\u014d' sasuku anginum bohe' pamainumku, mbal to'ongan iya patay bohe' pab\u012bng. Sabab bohe' pamainumku iya sapantun tuburan bohe' amuwal ma deyom atayna, amuwanan iya bohe' makakallum saumul-umul.\u201d  "
                            },
                            {
                                "text": "  \u201cTuwan,\u201d yuk d'nda, \u201cbuwanin aku bohe' ya pah'llingnu itu bo' aku mbal patay bohe' pab\u012bng. Ati mbal na aku pi'itu anambu' bohe'.\u201d  "
                            },
                            {
                                "text": "  \u201cPeh\u0113' ka, ng\u0101'un h'llanu,\u201d yuk si Isa, \u201cati bowahun iya pi'itu.\u201d  "
                            },
                            {
                                "text": "  \u201cHalam aniya' h'llaku,\u201d yuk sambung d'nda.   Yuk si Isa ni iya, \u201cB'nnal ya yuknu ilu, halam aniya' h'llanu."
                            },
                            {
                                "text": "Sabab min lima ka bay magh'lla sag\u014d' ya l'lla parakayu'annu buwattitu ngga'i ka h'llanu. Taluwa' llingnu ilu.\u201d  "
                            },
                            {
                                "text": "  Yuk d'nda, \u201cTuwan, ta'nda'ku in ka'a nabi."
                            },
                            {
                                "text": "Bay anambahayang ka'mbo'-mbo'an kami bangsa Samariya maitu ma b\u016bd itu. Sag\u014d' bang ma ka'am saga Yahudi, Awrusalam ya panambahayangantam Tuhan.\u201d  "
                            },
                            {
                                "text": "  Yuk si Isa ni iya, \u201cArung, b'nnalun llingku itu. Aniya' du waktu ma sinos\u014dng, bang a'a magpamudji ma Mma'tam Tuhan, ngga'i ka ma b\u016bd itu atawa mah\u0113' ma Awrusalam ya lugal pagpudjihan sig\u0101m."
                            },
                            {
                                "text": "Ka'am saga a'a Samariya mbal ata'u bang ai ya pagta'atanbi. Saguw\u0101' in kami makata'u asal, sabab in paglappas ma manusiya' paluwa' min bangsa Yahudi."
                            },
                            {
                                "text": "Sag\u014d' buwattitu, at'kka na waktu bay nilagaran, waktu kapamudji Mma'tam Tuhan e' saga a'a magpamudji sab'nnal-b'nnal, min itikad maka min kasab'nnalan. Buwatt\u0113' asal kabaya'an Tuhan."
                            },
                            {
                                "text": "In Tuhan r\u016b asal, maka sasuku amudji iya subay min itikad sig\u0101m maka min kasab'nnalan.\u201d  "
                            },
                            {
                                "text": "  Yuk d'nda ni si Isa, \u201cAsal kata'uwanku, ma sinos\u014dng pi'itu du Al-Masi (ya pinene' e' Tuhan angaliyusan bangsana min kasigpitan).\u201d  "
                            },
                            {
                                "text": "  Yuk si Isa, \u201cAku na ko', ya amissala itu ma ka'a.\u201d  "
                            },
                            {
                                "text": "  Sakali at'kka saga mulid si Isa pab\u012bng peh\u0113'. Ati ainu-inu sig\u0101m pagka ta'nda' si Isa e' sig\u0101m magsuli-suli maka d'nda. Sag\u014d' halam aniya' min sig\u0101m anilaw d'nda in\u0101n bang ai gawina, atawa anilaw si Isa bang angay iya magsuli-suli maka iya.  "
                            },
                            {
                                "text": "  Manjari itu ni'bbahan e' d'nda in\u0101n kibut pagbohe'anna bo' yampa pabalik peh\u0113' ni kaluma'an. Pagt'kkana peh\u0113' ah'lling iya ni saga a'a maina'an."
                            },
                            {
                                "text": "\u201cDai' na kam,\u201d yukna. \u201cNda'unbi a'a bay angahaka'an aku pasal kamemon bay hinangku. Ya itu bah\u0101' Al-Masi?\u201d"
                            },
                            {
                                "text": "Jari paluwas saga a'a in\u0101n min da'ira bo' pal'ngngan peh\u0113' ang'nda' si Isa.  "
                            },
                            {
                                "text": "  Na, makala'an pa'in d'nda he', anganjunjung saga mulid si Isa bang pa'in iya amangan. Yuk sig\u0101m, \u201cTuwan, amangan ka.\u201d  "
                            },
                            {
                                "text": "  Sag\u014d' anambung si Isa, yukna, \u201cAniya' kinakanku mbal kata'uwanbi.\u201d  "
                            },
                            {
                                "text": "  Magtilawan di-sig\u0101m saga mulid e', yuk-i, \u201cAniya' bah\u0101' bay amowahan iya kinakan?\u201d  "
                            },
                            {
                                "text": "  Yuk si Isa ma sig\u0101m, \u201cYa maka'ssohan aku bang tahinangku kabaya'an Tuhan, ya amapi'itu aku. Maka subay talusku saga hinang bay pamahinangna ma aku."
                            },
                            {
                                "text": "Inggay aniya' bissalabi, ya yuk-i, \u2018Mpat bulan gi' bo' yampa waktu pagani?\u2019 Sag\u014d' haka'anta kam,\u201d yuk si Isa, \u201cta'abut na waktu pagani. Nda'unbi saga a'a magpi'itu in\u0101n. Sapantun sig\u0101m buwa' huma atiguma' na, sakap na pinagani."
                            },
                            {
                                "text": "Ah\u0101p tungbas ma sasuku animuk buwa' itu. Hatina animuk iya manusiya' pinaniya'an kallum kakkal. Angkan magdakayu' magk\u014dg-koyagan saga a'a magtanom maka a'a magtimuk."
                            },
                            {
                                "text": "B'nnal bissala in\u0101n ya yuk-i, \u2018Sadd\u012b a'a magtanom, sadd\u012b a'a magani.\u2019"
                            },
                            {
                                "text": "Bay soho'ku ka'am magani buwa' minsan ngga'i ka paglu'uganbi. Sadd\u012b iya bay maglu'ug, sag\u014d' makahampit du kam min paglu'ugan sig\u0101m.\u201d  "
                            },
                            {
                                "text": "  Manjari aheka saga a'a Samariya min da'ira Sikar magkahagad ma si Isa ma sabab bay lling d'nda, ya yuk-i, \u201cKahaka'an aku e'na pasal kamemon bay tahinangku.\u201d"
                            },
                            {
                                "text": "Angkan pagt'kka saga a'a Samariya peh\u0113' ni si Isa, nilogos iya e' sig\u0101m subay pat'nna' gi' ma lahat sig\u0101m. Jari duwambahangi ya pahanti'na maina'an.  "
                            },
                            {
                                "text": "  Pasalta' pa'in si Isa maina'an, aheka lagi' saga a'a magkahagad ma iya ma sabab pamandu'na."
                            },
                            {
                                "text": "Yuk saga a'a itu ma d'nda, \u201cBuwattina'an magkahagad na kami ma si Isa, ngga'i ka ma sabab pangahakanu ma kami sag\u014d' ma sabab baran kami makakale na ma pamandu'na. Kata'uwan kami na in iya sab'nnal-b'nnal maglalappas ma saga manusiya' ma deyom dunya itu.\u201d   "
                            },
                            {
                                "text": "    Apuwas pa'in duwambahangi kahanti' disi Isa ma da'ira Sikar e', ala'an sig\u0101m minn\u0113' tudju ni lahat Jalil."
                            },
                            {
                                "text": "(Aniya' asal bay pamissala si Isa, ya yuk-i, \u201cIn nabi mbal pinagaddatan e' saga a'a ma lahatna luggiya'.\u201d)"
                            },
                            {
                                "text": "Pagt'kka disi Isa ni lahat Jalil, pasampang ni iya saga a'a maina'an, sabab bay sig\u0101m ma Awrusalam pasabu ma waktu Hinang Paglakad, ati ta'nda' e' sig\u0101m kamemon ya tahinang e' si Isa maina'an.  "
                            },
                            {
                                "text": "  Manjari pabalik si Isa peh\u0113' ni Kana ma lahat Jalil. Ya na ko' he' lahat bay pamindahanna bohe' ni binu-anggul. Sakali itu aniya' dakayu' bag'llal sultan pasabu peh\u0113'. Wa'i anakna l'lla asaki ma da'ira Kapirnaum."
                            },
                            {
                                "text": "Pagkale bag'llal itu in si Isa ina'an bay at'kka ni lahat Jalil min lahat Yahudiya, magt\u016by iya peh\u0113' ni si Isa anganjunjung bang pa'in pinauli' anakna, sabab song na magkamamatay."
                            },
                            {
                                "text": "Yuk si Isa ni iya, \u201cTantu kam mbal magkahagad, luwal bang kam maka'nda' saga paltanda'an nihinang pagkainu-inuhan a'a.\u201d  "
                            },
                            {
                                "text": "  Yuk bag'llal ni iya, \u201cNd\u016b', Tuwan, pasa'ut lagi' ka ma aku sabab sa'at-sa'at amatay anakku.\u201d  "
                            },
                            {
                                "text": "  \u201cPeh\u0113' na ka,\u201d yuk si Isa. \u201cPauli' du anaknu.\u201d   Pinarassaya e' bag'llal pah'lling si Isa itu ati ala'an iya tudju amole'."
                            },
                            {
                                "text": "Ma labayan pa'in, tasampang iya e' saga sosoho'anna ati nihaka'an iya e' sig\u0101m, yuk-i, \u201cKauli'an na anaknu.\u201d"
                            },
                            {
                                "text": "Tinilaw sig\u0101m e'na bang lisag pila bay kauli' sakina ati yuk sambung sig\u0101m, \u201cLisag dakayu' kohap-in bay kala'an pasu'na.\u201d"
                            },
                            {
                                "text": "Jari nientom e' mma' onde' in\u0101n ya na to'ongan waktu bay kapah'lling si Isa ni iya, ya yuk-i, \u201cPauli' du anaknu.\u201d Angkanna bag'llal in\u0101n sampay saga a'a kamemon ma okomanna magkahagad na ma si Isa.  "
                            },
                            {
                                "text": "  Paltanda'an si Isa karuwana itu bay tahinang e'na pagkainu-inuhan a'a ma lahat Jalil, waktu kabalikna peh\u0113' min lahat Yahudiya.    "
                            }
                        ]
                    },
                    {
                        "verses": [
                            {
                                "text": "    Puwas e' patukad disi Isa ni Awrusalam sabab aniya' paghinang saga Yahudi mah\u0113'."
                            },
                            {
                                "text": "Na, aniya' ma Awrusalam in\u0101n bohe' tigbaw, \u014dnna Betsata bang ma bissala Hibrani. Bohe' itu asekot ni lawang pags\u014dd-luwasan da'ira, ya ni\u014dnan Lawang Bili-bili, maka aniya' lima saurung maina'an pagsindungan a'a."
                            },
                            {
                                "text": "Na, ma waktu ina'an aheka a'a asaki maglegehan ma ba'anan pagsindungan in\u0101n. Aniya' sig\u0101m abuta, aniya' apengka' maka aniya' amatay ugatna. [Ya nilagaran e' sig\u0101m kagawgaw bohe'."
                            },
                            {
                                "text": "Sababna bang pas\u0101n aniya' mala'ikat min Tuhan pareyo' ni bohe' in\u0101n anganggawgaw. Jari sai-sai makarah\u016b peh\u0113' ni deyom bohe' aubus pa'in bay ginawgaw, kauli'an du minsan ai sakina.]"
                            },
                            {
                                "text": "Jari itu aniya' maina'an a'a taga-saki, t'llump\u016b' na maka waluntahun ya t'ggol sakina."
                            },
                            {
                                "text": "Ta'nda' iya e' si Isa palege maina'an, maka kata'uwanna at'ggol na kasaki a'a in\u0101n. Jari atilaw ma iya si Isa, yukna, \u201cBilahi ka bah\u0101' kauli'an?\u201d  "
                            },
                            {
                                "text": "  Anambung a'a sakihan, yukna, \u201cAho', Tuwan, sag\u014d' halam aniya' amuhat aku peh\u0113' ni tigbaw bang pagawgaw bohe'na. Hinabuku paingsud peh\u0113', aniya' parah\u016b min aku.\u201d  "
                            },
                            {
                                "text": "  Yuk si Isa ni iya, \u201cPabungkal ka, bowahun palegehannu bo' ka magt\u016by lum'ngngan.\u201d"
                            },
                            {
                                "text": "Saru'un-du'un du kauli'an a'a in\u0101n, magt\u016by iya lum'ngngan amowa palegehanna.   Na, llaw ina'an llaw Sabtu',"
                            },
                            {
                                "text": "angkan buwattitu pamissala saga Yahudi ma a'a bay kauli'an sakina in\u0101n, yuk-i, \u201cOy, llaw paghali ko' itu! Talanggalnu sara'tam pagka buhatnu palegehannu.\u201d  "
                            },
                            {
                                "text": "  Anambung iya ma sig\u0101m, yukna, \u201cYa a'a bay amauli' aku bay anoho' aku amowa palegehanku, maka anoho' aku lum'ngngan.\u201d  "
                            },
                            {
                                "text": "  \u201cSai a'a bay anoho' ka'a?\u201d yuk sig\u0101m.  "
                            },
                            {
                                "text": "  Sag\u014d' mbal kinata'uwan e' a'a in\u0101n bang sai, sabab bay pas'llot si Isa magt\u016by min katimukan a'a.  "
                            },
                            {
                                "text": "  Puwas e' tab\u0101k a'a itu e' si Isa ma deyom langgal pagkulbanan. Yuk si Isa ni iya, \u201cNda'un ba, kauli'an na sakinu, angkan ka subay ang'bba min saga dusanu. Ya aniya', pat'kkahan ka la'at akosog gi' min bay dah\u016b.\u201d  "
                            },
                            {
                                "text": "  Manjari ala'an a'a in\u0101n minna'an ati peh\u0113' angahaka'an saga nakura' Yahudi in si Isa bay amauli' iya."
                            },
                            {
                                "text": "Angkanna si Isa nila'at e' saga Yahudi, sabab kauli'an e'na saki a'a pasalta' ma llaw paghali."
                            },
                            {
                                "text": "Ah'lling si Isa ni sig\u0101m, yukna, \u201cMma'ku Tuhan maghinang na pa'in sampay ni kabuwattina'an, damikiyanna aku subay maghinang isab.\u201d  "
                            },
                            {
                                "text": "  Ya he' po'onna angkan saga Yahudi in\u0101n luh\u016by amanuyu' amapatay iya. Ngga'i ka ma sabab kalanggalna ma sara' pasal llaw paghali, sag\u014d' ma sabab h'llingna pasal in Tuhan Mma'na lissi, hatina in iya magsali' maka Tuhan.   "
                            },
                            {
                                "text": "    Manjari sinambungan e' si Isa saga a'a in\u0101n, yukna, \u201cB'nnal ya pangahakaku itu ma ka'am, halam aniya' tahinangku bang min baran-baranku. Sag\u014d' ai-ai ta'nda'ku nihinang e' Mma'ku, ya na ina'an hinangku. Kamemon nihinang e' Mma', ya du isab nihinang e' Anak."
                            },
                            {
                                "text": "Kinalasahan asal aku e' Mma'ku, maka pamata'una isab ma aku kamemon ya hinangna. Ma sinos\u014dng isab pahinangna gi' ma aku saga hinang labi abarakat min bay tahinangku dah\u016b, ati ainu-inu du ka'am kamemon."
                            },
                            {
                                "text": "Mma'ku Tuhan ya amakallum saga a'a magpatayan. Damikiyanna aku itu, Anak Tuhan, amakallum isab sai-sai kabaya'anku."
                            },
                            {
                                "text": "Maka ngga'i ka Mma'ku ya angahukum saga manusiya', sag\u014d' pamuwanna na ma aku kapatut angahukum"
                            },
                            {
                                "text": "bo' supaya aku pinagmahaldika'an e' kamemon, buwat pagmahaldika' sig\u0101m ma Tuhan. Sai-sai mbal angamahaldika' aku, Anak Tuhan, mbal isab mahaldika'na Mma'ku ya bay amapi'itu aku.  "
                            },
                            {
                                "text": "  \u201cB'nnal ya pangahakaku itu ma ka'am, sasuku makakale ma saga pamissalaku, maka magkahagad isab ma bay amapi'itu aku, kakkal du kallumna sampay ni kasaumulan. Mbal iya taluwa' hukuman Tuhan ma sabab dusana, sag\u014d' apuwas iya min mulka' ati allum salama-lama."
                            },
                            {
                                "text": "B'nnal ya pangahakaku itu ma ka'am,\u201d yuk si Isa, \u201cta'abut na waktu bay pangalagad. Jari akale saga a'a magpatayan ma suwala Anak Tuhan ati allum salama-lama sasuku akale."
                            },
                            {
                                "text": "Mma'ku ya po'onan kallum, maka kabuwanan aku e'na kapatut amakallum ma manusiya'."
                            },
                            {
                                "text": "Pamuwanna isab ma aku kapatut angahukum saga manusiya', sabab Anak Manusiya' asal aku.  "
                            },
                            {
                                "text": "  \u201cDa'a kainu-inuhinbi h'llingku itu,\u201d yuk si Isa. \u201cMa sinos\u014dng, akale saga a'a magpatayan kamemon ma suwalaku."
                            },
                            {
                                "text": "Pagkale itu, paluwas du sig\u0101m min deyom kakubulan sig\u0101m. Paluwas saga a'a bay maghinang ah\u0101p bo' allum salama-lama. Paluwas isab saga a'a bay maghinang ala'at bo' taluwa' hukuman ma sabab dusa sig\u0101m.\u201d   "
                            },
                            {
                                "text": "    Amissala gi' si Isa, yukna, \u201cHalam aniya' tahinangku bang hal min baran-baranku. Angahukum sadja aku buwat bay panoho'an aku e' Tuhan, angkan abontol hukumanku. Sabab ngga'i ka kabaya'anku ya tuyu'anku nihinang, sag\u014d' kabaya'an Tuhan ya bay amapi'itu aku."
                            },
                            {
                                "text": "Bang hal aku anaksi'an di-ku, mbal du aku bin'nnal."
                            },
                            {
                                "text": "Sag\u014d' aniya' sadd\u012b anaksi'an aku, maka kata'uwanku in panaksi'na ma aku b'nnal sadja.\u201d  "
                            },
                            {
                                "text": "  Yuk si Isa gi' ni saga Yahudi, \u201cBay papeh\u0113'bi saga a'abi ni si Yahiya atilaw iya, maka b'nnal bay pangahakana ma pasalku."
                            },
                            {
                                "text": "Sag\u014d' ngga'i ka saksi' min manusiya' ya pasangdolanku. Sabbutku si Yahiya in\u0101n bo' supaya kam lappasan min hukuman dusa."
                            },
                            {
                                "text": "Si Yahiya itu sapantun palita'an amuwan sawa ma pikilan manusiya', maka ka'am ilu bay ka'amuhan dai'-dai' ma sawana.  "
                            },
                            {
                                "text": "  \u201cSag\u014d' aniya' saksi' ma aku labi gi' akosog min panaksi' si Yahiya, hatina saga hinang ya bay pamahinang aku e' Mma'ku Tuhan. Saga hinangku itu anaksi'an aku in aku b'nnal bay pinapi'itu e' Mma'ku."
                            },
                            {
                                "text": "Maka Mma'ku, ya bay amapi'itu aku, anaksi' isab ma pasalku. Sag\u014d' ka'am ilu, halam kam bay makakale suwalana atawa maka'nda' baihu'na."
                            },
                            {
                                "text": "Halam isab bay pasobsob lapalna ni deyom pangatayanbi sabab mbal kam magkahagad ma aku, ya pinapi'itu e'na ni dunya."
                            },
                            {
                                "text": "Atuyu' kam sidda angadji' Kitab sabab pangannalbi minn\u0113' kam kaniya'an kallum kakkal ni kasaumulan. Sag\u014d' aku ya binissala ma kakitaban itu."
                            },
                            {
                                "text": "Malaingkan ka'am ilu mbal bilahi pi'itu ni aku supaya kam pinaniya'an kallum kakkal.\u201d  "
                            },
                            {
                                "text": "  Amissala gi' si Isa ni saga nakura' in\u0101n, yukna, \u201cMbal aku anambut sanglit min manusiya'."
                            },
                            {
                                "text": "Saguw\u0101' kata'uwanku bang ai ma deyom ataybi maka kata'uwanku halam aniya' lasabi ma Tuhan."
                            },
                            {
                                "text": "Minsan aku pi'itu taga-kapatut deyo' bay min Mma'ku, mbal aku taima'bi. Sag\u014d' bang aniya' a'a sadd\u012b pi'itu amapatut di-na, taima'bi du iya."
                            },
                            {
                                "text": "Buwattingga e'bi magkahagad ma aku bang ya angutbi sanglit min pagkahibi manusiya', ati mbal angutbi sanglit min Tuhan dakayu'-kayu'.  "
                            },
                            {
                                "text": "  \u201cDa'a pikilunbi in aku anuntutan ka'am ni Mma'ku ma llaw hukuman. Ya anuntutan ka'am si Musa, ya pangaholatanbi."
                            },
                            {
                                "text": "Bang kam bay magkahagad sab'nnal-b'nnal ma si Musa, ya du aku kahagadbi du isab, sabab aku ya pinagsulat e'na ma Kitab Tawrat."
                            },
                            {
                                "text": "Sag\u014d' buwattingga pagkahagadbi ma bissalaku, pagka mbal kahagadbi bay tasulat si Musa?\u201d    "
                            }
                        ]
                    },
                    {
                        "verses": [
                            {
                                "text": "     Dakayu' llaw, s\u014dng pa'in waktu paghinang Hinang Paglakad, peh\u0113' si Isa ni dambila' danaw Jalil (ya ni\u014dnan isab danaw Tibiri). Aheka to'ongan saga a'a bay paturul ni iya sabab ta'nda' e' sig\u0101m hinangna kawasahan ma saga a'a taga-saki. Manjari patukad si Isa maka saga mulidna ni b\u012bd-b\u012bd bo' aningk\u014d' mah\u0113'.  "
                            },
                            {
                                "text": "     Dakayu' llaw, s\u014dng pa'in waktu paghinang Hinang Paglakad, peh\u0113' si Isa ni dambila' danaw Jalil (ya ni\u014dnan isab danaw Tibiri). Aheka to'ongan saga a'a bay paturul ni iya sabab ta'nda' e' sig\u0101m hinangna kawasahan ma saga a'a taga-saki. Manjari patukad si Isa maka saga mulidna ni b\u012bd-b\u012bd bo' aningk\u014d' mah\u0113'.  "
                            },
                            {
                                "text": "     Dakayu' llaw, s\u014dng pa'in waktu paghinang Hinang Paglakad, peh\u0113' si Isa ni dambila' danaw Jalil (ya ni\u014dnan isab danaw Tibiri). Aheka to'ongan saga a'a bay paturul ni iya sabab ta'nda' e' sig\u0101m hinangna kawasahan ma saga a'a taga-saki. Manjari patukad si Isa maka saga mulidna ni b\u012bd-b\u012bd bo' aningk\u014d' mah\u0113'.  "
                            },
                            {
                                "text": "     Dakayu' llaw, s\u014dng pa'in waktu paghinang Hinang Paglakad, peh\u0113' si Isa ni dambila' danaw Jalil (ya ni\u014dnan isab danaw Tibiri). Aheka to'ongan saga a'a bay paturul ni iya sabab ta'nda' e' sig\u0101m hinangna kawasahan ma saga a'a taga-saki. Manjari patukad si Isa maka saga mulidna ni b\u012bd-b\u012bd bo' aningk\u014d' mah\u0113'.  "
                            },
                            {
                                "text": "  Sakali pag'nda' si Isa aheka to'ongan saga a'a patudju ni iya, ah'lling iya ma si Pilip dakayu' mulidna, yukna, \u201cMaingga pam'llihanta kinakan pamakan ba'anan a'a itu?\u201d"
                            },
                            {
                                "text": "Angkan buwatt\u0113' patilaw si Isa, sabab sinulayan e'na pangandol si Pilip. Malaingkan kinata'uwan e' si Isa bang ai song hinangna.  "
                            },
                            {
                                "text": "  Anambung si Pilip, yukna, \u201cMinsan gadji walumbulan mbal makab'llihan tinapay sarang pamakan saga a'a itu, minsan hal dangkuri' pararangan.\u201d  "
                            },
                            {
                                "text": "  Manjari ah'lling gi' dakayu' mulid si Isa sadd\u012b, si Andariyas danakan si Simun Petros."
                            },
                            {
                                "text": "Yukna ni si Isa, \u201cItiya' maitu dakayu' onde'-onde' l'lla, aniya' lima tinapayna maka duwa daingna. Sag\u014d' pamagayta bang hal itu pamakan ba'anan a'a itu?\u201d  "
                            },
                            {
                                "text": "  Yuk si Isa, \u201cS\u014d'unbi saga a'a ilu aningk\u014d'.\u201d Aniya' maina'an parang-parang aluha ati magtingk\u014d'an sig\u0101m kamemon. Aniya' sig\u0101m limangibu a'a bang l'lla sadja ni'itung, sadd\u012b d'nda maka onde'-onde'."
                            },
                            {
                                "text": "Ning\u0101' e' si Isa tinapay he'. Pinagsukulan e'na bo' yampa pagbahagi'na ma saga a'a magtingk\u014d'an in\u0101n. Damikiyanna daing, bay binahagi' e'na ma sig\u0101m pila-pila ya kabaya'an sig\u0101m."
                            },
                            {
                                "text": "Asso pa'in sig\u0101m kamemon, ah'lling si Isa ni saga mulidna, yukna, \u201cTimukunbi kapinna ilu bo' mbal kaugun.\u201d"
                            },
                            {
                                "text": "Magt\u016by aniya' sangp\u016b' maka duwa ambung pin'nno'an e' sig\u0101m maka kapin tinapay lima hekana in\u0101n.  "
                            },
                            {
                                "text": "  Pag'nda' saga a'a ma paltanda'an bay tahinang e' si Isa in\u0101n, yuk sig\u0101m, \u201cB'nnal ko' itu, ya na itu nabi asal lagarantam pi'itu ni dunya.\u201d"
                            },
                            {
                                "text": "Kinata'uwan e' si Isa in saga a'a in\u0101n anganiyat anaggaw iya bo' nilogos magsultan. Angkan iya ala'an magt\u016by minn\u0113' ati patukad dangan-danganna ni b\u016bd.   "
                            },
                            {
                                "text": "     Logob-logob pa'in lahat, pal\u016bd saga mulid si Isa ni bihing danaw."
                            },
                            {
                                "text": "Pasakat sig\u0101m ni bayanan bo' pauntas ni dambila' danaw, tudju ni da'ira Kapirnaum. Sangom na, sag\u014d' halam gi' si Isa bay maka'abut ni sig\u0101m."
                            },
                            {
                                "text": "Akosog na baliyu maka anganggoyak na tahik."
                            },
                            {
                                "text": "Makabusay pa'in sig\u0101m saga lima atawa nnom kilometro lawakna, ta'nda' e' sig\u0101m si Isa lum'ngngan min kuwit tahik, pasekot na tudju ni bayanan sig\u0101m. Jari tin\u0101w sig\u0101m to'ongan."
                            },
                            {
                                "text": "Sag\u014d' ah'lling si Isa, yukna, \u201cDa'a kam tin\u0101w. Aku ko' itu.\u201d"
                            },
                            {
                                "text": "Minn\u0113' sig\u0101m bilahi amasakat iya ni bayanan. Pagsakatna pa'in, magt\u016by sig\u0101m saru'un-du'un at'kka ni patudjuhan sig\u0101m.  "
                            },
                            {
                                "text": "  Pag'llaw dakayu', ina'an ma dambila' danaw saga a'a bay pinakan e' si Isa. Tata'u asal e' sig\u0101m dakayu' du bayanan bay pameya'an saga mulid e'. Maka kinata'uwan isab in si Isa halam bay paruwa' ameya' ma saga mulidna. Luwal saga mulid bay pauntas parambila'."
                            },
                            {
                                "text": "Jari itu aniya' saga bayanan sadd\u012b bay min da'ira Tibiri parunggu' ni kasekotan bay pagkakanan sig\u0101m tinapay, puwas bay pagsukulan e' Pangh\u016b' Isa."
                            },
                            {
                                "text": "Na, pag'nda' saga a'a itu in si Isa maka saga mulidna halam na maina'an, paruwa' sig\u0101m ni saga bayanan in\u0101n bo' anumpang tudju ni Kapirnaum amiha si Isa.   "
                            },
                            {
                                "text": "    Tab\u0101k pa'in si Isa e' sig\u0101m ma dambila' danaw, yuk sig\u0101m ni iya, \u201cTuwan Guru, sumiyan kapi'itunu?\u201d  "
                            },
                            {
                                "text": "  Yuk sambung si Isa, \u201cB'nnal ya pangahakaku itu ma ka'am, ya angkan aku pihabi sabab asso kam e' tinapay. Sag\u014d' halam tahatibi paltanda'an makainu-inu ya bay tahinangku in\u0101n ma pang'nda'bi."
                            },
                            {
                                "text": "Da'a pagtuyu'inbi kinakan magkabalos. Ya pagtuyu'anbi subay kinakan mbal magkabalos, ya makakallum saumul-umul. Aku Anak Manusiya' ya amuwanan ka'am kinakan itu sabab aniya' kapatut pamuwan aku e' Mma'ku Tuhan, bainat in aku makasulut atayna.\u201d  "
                            },
                            {
                                "text": "  Manjari atilaw sig\u0101m ni si Isa, yuk-i, \u201cNa, ai na pa'in subay hinang kami bo' tabeya' kami kabaya'an Tuhan?\u201d  "
                            },
                            {
                                "text": "  Anambung si Isa, yukna, \u201cYa na itu kabaya'an Tuhan subay hinangbi: subay kam angandol ma aku, ya pinapi'itu e'na.\u201d  "
                            },
                            {
                                "text": "  Yuk sig\u0101m isab ni si Isa, \u201cPaltanda'an ai pa'nda'annu kami supaya kami magkahagad ma ka'a? Ka'mbo'-mbo'antam ma masa awal e' bay amangan manna mah\u0113' ma lahat paslangan. Tasulat ko' in\u0101n ma deyom Kitab, ya yuk-i, \u2018Bay sig\u0101m buwananna kinakan min sulga'.\u2019 Jari ai hinangnu?\u201d  "
                            },
                            {
                                "text": "  Yuk sig\u0101m isab ni si Isa, \u201cPaltanda'an ai pa'nda'annu kami supaya kami magkahagad ma ka'a? Ka'mbo'-mbo'antam ma masa awal e' bay amangan manna mah\u0113' ma lahat paslangan. Tasulat ko' in\u0101n ma deyom Kitab, ya yuk-i, \u2018Bay sig\u0101m buwananna kinakan min sulga'.\u2019 Jari ai hinangnu?\u201d  "
                            },
                            {
                                "text": "  Ya sambung si Isa ma sig\u0101m, \u201cB'nnal ya pangahakaku ma ka'am, ngga'i ka si Musa ya bay amuwanan kinakan min sulga'. Mma'ku Tuhan ya amuwanan ka'am kinakan b'nnal min sulga'."
                            },
                            {
                                "text": "Sabab in kinakan pamuwan e' Tuhan, ya na a'a deyo' bay min sulga', ya amuwan kallum ma manusiya'.\u201d  "
                            },
                            {
                                "text": "  Manjari angamu' saga a'a in\u0101n ni si Isa, yuk-i, \u201cTuwan, sat'ggol kami allum buwanin kami kinakan ya pagbissalanu ilu.\u201d  "
                            },
                            {
                                "text": "  Yuk si Isa, \u201cAku na ko' kinakan makabuwan kallum. Sasuku ameya' ma aku mbal lingantu pab\u012bng. Maka sasuku angandol ma aku mbal patay bohe' pab\u012bng."
                            },
                            {
                                "text": "Sag\u014d' bay na sa kam haka'anku, minsan aku ta'nda'bi mbal du kam magkahagad."
                            },
                            {
                                "text": "Ameya' du ma aku a'a kamemon ya pamasuku' aku e' Mma'ku, maka mbal sulakku sasuku ameya' ma aku."
                            },
                            {
                                "text": "Ya angkan aku pi'itu min sulga' ngga'i ka angahinang kabaya'an baranku, sag\u014d' kabaya'an Tuhan ya bay amapi'itu aku."
                            },
                            {
                                "text": "Ya kabaya'an Tuhan subay halam aniya' lungayku saga a'a bay pamasuku'na ma aku. Gom pa'in pakallumku sig\u0101m kamemon ma llaw katapusan."
                            },
                            {
                                "text": "Sababna ya kabaya'an Mma'ku Tuhan ma a'a kamemon, sasuku ang'nda' maka magkahagad ma Anakna, tantu sig\u0101m kaniya'an kallum kakkal ni kasaumulan. Pakallumku isab sig\u0101m ma llaw katapusan.\u201d  "
                            },
                            {
                                "text": "  Sakali itu magdugal saga nakura' in\u0101n ma pasal pah'lling si Isa he', ya yuk-i, \u201cAku itu kinakan min sulga'.\u201d"
                            },
                            {
                                "text": "Yuk sig\u0101m, \u201cBang kitam mbal as\u0101', a'a itu si Isa anak si Yusup! Kata'uwanta ina'-mma'na. Jari angay iya ah'lling buwatt\u0113', in iya kono' min sulga'?\u201d  "
                            },
                            {
                                "text": "  Anambung si Isa ma sig\u0101m, yukna. \u201cPahali kam magdugal."
                            },
                            {
                                "text": "Halam aniya' makapameya' ma aku, luwal bang kabuwanan baya' e' Mma'ku ya bay amapi'itu aku. Ati sasuku ameya' ma aku pakallumku du ma llaw katapusan."
                            },
                            {
                                "text": "Aniya' tasulat ma deyom Kitab Kanabi-nabihan buwatittu: \u2018Pinandu'an sig\u0101m kamemon e' Tuhan.\u2019 Sai-sai,\u201d yuk si Isa, \u201cakale maka angikut ma pamandu' Mma'ku, ameya' du isab ma aku."
                            },
                            {
                                "text": "Halam aniya' bay maka'nda' Tuhan, luwal aku ya pi'itu min Tuhan."
                            },
                            {
                                "text": "B'nnal ya pangahakaku itu ma ka'am, sasuku magkahagad ma aku aniya' kallumna kakkal ni kasaumulan."
                            },
                            {
                                "text": "Aku ya kinakan makabuwan kallum,\u201d yuk si Isa."
                            },
                            {
                                "text": "\u201cSaga ka'mbo'-mbo'anbi bay makakakan manna ma lahat paslangan, sag\u014d' wa'i du sig\u0101m magpatayan."
                            },
                            {
                                "text": "Malaingkan sadd\u012b in kinakan min sulga' itu. Bang aniya' a'a amangan kinakan itu, a'a in\u0101n mbal amatay."
                            },
                            {
                                "text": "Aku ya kinakan min sulga', aku ya kinakan makabuwan kallum. Bang aniya' amangan kinakan itu-i, allum du iya sampay ni kasaumulan. Ya pamakanku manusiya' isiku ko', ya paglilla'ku bo' supaya allum saga manusiya' kamemon sampay ni kasaumulan.\u201d  "
                            },
                            {
                                "text": "  Manjari maglugat saga Yahudi ma sabab pamissala si Isa in\u0101n, yuk-i \u201cA'a itu, buwattingga kapamuwanna isina pamakan ma kitam?\u201d  "
                            },
                            {
                                "text": "  Yuk si Isa ni sig\u0101m, \u201cB'nnal ya pangahakaku itu ma ka'am, bang mbal kakanbi isi Anak Manusiya' maka bang mbal inumbi laha'na, halam aniya' kallumbi b'nnal."
                            },
                            {
                                "text": "Sag\u014d' sasuku amangan isiku maka anginum laha'ku, kakkal du kallumna sampay ni kasaumulan. Maka pakallumku iya bang ta'abut llaw kahinapusan,"
                            },
                            {
                                "text": "sabab isiku itu asal kinakan b'nnal, maka laha'ku itu inuman b'nnal."
                            },
                            {
                                "text": "Sasuku amangan isiku maka anginum laha'ku pataptap ma aku, maka aku isab pataptap ma iya."
                            },
                            {
                                "text": "Bay aku pinapi'itu e' Mma'ku ya kakkal salama-lama, maka kakkal isab kallumku ma sababna. Damikiyanna saga a'a amangan isiku, allum du isab ma sababku."
                            },
                            {
                                "text": "Ya na itu kinakan deyo' bay min sulga',\u201d yuk si Isa. \u201cSadd\u012b ko' itu min kinakan ni\u014dnan manna ya bay takakan e' ka'mbo'-mbo'anbi ma masa awal e'. Minsan sig\u0101m bay amangan manna he', magpatayan na pa'in sig\u0101m bang ta'abut ganta'an. Sag\u014d' sasuku amangan kinakan min sulga' itu, allum sampay ni kasaumulan.\u201d"
                            },
                            {
                                "text": "Binissala itu e' si Isa waktu kapamandu'na ma deyom langgal Kapirnaum.   "
                            },
                            {
                                "text": "    Takale pa'in pandu' si Isa itu, aheka bebeya'anna ah'lling, yuk-i, \u201cAhunit makalandu' pamandu' itu. Halam aniya' makasandal akale.\u201d  "
                            },
                            {
                                "text": "  Halam aniya' bay angahaka'an si Isa sag\u014d' kata'uwanna asal in pamandu'na in\u0101n pagdugalan e' sig\u0101m. Angkan yukna ni sig\u0101m, \u201cAla'at bah\u0101' ataybi ma sabab pamandu'ku in\u0101n?"
                            },
                            {
                                "text": "Na, buwattingga bah\u0101' bang ta'nda'bi aku, Anak Manusiya', pab\u012bng ni lahat bay baiku?"
                            },
                            {
                                "text": "Haka'anta kam,\u201d yuk si Isa, \u201cR\u016b Tuhan ya taga-kawasa amuwan kallum b'nnal, pangita'u manusiya' mbal. Makakallum pamandu'ku itu, sabab luwas ko' itu min R\u016b Tuhan."
                            },
                            {
                                "text": "Sag\u014d' aniya' ma ka'am mbal magkahagad ma aku.\u201d Buwatt\u0113' pah'lling si Isa sabab kata'uwanna sangay min katagna' bang sai mbal magkahagad ma iya, maka bang sai song anukbalan iya ni bantana."
                            },
                            {
                                "text": "Ah'lling gi' si Isa, yukna, \u201cYa itu sababanna angkan yukku ma ka'am, halam aniya' ameya' ma aku bang ngga'i ka Mma'ku Tuhan ya amuwanan iya baya'.\u201d  "
                            },
                            {
                                "text": "  Pagka buwatt\u0113' pah'lling si Isa, aheka saga mulidna bay ala'an min iya maka mbal na ameya' ma iya."
                            },
                            {
                                "text": "Angkan si Isa atilaw ni saga mulidna kasangp\u016b' maka duwa, yukna, \u201cYa du ka'am bah\u0101', ala'an isab?\u201d  "
                            },
                            {
                                "text": "  Anambung si Simun Petros, yukna, \u201cTuwan, sai pameya'an kami bang ngga'i ka ka'a? Luwal ka'a taga-lapal bissala ya amuwan kallum kakkal ni kasaumulan."
                            },
                            {
                                "text": "Magkahagad kami ma ka'a, maka kata'uwan kami in ka'a Dakayu'-kayu' Asussi ya bay pi'itu min Tuhan.\u201d  "
                            },
                            {
                                "text": "  Yuk si Isa ni sig\u0101m, \u201cBay kam pene'ku kasangp\u016b' maka duwa, sag\u014d' aniya' dangan min ka'am ilu pas\u014dran saitan.\u201d"
                            },
                            {
                                "text": "Ya pinagbissala in\u0101n e' si Isa si Judas anak si Simun Iskariyut. Sabab si Judas itu, minsan iya dakayu' mulid si Isa min kasangp\u016b' maka duwa, tukbalanna du si Isa ni saga bantana ma sinos\u014dng.    "
                            }
                        ]
                    },
                    {
                        "verses": [
                            {
                                "text": "    Puwas e' magl'ngngan si Isa ma lahat Jalil sadja. Mbal iya makalanjal ni lahat Yahudiya sabab bilahi amapatay iya saga nakura' Yahudi mah\u0113'."
                            },
                            {
                                "text": "Sag\u014d' asekot pa'in waktu paghinang bangsa Yahudi ma ni\u014dnan Hinang Panggung,"
                            },
                            {
                                "text": "ah'lling ni si Isa saga danakanna l'lla, yuk-i, \u201cAh\u0101p bang ka palanjal minnitu. Subay ka peh\u0113' ni lahat Yahudiya supaya ta'nda' e' saga mulidnu bang ai hinangnu."
                            },
                            {
                                "text": "Sababna bang a'a bilahi abantug, subay mbal limbunganna hinangna. Pagka ka'a ilu maghinang saga hinang makainu-inu itu, subay ka magpata'u ni a'a kamemon.\u201d"
                            },
                            {
                                "text": "Minsan saga danakanna itu mbal amarassaya ma iya.  "
                            },
                            {
                                "text": "  Anambung si Isa ma sig\u0101m, yukna, \u201cHalam gi' ta'abut waktu kapama'nda'ku di-ku. Sag\u014d' bang ka'am, minsan ai waktu makajari sadja,"
                            },
                            {
                                "text": "sabab ka'am ilu mbal kinab'nsihan e' saga a'a ma dunya itu, ya mbal angisbat Tuhan. Malaingkan kinab'nsihan aku e' sig\u0101m sabab pah'llinganku na pa'in kahinangan sig\u0101m ala'at."
                            },
                            {
                                "text": "Peh\u0113' kam ni paghinangan,\u201d yuk si Isa ni saga danakanna. \u201cAku itu mbal gi' peh\u0113' sabab ngga'i ka gi' waktuku.\u201d"
                            },
                            {
                                "text": "Aubus pa'in bay llingna itu, maina'an gi' iya ma lahat Jalil.   "
                            },
                            {
                                "text": "    Makalikut pa'in saga danakanna ni paghinangan, mbal at'ggol paturul isab si Isa peh\u0113' sag\u014d' mbal iya parongan ma kaheka'an a'a in\u0101n angkan halam kinata'uwan kapeh\u0113'na."
                            },
                            {
                                "text": "Pinagpiha iya e' saga nakura' Yahudi mah\u0113' ma paghinangan. Magtilaw sig\u0101m bang maingga iya.  "
                            },
                            {
                                "text": "  Aheka saga a'a ma deyom katimukan in\u0101n maghigung-higung ma pasalan si Isa. Yuk kasehe'an, \u201cA'a ah\u0101p si Isa.\u201d Yuk isab kasehe'an, \u201cMbal, sabab parupangna saga a'a.\u201d"
                            },
                            {
                                "text": "Sag\u014d' halam aniya' makatawakkal anuli-nuli patampal ma pasalna sabab tin\u0101w sig\u0101m ma saga pagnakura'an.  "
                            },
                            {
                                "text": "  S\u014dng-s\u014dng pa'in atonga' paghinang, peh\u0113' si Isa ni langgal pagkulbanan ati anagna' iya amandu'."
                            },
                            {
                                "text": "Ainu-inu saga Yahudi ma pamandu'na, yuk-i, \u201cA'a itu halam bay makapagguru. Minningga bah\u0101' pang\u0101'anna kata'una?\u201d  "
                            },
                            {
                                "text": "  Anambung si Isa ma sig\u0101m, yukna, \u201cPamandu'ku itu ngga'i ka min kata'uku, sag\u014d' min Tuhan ya amapi'itu aku."
                            },
                            {
                                "text": "Bang aniya' a'a bilahi angahinang kabaya'an Tuhan, kata'uwanna du pamandu'ku itu bang min Tuhan atawa min paghona'-hona'ku sadja."
                            },
                            {
                                "text": "Bang a'a ganta' amissala min hona'-hona'na hal, ya angutna kabantugan ma baranna. Sag\u014d' bang angutna kabantugan ma bay anoho' iya, na, abontol a'a in\u0101n maka mbal angakkal.\u201d"
                            },
                            {
                                "text": "Ah'lling gi' si Isa ni saga nakura' in\u0101n, yukna, \u201cBay kam kapang'bbahan sara' e' si Musa, sag\u014d' halam aniya' min ka'am minsan dakayu' amogbogan sara' he'. Angay kam bilahi amapatay aku?\u201d  "
                            },
                            {
                                "text": "  Anambung kaheka'an a'a, yuk sig\u0101m, \u201cKa'a ilu sin\u014dd saitan! Sai bilahi amapatay ka'a?\u201d  "
                            },
                            {
                                "text": "  Yuk sambung si Isa, \u201cMin t'dda du aku bay angahinang hinang makainu-inu pasalta' ma llaw Sabtu', ati kainu-inuhanbi kamemon."
                            },
                            {
                                "text": "Bay kam sinoho' e' si Musa subay angislam saga anakbi l'lla, bo' ngga'i ka min si Musa usulan itu sag\u014d' min ka'mbo'-mbo'anbi tagna'. Angkan islambi anakbi bang ta'abut llawna, minsan magsalta' maka llaw Sabtu'."
                            },
                            {
                                "text": "Na, bang ta'islambi anakbi l'lla ma llaw Sabtu' supaya mbal talanggal sara' si Musa, angay angkan akagit ataybi ma aku pagka pauli'ku saki a'a ma llaw Sabtu' du isab?"
                            },
                            {
                                "text": "Da'a kam magdai'-dai' an\u014dngan aku dusa ma saukat na kam mbal ka'amuhan ma bay hinangku. In hukumanbi subay abontol.\u201d   "
                            },
                            {
                                "text": "    Manjari aniya' saga a'a Awrusalam magsuli-suli, yuk-i, \u201cYa na itu bah\u0101' a'a piniha e' saga nakura' pinapatay?"
                            },
                            {
                                "text": "Nda'unbi,\u201d yuk sig\u0101m. \u201cItiya' iya amissala patampal sag\u014d' mbal sinagga' e' saga nakura'. Makatantu bah\u0101' sig\u0101m, in iya b'nnal Al-Masi?"
                            },
                            {
                                "text": "Bang pi'itu Al-Masi, mbal iya kinata'uwan bang minningga. Sag\u014d' a'a itu, kata'uwantam asal bang minningga.\u201d  "
                            },
                            {
                                "text": "  Amandu' pa'in si Isa ma deyom langgal pagkulbanan, pinatanog suwalana, yukna, \u201cAho'. Kata'uwanbi aku bang minningga. Halam aku bay pi'itu hal min kabaya'anku. Bay aku sinoho' pi'itu e' Tuhan, ya mbal magputing. Mbal iya kata'uwanbi,"
                            },
                            {
                                "text": "sag\u014d' aku,\u201d yuk si Isa, \u201cata'u du ma iya sabab minn\u0113' asal aku, maka iya ya bay anoho' aku pi'itu.\u201d  "
                            },
                            {
                                "text": "  Manjari pasulay sig\u0101m anaggaw iya, sag\u014d' halam aniya' minsan maka'ntanan iya sabab halam gi' ta'abut waktu pamapatay iya."
                            },
                            {
                                "text": "Malaingkan aheka a'a maina'an magkahagad ma iya. Yuk sig\u0101m, \u201cYa na itu Al-Masi sabab halam aniya' makahinang hinang kawasahan palabi gi' hekana min saga hinang si Isa itu.\u201d  "
                            },
                            {
                                "text": "  Manjari takale e' saga Parisi bang ai pinaghigung-higung e' kaheka'an a'a in\u0101n ma pasal si Isa, angkan sig\u0101m maka saga imam alanga bay anoho' saga jaga langgal peh\u0113' anaggaw iya."
                            },
                            {
                                "text": "Amissala si Isa ni saga a'a magtimukan in\u0101n, yukna, \u201cMbal aku at'ggol maitu ma ka'am. S\u014dng na aku amole' peh\u0113' ni bay anoho' aku pi'itu."
                            },
                            {
                                "text": "Pihabi du aku, sag\u014d' mbal aku tab\u0101kbi sabab mbal kam makaturul ni papeh\u0113'anku in\u0101n.\u201d  "
                            },
                            {
                                "text": "  Manjari magsuli-suli saga nakura' Yahudi, yuk sig\u0101m, \u201cPi'ingga bah\u0101' a'a itu angkan iya mbal tab\u0101ktam? Peh\u0113' iya bah\u0101' ni kalahatan Gir\u012bk, ya paglahatan bangsatam magpulak-palik e'? Peh\u0113' bah\u0101' iya amandu'an bangsa Gir\u012bk?"
                            },
                            {
                                "text": "Ai hatina ya yukna in\u0101n, in kitam amiha iya, sag\u014d' mbal tab\u0101ktam. Maka mbal kitam makaturul ni papeh\u0113'anna?\u201d   "
                            },
                            {
                                "text": "    Manjari ta'abut pa'in llaw katangbus paghinang in\u0101n, ya llaw aheya, an'ngge si Isa amissala. Pinatanog la'a suwalana, yukna, \u201cSasuku kam patay bohe', pi'itu kam ni aku bo' kam painumku."
                            },
                            {
                                "text": "Sasuku magkahagad ma aku kataluwa'an sulat Kitab ya yuk-i, \u2018aniya' patubud min deyom atayna sali' dalil bohe' anasahan, bohe' makabuwan kallum.\u2019 \u201d"
                            },
                            {
                                "text": "Ya bohe' patubud pinagbissala e' si Isa itu, hatina R\u016b Tuhan ya song pamuwan ma saga a'a magkahagad ma iya. Sag\u014d' ma waktu ina'an in R\u016b Tuhan halam gi' bay tapamuwan sabab halam gi' ta'abut waktu pamabangsa si Isa e' Tuhan.  "
                            },
                            {
                                "text": "  Makakale pa'in saga a'a ma bissala si Isa itu, yuk sig\u0101m kasehe', \u201cB'nnal ko' itu, ya na itu nabi asal lagarantam.\u201d  "
                            },
                            {
                                "text": "  Yuk kasehe', \u201cAl-Masi iya.\u201d   Sag\u014d' sadd\u012b lling kasehe'an. Yuk sig\u0101m, \u201cNgga'i ka iya Al-Masi, sabab Al-Masi ngga'i ka min lahat Jalil."
                            },
                            {
                                "text": "Yuk Kitab in Al-Masi subay panubu' sultan Da'ud, maka subay nianakan ma kaluma'an Betlehem sabab ya na lahat sultan Da'ud.\u201d"
                            },
                            {
                                "text": "Jari magsadd\u012b pamikil saga a'a ma pasalan si Isa."
                            },
                            {
                                "text": "Aniya' sig\u0101m bilahi anaggaw si Isa, sag\u014d' halam aniya' minsan maka'ntan ma iya.   "
                            },
                            {
                                "text": "    Ma katapusanna pabalik na saga jaga in\u0101n. Tinilaw sig\u0101m e' Imam Muwallam maka Parisi ya bay anoho' sig\u0101m anaggaw si Isa yuk-i, \u201cAngay iya halam tabowabi pi'itu?\u201d  "
                            },
                            {
                                "text": "  Anambung saga jaga he', \u201cHalam to'ongan aniya' a'a amandu' buwat pamandu' a'a in\u0101n.\u201d  "
                            },
                            {
                                "text": "  Yuk saga Parisi, \u201cYa du ka'am bah\u0101' taparupang e'na?"
                            },
                            {
                                "text": "Aniya' bah\u0101' nakura' atawa Parisi magkahagad ma iya? Tantu halam, minsan dakayu'."
                            },
                            {
                                "text": "Ya sadja magkahagad saga a'a katimukan itu, a'a awam ma pasal sara' si Musa. Angkanna sig\u0101m taluwa' mulka' Tuhan!\u201d  "
                            },
                            {
                                "text": "  Sakali ah'lling si Nikudimus, ya bay makapeh\u0113' ni si Isa waktu sangom e'. Yukna ma saga pagkahina Parisi,"
                            },
                            {
                                "text": "\u201cBang ma sara'tam mbal kita manjari amat'nna'an hukuman ma a'a abila halam bay pinabissala dah\u016b, supaya kinata'uwan bang ai bay hinangna.\u201d  "
                            },
                            {
                                "text": "  Anambung sig\u0101m, yukna, \u201cOy! Ka'a isab min Jalil bah\u0101'? Ang'nda' ka ma deyom Kitab. Halam aniya' nabi paluwas min lahat Jalil.\u201d"
                            },
                            {
                                "text": "[Manjari magpole'an saga a'a in\u0101n kamemon.]    "
                            }
                        ]
                    },
                    {
                        "verses": [
                            {
                                "text": "    Sag\u014d' patukad si Isa peh\u0113' ni b\u016bd Kayu Jaitun."
                            },
                            {
                                "text": "Pagdai' llaw pa'in, peh\u0113' iya pab\u012bng ni langgal pagkulbanan. Magtipunan ni iya saga a'a aheka ati aningk\u014d' iya amandu'an sig\u0101m."
                            },
                            {
                                "text": "Manjari aniya' dakayu' d'nda binowa ni iya e' saga guru sara' agama maka e' saga Parisi. D'nda itu bay ta'abut angaliyu-lakad. Pinatampal iya ma kaheka'an a'a in\u0101n kamemon."
                            },
                            {
                                "text": "Yuk saga Parisi ni si Isa, \u201cTuwan guru, d'nda itu bay ta'abut angaliyu-lakad."
                            },
                            {
                                "text": "Na, bang ma sara' bay pang'bbahan kitam e' si Musa, ya hukuman ma d'nda buwattitu subay binantung maka batu pinapatay. Na, bang ma ka'a?\u201d"
                            },
                            {
                                "text": "Buwatt\u0113' pamissala sig\u0101m panulay sig\u0101m ma si Isa, kalu aniya' s\u0101' ma panambungna, jari aniya' sababan panuntut sig\u0101m ma iya. Saguw\u0101' patondok sadja si Isa anulat ma kuwit tana' maka t\u014dng tudlu'na.  "
                            },
                            {
                                "text": "  Na sabu pa'in iya sinumariya e' sig\u0101m, patongas iya ati yukna ni sig\u0101m, \u201cSai-sai kam halam taga-dusa, wajib iya parah\u016b amantung d'nda itu.\u201d"
                            },
                            {
                                "text": "Jari patondok iya pab\u012bng anulat isab ma kuwit tana'."
                            },
                            {
                                "text": "Pagkale pa'in e' sig\u0101m pah'lling si Isa itu, magt\u016by sig\u0101m ala'an kamemon dangan maka dangan, tinagna'an min matto'a sampay ni kasehe'an. Luwal si Isa tabba maina'an, maka d'nda masi ma bay pan'nggehanna."
                            },
                            {
                                "text": "Pagtongas si Isa pab\u012bng, yukna ni d'nda, \u201cMaingga na sig\u0101m, arung? Halam aniya' amat'nna'an ka'a hukuman?\u201d  "
                            },
                            {
                                "text": "  \u201cHalam aniya', Tuwan,\u201d yuk sambung d'nda.   \u201cNa,\u201d yuk si Isa, \u201cminsan aku, mbal du aku amat'nna'an ka'a hukuman. Amole' na ka peh\u0113' sag\u014d' da'a angandusa pab\u012bng.\u201d   "
                            },
                            {
                                "text": "    Puwas e' amissala si Isa ma saga Parisi pab\u012bng, yukna, \u201cAku itu sawa pamasawa pikilan manusiya'. Sasuku ameya' ma aku, mbal to'ongan pal'ngngan ma deyom kalendoman sabab aniya' ma deyom pikilanna sawa ya makabuwan kallum ma manusiya'.\u201d  "
                            },
                            {
                                "text": "  Yuk saga Parisi ni si Isa, \u201cKa'a ilu anaksi'an di-nu na. Mbal tab'nnal saksi'nu bang ka hal anaksi'an di-nu.\u201d  "
                            },
                            {
                                "text": "  Anambung si Isa, yukna, \u201cMinsan aku anaksi'an di-ku, mattan asal panaksi'ku sabab kata'uwanku du bang minningga aku, maka bang pi'ingga papeh\u0113'anku. Sag\u014d' ka'am ilu, mbal kata'uwanbi bang minningga aku atawa bang pi'ingga."
                            },
                            {
                                "text": "Bang aniya' hukumbi, paghona'-hona' manusiya' ya pameya'anbi. Aku itu mbal angahukum a'a."
                            },
                            {
                                "text": "Sag\u014d' abila aku saupama angahukum, abontol du hukumanku sabab ngga'i ka aku dangan-danganku ya angahukum. Duwangan kami angahukum sabab ginapi' aku e' Mma'ku, ya bay amapi'itu aku."
                            },
                            {
                                "text": "Tasulat ma deyom sara'bi,\u201d yuk si Isa, \u201cbang duwangan ya anaksi' bo' maguyun panaksi' sig\u0101, magtaluwa' na."
                            },
                            {
                                "text": "Jari b'nnal bissalaku sabab duwa saksi'ku maguyun. Anaksi'an aku di-ku, maka Mma'ku, ya bay amapi'itu aku, anaksi'an aku du isab.\u201d  "
                            },
                            {
                                "text": "  Tinilaw si Isa e' saga Parisi, yuk sig\u0101m, \u201cMaingga mma'nu?\u201d   Yuk sambung si Isa, \u201cMbal kata'uwanbi Mma'ku, maka aku isab mbal kata'uwanbi. Sabab bang bay aku kata'uwanbi, ya du Mma'ku bay du isab kata'uwanbi.\u201d"
                            },
                            {
                                "text": "Binissala itu e' si Isa sabuna magpandu' ma deyom langgal pagkulbanan, ma atag pamat'nna'an saga tu'ung pangah\u016bgan sarakka. Sag\u014d' halam aniya' makasaggaw iya sabab halam gi' ta'abut waktu ya pangangganta' Tuhan.  "
                            },
                            {
                                "text": "  Manjari itu binalik e' Isa bay pamissalana ma saga a'a in\u0101n, yukna, \u201cS\u014dng na aku ala'an. Pihabi du aku sag\u014d' mbal aku tab\u0101kbi. Amatay sadja kam ma mbal ta'ampun dusabi. Mbal kam makapeh\u0113' ni papeh\u0113'anku.\u201d  "
                            },
                            {
                                "text": "  Angkan magtilaw-tilaw saga nakura' Yahudi, yuk sig\u0101m, \u201cAmapatay iya di-na bah\u0101', ya angkan yukna in kita mbal makapeh\u0113' ni papeh\u0113'anna?\u201d  "
                            },
                            {
                                "text": "  Amissala gi' si Isa, yukna, \u201cKa'am ilu porol asal ma babaw dunya itu. Sag\u014d' aku itu, sulga' ya lahatku. Kajarihanbi asal min dunya, bo' kajarihanku ngga'i ka."
                            },
                            {
                                "text": "Angkan kam haka'anku, in ka'am amatay sadja ma mbal ta'ampun dusabi. Sabab bang mbal pagkahagadbi bay pah'llingku ma pasal baranku bang sai aku, tantu kam amatay ma dusabi.\u201d  "
                            },
                            {
                                "text": "  \u201cSai ka to'ongan?\u201d yuk tilaw sig\u0101m.   Anambung si Isa, yukna, \u201cBuwat bay pangahakaku ma ka'am sangay min katagna'."
                            },
                            {
                                "text": "Maka aheka gi' pah'llingku pangahukum paldusahanbi. Daipara b'nnal sadja ya bay amapi'itu aku. Jari ai-ai takaleku min iya, ya he' sadja pangahakaku ma saga manusiya' ma dunya itu.\u201d  "
                            },
                            {
                                "text": "  Saguw\u0101' halam tahati e' sig\u0101m in Mma'na Tuhan ya pinagbissala itu e' si Isa."
                            },
                            {
                                "text": "Angkan yukna ni sig\u0101m, \u201cBang aku Anak Manusiya' ta'angkatbi na ni h\u0101g, minn\u0113' kata'uwanbi in aku baranku ya pah'llingku. Kata'uwanbi isab halam aniya' tahinangku bang min baran-baranku sadja, maka ai-ai pamandu'ku bay pamandu' aku e' Mma'ku."
                            },
                            {
                                "text": "Taptap pagapi' ma aku ya bay amapi'itu aku. Mbal aku pinasagaran e'na, sabab hinangku sadja ai-ai makasulut iya.\u201d"
                            },
                            {
                                "text": "Pagkale saga a'a in\u0101n ma pamissala si Isa, aheka sig\u0101m angandol ma iya.   "
                            },
                            {
                                "text": "    Jari itu ah'lling si Isa ni saga Yahudi ya am'nnal ma iya. \u201cBang kam atuyu' ameya' ma pandu'ku,\u201d yukna, \u201cmulidku na kam sab'nnal-b'nnal."
                            },
                            {
                                "text": "Makata'u du kam bang ingga ya kasab'nnalan min Tuhan, jari kasab'nnalan ya angaliyus ka'am min pagbanyaga'an.\u201d  "
                            },
                            {
                                "text": "  Anambung sig\u0101m, yuk-i, \u201cOy! Kami itu panubu' si Ibrahim. Halam kami bay tabanyaga' e' sai-sai. Angay ka makabissala in kami papuwas min pagbanyaga'an?\u201d  "
                            },
                            {
                                "text": "  Yuk sambung si Isa, \u201cB'nnal ya pangahakaku itu ma ka'am, sasuku magdusa binanyaga' du e' baya'na magdusa."
                            },
                            {
                                "text": "Banyaga' itu mbal kakkal ma okoman tag-dapu. Ya kakkal maina'an anakna lissi."
                            },
                            {
                                "text": "Angkan bang Anak Tuhan ya amalimaya ka'am min pagbanyaga'an, tantu du kam alimaya."
                            },
                            {
                                "text": "Kata'uwanku, panubu' kam asal si Ibrahim. Sag\u014d' bilahi kam amapatay aku sabab mbal tataima'bi pandu'ku."
                            },
                            {
                                "text": "Ya pamandu'ku ma ka'am itu bay pamata'u aku e' Mma'ku. Sag\u014d' nihinang e'bi saga hinang bay pamata'u ka'am e' pag'mma'anbi.\u201d  "
                            },
                            {
                                "text": "  Yuk saga Yahudi, \u201cSi Ibrahim ya pag'mma'an kami.\u201d   Yuk si Isa, \u201cBang bay kam b'nnal saga panubu' si Ibrahim, bay du tas'ppubi si Ibrahim maghinang saga hinangna."
                            },
                            {
                                "text": "Sag\u014d' bilahi kam amapatay aku saukat na kam bay haka'anku pasal kasab'nnalan bay takaleku min Tuhan. Halam bay makahinang buwatt\u0113' si Ibrahim."
                            },
                            {
                                "text": "Ya hinangbi na pa'in saga kahinangan mma'bi!\u201d   Magt\u016by anambung saga a'a in\u0101n, yuk sig\u0101m, \u201cLuwal Tuhan dakayu'-kayu' ya pag'mma'an kami. Maka kami itu anakna lissi.\u201d  "
                            },
                            {
                                "text": "  Yuk si Isa, \u201cBang Tuhan b'nnal pag'mma'anbi, bay du kam alasahan aku sabab min Tuhan aku angkanna aku maitu. Halam aku bay pi'itu min pagnahu'-nahu'ku, sag\u014d' pinapi'itu aku e' Tuhan."
                            },
                            {
                                "text": "Angay mbal tahatibi bissalaku? Sabab mbal kam makatatas akale ma lapal pamandu'ku.\u201d"
                            },
                            {
                                "text": "Yuk si Isa gi' ni sig\u0101m, \u201cNakura' saitan ya pag'mma'anbi. Ya angutbi subay ameya' ma kabaya'an mma'bi. Pamapatay asal iya min katagna'. Halam iya bay ameya' ma kasab'nnalan sabab halam aniya' b'nnal ma deyom kajarihanna. Kabiyaksahanna magputing angkan iya magputing na pa'in. Putingan to'ongan iya maka po'onan iya kaputingan kamemon."
                            },
                            {
                                "text": "Sag\u014d' aku,\u201d yuk si Isa, \u201cb'nnal sadja pah'llingku, ya po'on ka'am mbal magkahagad ma aku."
                            },
                            {
                                "text": "Halam aniya' ma ka'am makat\u014dngan aku dusa. B'nnal sadja pah'llingku, jari angay aku mbal pagkahagadbi?"
                            },
                            {
                                "text": "Bang a'a ganta' suku' Tuhan, ameya' iya ma pandu' Tuhan. Sag\u014d' ka'am ilu ngga'i ka suku' Tuhan, angkan kam mbal bilahi ameya'.\u201d   "
                            },
                            {
                                "text": "    Sakali sinambungan si Isa e' saga nakura' Yahudi he', yuk sig\u0101m, \u201cTaluwa' ya bay yuk kami, in ka'a ngga'i ka Yahudi. A'a Samariya ka, maka pas\u014dran ka saitan!\u201d  "
                            },
                            {
                                "text": "  Yuk si Isa, \u201cHalam aku pas\u014dran saitan. Aku itu, mahaldika'ku sadja Mma'ku, sag\u014d' ka'am ilu hal angahalipulu aku."
                            },
                            {
                                "text": "Mbal aku amiha kamahaldika'anku. Aniya' sadd\u012b amiha, jari in iya angahukum."
                            },
                            {
                                "text": "B'nnal ya pangahakaku itu ma ka'am, sasuku ameya' ma pamandu'ku mbal to'ongan amatay salama-lama.\u201d  "
                            },
                            {
                                "text": "  \u201cNa,\u201d yuk sig\u0101m, \u201cmakatantu kami to'ongan in ka'a kas\u014dran saitan! Minsan si Ibrahim maka kanabi-nabihan kamemon, wa'i magpatayan. Ati yuknu mbal magkamatay salama-lama sasuku ameya' ma pamandu'nu."
                            },
                            {
                                "text": "Angay, palabi bah\u0101' kawasanu min kawasa ka'mbo'an kami si Ibrahim? Minsan si Ibrahim, minsan saga kanabi-nabihan kamemon, bay du sig\u0101m amatay. Sai ka bah\u0101' angkan ka magnahu'-nahu' buwattilu?\u201d  "
                            },
                            {
                                "text": "  Anambung isab si Isa, yukna, \u201cBang aku saupama angamahaldika' di-ku, halam aniya' kap\u016bsanna. Sag\u014d' Mma'ku ya angamahaldika' aku, ya yukbi in iya pagtuhananbi."
                            },
                            {
                                "text": "Mbal minsan kata'uwanbi Tuhan, sag\u014d' aku ya ata'uwan iya. Bang saupama yukku in aku mbal makata'uwan Tuhan, na, putingan aku buwat ka'am. Daipara kata'uwanku asal Tuhan, maka beya'ku saga panoho'anna."
                            },
                            {
                                "text": "Ka'mbo'anbi si Ibrahim in\u0101n, bay kin\u014dgan pagka kata'uwanna aniya' waktu sinos\u014dng kapang'nda'na ma aku pi'itu ni dunya. Manjari pag'nda'na ma kapi'ituku landu' iya ak\u014dd.\u201d  "
                            },
                            {
                                "text": "  Anambung sig\u0101m ma si Isa, yuk-i, \u201cBuwattingga kapag'nda'nu maka si Ibrahim? Mbal gi' minsan limamp\u016b' tahun umulnu.\u201d  "
                            },
                            {
                                "text": "  Yuk si Isa gi' ni sig\u0101m, \u201cB'nnal ya pangahakaku itu ma ka'am, ma halam gi' si Ibrahim bay nianakan, asal na aku.\u201d"
                            },
                            {
                                "text": "Manjari saga Yahudi in\u0101n ang\u0101' batu pamantung sig\u0101m ma si Isa, daipara palimbu iya ati paluwas min langgal pagkulbanan e'.    "
                            }
                        ]
                    },
                    {
                        "verses": [
                            {
                                "text": "    Pal'ngngan pa'in si Isa, aniya' dakayu' l'lla ta'nda'na, a'a bay abuta min deyom kandang."
                            },
                            {
                                "text": "Tinilaw si Isa e' saga mulidna, yuk-i, \u201cTuwan guru, angay a'a itu abuta? Min dusana atawa min dusa ina'-mma'na?\u201d  "
                            },
                            {
                                "text": "  Yuk sambung si Isa, \u201cYa kabutana itu ngga'i ka ma sabab dusana atawa dusa matto'ana. Abuta iya supaya iya pama'nda'an kawasa Tuhan."
                            },
                            {
                                "text": "Sat'ggol halam pas'ddop llaw, subay hinangta saga hinang Tuhan ya bay amapi'itu aku,\u201d yuk si Isa. \u201cBang ta'abut na sangom, halam aniya' makapaghinang."
                            },
                            {
                                "text": "Sat'ggolku maitu ma dunya amuwan aku kasawahan ma pikilan manusiya'.\u201d  "
                            },
                            {
                                "text": "  Apuwas pah'lling si Isa itu, angaludja' iya ni tana'. Pinapaglamugay ludja' maka tana' nihinang pisak, ati niakup e'na bo' pineheran ni mata a'a abuta in\u0101n."
                            },
                            {
                                "text": "Yuk si Isa ni iya, \u201cPeh\u0113' ka ni tigbaw Silowam akula'up.\u201d (Ya hati Silowam itu, \u2018pinabeya'\u2019.) Manjari peh\u0113' na l'lla buta in\u0101n akula'up. Pagb\u012bngna minn\u0113', maka'nda' na iya.  "
                            },
                            {
                                "text": "  Ta'nda' iya e' saga sehe'na dal\u016bng maka e' saga a'a bay maka'nda' iya angamu' sarakka. Yuk sig\u0101m, \u201cYa na itu bah\u0101' a'a bay aningk\u014d' angamu' sarakka in\u0101n?\u201d  "
                            },
                            {
                                "text": "  Yuk kasehe'an, \u201cAho', ya na ko'.\u201d   Yuk kasehe'an isab, \u201cNgga'i ka. Hal iya angaluwa a'a buta he'.\u201d   Saguw\u0101' ah'lling magbaran in a'a buta, yukna, \u201cAku na ko' itu.\u201d  "
                            },
                            {
                                "text": "  \u201cBuwattingga angkan kaka'nda'nu?\u201d yuk tilaw sig\u0101m.  "
                            },
                            {
                                "text": "  Anambung iya, yukna, \u201cA'a ni\u014dnan si Isa bay angakup pisak pineheran ni mataku. Puwas e' sin\u014d' aku peh\u0113' ni tigbaw Silowam akula'up, ati peh\u0113' aku. Makakula'up pa'in, magt\u016by aku maka'nda'.\u201d  "
                            },
                            {
                                "text": "  \u201cMaingga na a'a in\u0101n?\u201d yuk sig\u0101m.   Yuk sambungna, \u201cSitta'a, mbal kata'uwanku.\u201d   "
                            },
                            {
                                "text": "    Sakali binowa l'lla bay abuta ni saga Parisi."
                            },
                            {
                                "text": "Na, ya llaw kapangakup pisak e' si Isa maka kapamauli'na mata a'a buta he', llaw Sabtu'."
                            },
                            {
                                "text": "Manjari pinariksa' a'a itu e' saga Parisi bang buwattingga iya maka'nda'. Yukna ma sig\u0101m, \u201cBay iya amat'nna' pisak ni mataku. Puwas e' akula'up aku. Pagkula'up itu magt\u016by aku maka'nda' na.\u201d  "
                            },
                            {
                                "text": "  Yuk saga Parisi kasehe', \u201cA'a in\u0101n ngga'i ka min Tuhan, sabab talanggalna sara' pasal llaw Sabtu' pagka buwatt\u0113' hinangna.\u201d   Sag\u014d' yuk kasehe', \u201cBang a'a dusahan, mbal tahinangna buwat saga hinang makainu-inu itu.\u201d Manjari mbal maguyun pikilan sig\u0101m.  "
                            },
                            {
                                "text": "  Ma katapusanna atilaw sig\u0101m pabalik ma a'a buta he', yuk-i, \u201cYa yuknu in matanu bay kauli'an e' a'a in\u0101n. Sai iya, bang ma bistahannu?\u201d   Yuk a'a bay abuta he', \u201cBang ma aku, in iya dakayu' nabi.\u201d  "
                            },
                            {
                                "text": "  Sag\u014d' mbal am'nnal saga nakura' Yahudi in a'a in\u0101n bay buta tagna'. Angkan nilinganan ina'-mma'na e' sig\u0101m bo' tinilaw."
                            },
                            {
                                "text": "Yuk sig\u0101m, \u201cA'a itu, anakbi bah\u0101'? B'nnal bah\u0101', asal buta iya min deyom kandang? Buwattingga kaka'nda'na itu?\u201d  "
                            },
                            {
                                "text": "  Yuk saga matto'ana, \u201cAho', anak kami ko' itu. Maka b'nnal isab, abuta iya asal min deyom kandang."
                            },
                            {
                                "text": "Sag\u014d' mbal kata'uwan kami bang buwattingga bay kaka'nda'na atawa bang sai bay makauli' matana. Tilawunbi iya. Asangpot na iya, ata'u du anambung.\u201d"
                            },
                            {
                                "text": "Buwatt\u0113' panambung saga matto'a l'lla he' sabab tin\u0101w sig\u0101 ma pagnakura'an. Sabab bay na maggara' saga nakura', bang aniya' a'a magsab'nnal ma si Isa in iya Al-Masi ya tapene' e' Tuhan, mbal pinas\u014dd ni deyom langgal."
                            },
                            {
                                "text": "Angkan yuk matto'ana, \u201cTilawunbi iya, asangpot na iya.\u201d  "
                            },
                            {
                                "text": "  Jari itu a'a bay abuta he' nilinganan pabalik e' saga nakura' Yahudi. Yuk sig\u0101m ni iya, \u201cPasapahanta ka, saksi'tam Tuhan. Kata'uwan kami, dusahan asal a'a bay amauli' ka'a.\u201d  "
                            },
                            {
                                "text": "  Anambung a'a he', yukna, \u201cMbal kata'uwanku bang iya taga-dusa atawa halam. Sag\u014d' bang ma pana'uku, bay aku buta ati maka'nda' na aku.\u201d  "
                            },
                            {
                                "text": "  Tinilaw iya pabalik e' sig\u0101m, yuk-i, \u201cAi bay hinangna ni ka'a? Buwattingga e'na amauli' matanu?\u201d  "
                            },
                            {
                                "text": "  Anambung iya, yukna, \u201cBay na kam haka'anku sag\u014d' mbal aku kalebi. Angay kam bilahi akale pab\u012bng? Baya'an kam bah\u0101' magpamulid ma iya?\u201d  "
                            },
                            {
                                "text": "  Pinah'llingan iya la'at e' saga nakura' in\u0101n, yuk sig\u0101m, \u201cKa'a mulidna. Kami itu mulid si Musa."
                            },
                            {
                                "text": "Kata'uwan kami in si Musa bay kapalmanan e' Tuhan. Saguw\u0101' a'a ina'an, mbal minsan kata'uwan kami bang minningga.\u201d  "
                            },
                            {
                                "text": "  Anambung a'a bay abuta, yukna, \u201cAinu-inu aku. Mbal iya kata'uwanbi bang minningga, sag\u014d' makapauli' iya mataku."
                            },
                            {
                                "text": "Kata'uwantam in Tuhan mbal akale ma a'a dusahan. Ya kinale e' Tuhan bang a'a magmat\u0101wan iya maka maghinang kabaya'anna."
                            },
                            {
                                "text": "Sangay min katagna' dunya, yamboho' kita makakale aniya' makapauli' a'a bay buta min deyom kandang."
                            },
                            {
                                "text": "Abila a'a in\u0101n ngga'i ka min Tuhan, tantu iya mbal makahinang saga hinang buwattitu.\u201d  "
                            },
                            {
                                "text": "  Pinabukagan iya e' sig\u0101m, yuk-i, \u201cDusahan ka min llaw kapaganak ma ka'a sampay ni kaheyanu, ati pandu'annu kami bah\u0101'?\u201d Jari pinaluwas iya e' saga nakura' in\u0101n min deyom langgal.   "
                            },
                            {
                                "text": "    Takale pa'in e' si Isa pasal a'a bay buta in\u0101n pinaluwas na min deyom langgal, magt\u016by peh\u0113' si Isa amiha iya. Tab\u0101k pa'in iya, yuk si Isa, \u201cMagkahagad ka bah\u0101' ma a'a ni\u014dnan Anak Manusiya'?\u201d  "
                            },
                            {
                                "text": "  Anambung a'a itu, yukna, \u201cSai iya, Tuwan? Haka'in aku supaya aku magkahagad ma iya.\u201d  "
                            },
                            {
                                "text": "  Yuk si Isa ma iya, \u201cTa'nda'nu na iya, maka itiya' na iya anuli-nulihan ka'a buwattina'an.\u201d  "
                            },
                            {
                                "text": "  Magt\u016by pasujud a'a itu ma dahuan si Isa, maka e'na ah'lling, \u201cTuwan Pangh\u016b', magkahagad aku ma ka'a.\u201d  "
                            },
                            {
                                "text": "  Yuk si Isa, \u201cAngkan aku pi'itu ni dunya, supaya papagsaddiku saga manusiya'. Jari sasuku a'a bay buta maka'nda' du, maka sasuku bay maka'nda' tabuta du.\u201d  "
                            },
                            {
                                "text": "  Takale pa'in pah'lling si Isa itu e' saga Parisi kasehe'an bay maina'an, atilaw sig\u0101m ma iya. Yuk sig\u0101m, \u201cKami bah\u0101' pah'llingnu sali' hantang buta?\u201d  "
                            },
                            {
                                "text": "  Anambung si Isa, yukna, \u201cAbila kam bay buta, mbal du kam kat\u014dngan dusa. Pagka yukbi in ka'am maka'nda' du, na, taga-dusa gi' kam sabab mbal beya'bi kabaya'an Tuhan.\u201d    "
                            }
                        ]
                    },
                    {
                        "verses": [
                            {
                                "text": "    Manjari magparalilan si Isa, yukna, \u201cB'nnal pangahakaku itu ma ka'am, bang aniya' a'a pas\u014dd ni deyom kuralan bili-bili, ma halam palabay min lawang sag\u014d' pas\u014dd min palabayan sadd\u012b, a'a in\u0101n panangkaw maka pangalangpas."
                            },
                            {
                                "text": "Sag\u014d' bang a'a pas\u014dd min lawang, ya na ina'an a'a angupiksa' bili-bili."
                            },
                            {
                                "text": "Tantu iya niukaban e' tunggu' lawang. Paglinganna \u014dn saga bili-bilina pakaniya-pakaniya, tapanhid suwalana e' sig\u0101m ati bowana sig\u0101m paluwas min deyom kural."
                            },
                            {
                                "text": "Makaluwas pa'in, parah\u016b iya ati paturul saga bili-bili min buli'anna sabab tapanhid suwalana."
                            },
                            {
                                "text": "Bang a'a sadd\u012b, mbal du tinurul e' bili-bili. Alahi sadja sig\u0101m sabab mbal tapanhid suwalana.\u201d"
                            },
                            {
                                "text": "Kissa itu bay pamaralil e' si Isa ma saga a'a in\u0101n sag\u014d' halam tahati e' sig\u0101m.  "
                            },
                            {
                                "text": "  Angkanna ah'lling si Isa ma sig\u0101m pabalik, yukna, \u201cB'nnal ya pangahakaku itu ma ka'am, aku itu ibarat lawang palabayan saga bili-bili."
                            },
                            {
                                "text": "Saga a'a bay pi'itu dah\u016b min aku sali' a'a anangkaw, a'a angalangpas. Saguw\u0101' halam sig\u0101m kinale e' saga a'a suku'ku."
                            },
                            {
                                "text": "Aku itu ibarat lawang,\u201d yuk si Isa. \u201cSai-sai pas\u014dd labay min aku, lappasan du iya. Limaya du iya mags\u014dd-luwas ati makab\u0101k iya kalluman."
                            },
                            {
                                "text": "Bang a'a angalangpas, halam aniya' gawina pi'itu sadd\u012b min anangkaw maka amapatay maka amaka'at. Sag\u014d' ya gawiku pi'itu amuwan kallum ma manusiya', kallum mamarahi h\u0101pna.  "
                            },
                            {
                                "text": "  \u201cAku itu,\u201d yuk si Isa, \u201cibarat a'a tag-bili-bili ah\u0101p sidda pangupiksa'na ma saga bili-bilina. A'a in\u0101n maglilla' amatay ma sabab sig\u0101m."
                            },
                            {
                                "text": "Sag\u014d' mbal magparuli to'ongan a'a ginadjihan anunggu' sabab ngga'i ka iya tag-dapu. Angkan bang aniya' ta'nda'na ero' talun pasekot, magt\u016by pasagaranna saga bili-bili ati alahi iya minn\u0113'. Saga bili-bili kasehe' tas'kkat e' ero', kasehe' akaukanat."
                            },
                            {
                                "text": "Ya angkan a'a in\u0101n alahi sabab ginadjihan sadja iya. Halam aniya' pagka'inoganna ma saga bili-bili."
                            },
                            {
                                "text": "Aku itu,\u201d yuk si Isa, \u201cibarat a'a tag-bili-bili ah\u0101p pangupiksa'na ma saga bili-bilina. Kami maka Mma'ku magkata'u to'ongan. Damikiyanna aku maka saga a'a suku'ku, ata'u aku ma sig\u0101m maka ata'u sig\u0101m ma aku. Maglilla' isab aku amatay ma sabab sig\u0101m."
                            },
                            {
                                "text": "Aku itu,\u201d yuk si Isa, \u201cibarat a'a tag-bili-bili ah\u0101p pangupiksa'na ma saga bili-bilina. Kami maka Mma'ku magkata'u to'ongan. Damikiyanna aku maka saga a'a suku'ku, ata'u aku ma sig\u0101m maka ata'u sig\u0101m ma aku. Maglilla' isab aku amatay ma sabab sig\u0101m."
                            },
                            {
                                "text": "Aniya' gi' saga a'a suku'ku sadd\u012b minnitu. Ibarat sig\u0101m bili-bili ma kuralan sadd\u012b. Ya du sig\u0101m subay bowaku. Angasip du sig\u0101m ma suwalaku ati pagdakayu'ku sig\u0101m, manjari dakayu' du angupiksa' sig\u0101m kamemon.  "
                            },
                            {
                                "text": "  \u201cKinalasahan aku e' Mma'ku Tuhan sabab maglilla' aku amatay bo' supaya bawi'ku kallumku pab\u012bng."
                            },
                            {
                                "text": "Halam aniya' taga-kapatut amapatay aku, sabab aku ya magkabaya'an amatay maka mbal. Taga-kapatut aku maglilla' kallum baranku, maka taga-kapatut amakallum baranku pab\u012bng. Panoho'an Mma'ku ko' itu ma aku.\u201d  "
                            },
                            {
                                "text": "  Makakale pa'in saga a'a ma pamissala si Isa in\u0101n, magt\u016by sig\u0101m abahagi' duwa pabalik."
                            },
                            {
                                "text": "Aheka sig\u0101m angupama, yuk-i, \u201cA'a itu sin\u014dd saitan! Binelaw! Angay iya kalebi?\u201d  "
                            },
                            {
                                "text": "  Sag\u014d' yuk kasehe'an, \u201cBang a'a kas\u014dran saitan mbal iya makabissala buwat pamissalana itu. Maka bang saitan, mbal tapa'nda'na a'a buta.\u201d   "
                            },
                            {
                                "text": "    Manjari timpu paghaggut na, waktu isab Paghinang Pagsussi ma langgal pagkulbanan ma Awrusalam."
                            },
                            {
                                "text": "Ina'an si Isa ma deyom langgal lum'ngngan ma saurung ya ni\u014dnan Saurung Sulayman."
                            },
                            {
                                "text": "Jari magtimukan saga a'a peh\u0113' ni sakalibutna. Yuk sig\u0101m ni iya, \u201cAt'ggol gi' ka bah\u0101' amahati kami bang sai ka? Bang ka b'nnal Al-Masi ya tapene' e' Tuhan, subay kami haka'annu pah\u0101p.\u201d  "
                            },
                            {
                                "text": "  Anambung si Isa, yukna, \u201cBay na kam haka'anku sag\u014d' halam aku bay pagkahagadbi. Ya amata'uwan ka'am bang sai aku, ya na saga hinang makainu-inu bay hinangku min \u014dn Mma'ku."
                            },
                            {
                                "text": "Sag\u014d' mbal aku pagkahagadbi sabab ka'am ilu ngga'i ka saga bili-biliku, ngga'i ka suku'ku."
                            },
                            {
                                "text": "Saga bili-biliku angasip du ma suwalaku. Kata'uwanku sig\u0101m maka paturul du sig\u0101m ma aku."
                            },
                            {
                                "text": "Buwananku sig\u0101m kallum kakkal ni kasaumulan. Mbal to'ongan sig\u0101m amutawan min Tuhan sumiyan-sumiyan, maka halam aniya' makaragtu' sig\u0101m min komkomanku."
                            },
                            {
                                "text": "Bay sig\u0101m pamasuku'an aku e' Mma'ku, maka akawasa iya min kamemon. Halam aniya' makaragtu' saga a'a suku'ku min komkomanna."
                            },
                            {
                                "text": "Aku maka Mma'ku dakayu' du.\u201d  "
                            },
                            {
                                "text": "  Pagkale saga a'a ma lling si Isa he', amuwa' sig\u0101m batu pab\u012bng pamantung sig\u0101m ma iya."
                            },
                            {
                                "text": "Yukna ni sig\u0101m, \u201cAheka hinang ah\u0101p bay pa'nda'anku ni ka'am, saga hinang bay pamahinang aku e' Mma'ku Tuhan. Hinang ingga ya kab'nsihanbi, ya angkan kam bilahi amantung aku?\u201d  "
                            },
                            {
                                "text": "  Yuk sambung saga a'a in\u0101n, \u201cNgga'i ka ma sabab hinangnu ah\u0101p ya angkan kami magbamba amantung ka'a, sag\u014d' ma sabab llingnu pangkal tudju ni Tuhan. Manusiya' sadja ka, bo' pa'in maglaku-laku ka in ka'a Tuhan.\u201d  "
                            },
                            {
                                "text": "  Yuk si Isa ni sig\u0101m, \u201cNa, tasulat asal ma deyom Kitab Tawrat ya pamissala Tuhan ni saga manusiya'. Yuk-i, \u2018Ka'am ilu saga tuhan.\u2019"
                            },
                            {
                                "text": "Na, kata'uwantam in kamemon tasulat ma deyom Kitab mbal to'ongan apinda salama-lama. Bang Tuhan ang\u014dn tuhan ma saga a'a bay pamuwananna lapalna,"
                            },
                            {
                                "text": "ya lagi'na aku patut ni\u014dnan Anak Tuhan. Sabab tapene' aku e' Tuhan bo' ma iya sadja, maka pinapi'itu aku e'na ni dunya. Jari angay yukbi in aku ah'lling pangkal tudju ni Tuhan pagka yukku in aku Anak Tuhan?"
                            },
                            {
                                "text": "Bang aku saupama mbal angahinang saga hinang kabaya'an Mma'ku, da'a aku pagkahagarunbi."
                            },
                            {
                                "text": "Sag\u014d' bang magtaluwa' hinangku maka kabaya'an Tuhan, na, pagkahagarunbi kahinanganku sadja, minsan kam mbal makab'nnal ma pah'llingku. Sabab minn\u0113' kata'uwanbi to'ongan maka tahatibi in Mma'ku maka aku dakayu' du.\u201d"
                            },
                            {
                                "text": "Magt\u016by pasulay saga a'a in\u0101n pabalik anaggaw si Isa, sag\u014d' makapuwas iya min pang'ntanan sig\u0101m.  "
                            },
                            {
                                "text": "  Puwas e' pabalik si Isa peh\u0113' ni dambila' sapa' Jordan, ni bay pagpandihan saga a'a e' si Yahiya waktu tagna'. Pat'nna' si Isa maina'an daka pilambahangi."
                            },
                            {
                                "text": "Jari aheka a'a peh\u0113' ni iya. Yuk suli-suli sig\u0101m, \u201cSi Yahiya halam bay makahinang saga paltanda'an kainu-inuhan a'a, sag\u014d' b'nnal sadja kamemon bay pah'llingna pasal si Isa.\u201d"
                            },
                            {
                                "text": "Ati aheka a'a mah\u0113' angandol ma si Isa.    "
                            }
                        ]
                    },
                    {
                        "verses": [
                            {
                                "text": "    Na, aniya' dakayu' l'lla asaki, \u014dnna si Lasarus. Ina'an iya maglahat ma kaluma'an Betani maka duwangan danakanna d'nda, si Mariyam maka si Marta."
                            },
                            {
                                "text": "In si Mariyam dakayu' d'nda ya amu'usan ns'llan pahamut ni tape' Pangh\u016b' Isa bo' sapuhanna maka bu'unna."
                            },
                            {
                                "text": "Jari itu, pagga abangat saki si Lasarus, aniya' lapal pinabeya' e' duwangan danakanna ni si Isa, yuk-i, \u201cTuwan, asaki bagaynu ya kalasahannu.\u201d  "
                            },
                            {
                                "text": "  Takale pa'in lapal itu e' si Isa, yukna, \u201cYa kamaujuran saki si Lasarus in\u0101n ngga'i ka du kamatay, sag\u014d' sanglit ni Tuhan, supaya sinanglitan isab Anak Tuhan.\u201d"
                            },
                            {
                                "text": "Na, alasa asal si Isa ma t'llungan magdanakan in\u0101n, disi Marta maka si Mariyam maka si Lasarus."
                            },
                            {
                                "text": "Sag\u014d' pagta'una in si Lasarus wa'i asaki, angagad gi' iya duwang'llaw mah\u0113' ma pat'nna'anna."
                            },
                            {
                                "text": "Yuk si Isa ni saga mulidna, \u201cS\u016bng kitam pab\u012bng peh\u0113' ni lahat Yahudiya.\u201d  "
                            },
                            {
                                "text": "  Yuk saga mulidna ni iya, \u201cTuwan Guru, baha'u ka arak pinagbantung e' saga Yahudi bo' ka pinapatay. Ati maggara' na ka isab pab\u012bng peh\u0113'?\u201d  "
                            },
                            {
                                "text": "  Anambung si Isa, yukna, \u201cDa'a kam asusa. Aniya' sangp\u016b' maka duwanj\u0101m kasawahan ma deyom dang'llaw. Bang kita ganta' lum'ngngan ma waktu llaw mbal makarugtul tape'ta sabab asawa asal dunya."
                            },
                            {
                                "text": "Sag\u014d' bang kita lum'ngngan waktu sangom makarugtul sadja sabab ma deyom kita lendom.\u201d"
                            },
                            {
                                "text": "Akatis pa'in lling si Isa itu, yukna ni saga mulidna, \u201cSi Lasarus bagaytam in\u0101n wa'i tatuli. Sag\u014d' peh\u0113' aku amati' iya.\u201d  "
                            },
                            {
                                "text": "  Yuk saga mulidna ni iya, \u201cTuwan, pauli' du iya bang hal atuli.\u201d  "
                            },
                            {
                                "text": "  Kinata'uwan asal e' si Isa in si Lasarus amatay na, sag\u014d' bang ma pangannal saga mulidna d\u012b tuli ya pagpa'inna."
                            },
                            {
                                "text": "Angkan pinatampal e' si Isa llingna, yukna, \u201cAmatay na si Lasarus."
                            },
                            {
                                "text": "Ah\u0101p aku halam makamah\u0113' ma Betani ma waktu kasaki si Lasarus, sabab tantu du kam angandol ma aku bang ta'nda'bi ka-e'ku ma iya. S\u016bng kitam peh\u0113'.\u201d  "
                            },
                            {
                                "text": "  Manjari si Tomas, ya niranglay K'mbal, ah'lling ni saga pagkahina, yukna, \u201cS\u016bng. Parongan kitam kamemon minsan kitam paunung ma iya sampay ni kamatay.\u201d   "
                            },
                            {
                                "text": "    At'kka pa'in disi Isa ni Betani, tata'una mpat llaw na bay kapangubul si Lasarus."
                            },
                            {
                                "text": "Betani itu asal asekot ni Awrusalam, saga dabatu lawakna,"
                            },
                            {
                                "text": "jari aheka saga a'a min lahat Yahudiya magbunyug peh\u0113' ni si Mariyam maka ni si Marta pasal kamatay danakan sig\u0101 l'lla."
                            },
                            {
                                "text": "Manjari itu, takale pa'in e' si Marta pasal si Isa ilu na, peh\u0113' iya anampang. Si Mariyam tabba ma deyom luma'."
                            },
                            {
                                "text": "Magb\u0101k pa'in si Marta maka si Isa, yukna ni si Isa, \u201cTuwan Pangh\u016b', bang ka bay maitu mbal du bay amatay danakanku!"
                            },
                            {
                                "text": "Sag\u014d' kata'uwanku, minsan ma buwattitu, nir\u016blan ka e' Tuhan ma ai-ai amu'nu.\u201d  "
                            },
                            {
                                "text": "  Yuk si Isa ni iya, \u201cAllum du danakannu pab\u012bng.\u201d  "
                            },
                            {
                                "text": "  Yuk si Marta, \u201cAho', Tuwan, kata'uwanku. Pabangun du iya ni kallum ma llaw kahinapusan.\u201d  "
                            },
                            {
                                "text": "  Yuk si Isa ni iya, \u201cAku ya magpakallum saga a'a magpatayan, maka aku ya po'onan kallum. Sai-sai angandol ma aku allum du minsan iya amatay na."
                            },
                            {
                                "text": "Sasuku isab allum bo' angandol ma aku, mbal magkamatay sampay ni kasaumulan.\u201d Manjari atilaw si Isa ni si Marta, yukna, \u201cMagkahagad ka bah\u0101'?\u201d  "
                            },
                            {
                                "text": "  \u201cAho', Pangh\u016b'ku,\u201d yuk si Marta, \u201cmagkahagad aku in ka'a Al-Masi, Anak Tuhan, ya lagaran kami pi'itu ni dunya.\u201d  "
                            },
                            {
                                "text": "  Akatis pa'in lling si Marta itu, peh\u0113' iya angalinganan danakanna si Mariyam bo' yampa singu'-singu'na, yukna, \u201cItiya' na Tuwan Guru amiha ka'a.\u201d"
                            },
                            {
                                "text": "Pagkale itu e' si Mariyam, pabuhat iya min paningk\u014d'anna bo' parai'-dai' peh\u0113' ni si Isa."
                            },
                            {
                                "text": "Halam gi' makasampay si Isa peh\u0113' ni kaluma'an sag\u014d' ina'an iya masi gi' ma bay pasampangan si Marta ma iya."
                            },
                            {
                                "text": "Aniya' saga a'a ma luma' magtingk\u014d'an maka si Mariyam. Jari pag'nda' sig\u0101m ma iya pabuhat maka paluwas magdai'-dai', magt\u016by du sig\u0101m paturul. Pangannal sig\u0101m in si Mariyam peh\u0113' ni kubul maglemong mah\u0113'.  "
                            },
                            {
                                "text": "  Sag\u014d' si Isa ya papeh\u0113'anna. Pag'nda'na ma si Isa pasujud iya ni dahuan tape'na, maka yukna, \u201cPangh\u016b'ku, bang ka bay maitu, mbal du bay amatay danakanku.\u201d  "
                            },
                            {
                                "text": "  Maka'nda' pa'in si Isa ma si Mariyam maglemong, sampay saga sehe'na Yahudi ameya'-meya' isab maglemongan, magt\u016by iya angandu'-ngandu' maka ahansul deyom atayna."
                            },
                            {
                                "text": "\u201cMaingga,\u201d yukna, \u201cbay pangubulanbi iya?\u201d   Yuk sig\u0101m, \u201cTuwan, pi'itu ka nda'un.\u201d  "
                            },
                            {
                                "text": "  Anangis si Isa.  "
                            },
                            {
                                "text": "  Yuk suli-suli saga a'a he', \u201cNda'unbi ba kaheya lasana ma si Lasarus.\u201d  "
                            },
                            {
                                "text": "  Sag\u014d' yuk kasehe', \u201cSi Isa itu bay makapaka'nda' saga a'a buta. Angay halam tatabangna si Lasarus bo' mbal amatay?\u201d   "
                            },
                            {
                                "text": "    Na, angandu'-ngandu' si Isa pab\u012bng bo' peh\u0113' ni kubul. In kubul in\u0101n bay ma deyom songab batu maka aniya' batu panambol iya."
                            },
                            {
                                "text": "Pagt'kka sig\u0101m ni kubul, yuk si Isa, \u201cLa'aninbi batu ilu.\u201d   Sag\u014d' ah'lling si Marta, danakan a'a bay amatay itu. Yukna ni si Isa, \u201cAbau na iya, Tuwan, sabab ka'mpat llawna na.\u201d  "
                            },
                            {
                                "text": "  Yuk si Isa ma iya, \u201cBay na ka haka'anku, maka'nda' ka kawasa Tuhan, bang pa'in ka magkahagad.\u201d"
                            },
                            {
                                "text": "Sakali nila'anan e' sig\u0101m batu panambol kubul. Pahangad si Isa angamu'-ngamu' ni Tuhan. \u201cO Mma',\u201d yukna, \u201cmagsukul aku sabab takalenu pangamu'ku."
                            },
                            {
                                "text": "Kata'uwanku in ka'a akale na pa'in ma aku, sag\u014d' paluwasku bissalaku itu ma sabab saga a'a itu supaya sig\u0101m am'nnal in ka'a bay amapi'itu aku.\u201d"
                            },
                            {
                                "text": "Pagubus bissalana itu, angalingan iya pakosog yukna. \u201cLasarus! Paluwas ka pi'itu.\u201d"
                            },
                            {
                                "text": "Magt\u016by paluwas a'a bay amatay. Masi saputna ma tape'-tanganna maka masi turung-mukana. Yuk si Isa ni sig\u0101m, \u201cLa'aninbi saputna ilu, bo' pasagarinbi iya pal'ngnganan di-na.\u201d   "
                            },
                            {
                                "text": "     Aheka saga a'a, bay pina'an ni si Mariyam, maka'nda' hinang si Isa itu ati magkahagad na sig\u0101m ma iya."
                            },
                            {
                                "text": "Sag\u014d' aniya' sig\u0101m kasehe' peh\u0113' ni saga Parisi anumbung pasal bay hinang si Isa."
                            },
                            {
                                "text": "Angkanna saga Parisi maka saga imam nakura' bay amapagtipun Tumpukan Maghuhukum. Yuk sig\u0101m, \u201cAi bah\u0101' hinangtam ni a'a itu? Aheka na paltanda'an kainu-inuhan a'a, tahinang e'na."
                            },
                            {
                                "text": "Bang iya pasangdantam,\u201d yuk sig\u0101m, \u201ctantu magkahagad saga a'a kamemon ma iya. Ati pi'itu saga nakura' R\u014dm angamula bangsatam sampay langgaltam.\u201d  "
                            },
                            {
                                "text": "  Aniya' dakayu' anambung, \u014dnna si Kayapas. Imam Muwallam iya ma tahun ina'an-i. Yuk si Kayapas itu, \u201cSali' halam aniya' panghatibi."
                            },
                            {
                                "text": "Hatiunbi itu: padpad magmula katibu'ukan bangsatam kamemon, ah\u0101p lagi' bang dakayu' a'a sadja amatay ganti'tam kamemon.\u201d  "
                            },
                            {
                                "text": "  Ya pinagba'at itu e' si Kayapas ngga'i ka min baranna. Buwatt\u0113' pah'llingna sabab in iya Imam Muwallam ma tahun ina'an-i. Angkan tapagba'at e'na in si Isa subay pinapatay pangangganti' bangsa Isra'il."
                            },
                            {
                                "text": "Ngga'i ka hal bangsa Isra'il, saguw\u0101' amatay iya pangangganti' saga panganak Tuhan ya apulak-palik ma kalahat-lahatan bo' supaya sig\u0101m pinapagdakayu'."
                            },
                            {
                                "text": "Jari itu, tinagna'an min llaw ina'an-i, maggara' na saga a'a in\u0101n amapatay si Isa."
                            },
                            {
                                "text": "Angkan iya mbal na patampal ni kaheka'an a'a mah\u0113' ma lahat Yahudiya. Gom pa'in iya maka saga mulidna ala'an peh\u0113' ni Epra'im, kauman ma bihing lahat paslangan, ati maina'an iya pat'nna' maka saga mulidna.  "
                            },
                            {
                                "text": "  Manjari asekot na paghinang saga Yahudi ya ni\u014dnan Hinang Paglakad. Aheka saga a'a min kalahat-lahatan wa'i patukad ni Awrusalam magpandi sussi bo' supaya sig\u0101m manjari palamud ma paghinang."
                            },
                            {
                                "text": "Amiha na pa'in sig\u0101m ma si Isa kalu iya ina'an ma Awrusalam, jari atipun pa'in sig\u0101m ma deyom langgal pagkulbanan, magkihaka sig\u0101m dangan maka dangan. Yuk sig\u0101m, \u201cAi ma pikilanbi? Pi'itu bah\u0101' si Isa ni paghinangan? Arai' mbal, \u0101?\u201d"
                            },
                            {
                                "text": "Buwatt\u0113' pagbissala sig\u0101m sabab aniya' bay panoho'an saga imam alanga maka saga Parisi, bang aniya' kono' makata'uwan kamaina'anan si Isa, subay pata'una magt\u016by saga nakura' supaya iya sinaggaw.    "
                            }
                        ]
                    },
                    {
                        "verses": [
                            {
                                "text": "     Nnom llaw la'a bo' Hinang Paglakad, at'kka si Isa ni Betani, kaluma'an si Lasarus ya a'a bay pakallumna min kamatayna."
                            },
                            {
                                "text": "Mah\u0113' pa'in si Isa, sinakapan iya kinakan e' saga a'a mah\u0113' pagmahaltabat sig\u0101m ma iya. Si Marta anabang magbowa bubuhatan, ati si Lasarus maka a'a kasehe'an ina'an dangkakanan maka si Isa."
                            },
                            {
                                "text": "Manjari itu ning\u0101' e' si Mariyam tonga' kilu ns'llan pahamut, \u014dnna narda. Ns'llan itu halam aniya' lamud-lamudna, ahalga' sidda. Binu'usan e' si Mariyam ns'llan pahamut itu ni tape' si Isa bo' sapuhanna maka bu'unna. Asaplag deyom luma' e' hamut ns'llan e'.  "
                            },
                            {
                                "text": "  Manjari anu'al si Judas Iskariyut, dakayu' mulid si Isa. Ya na ko' itu a'a song anukbalan si Isa ni saga bantana."
                            },
                            {
                                "text": "\u201cOy!\u201d yuk si Judas. \u201cArapun pahamut ilu pinab'llihan ati b'llihanna pamuwan ma saga a'a miskin. Halga'na ilu sali' gadji dantahun.\u201d"
                            },
                            {
                                "text": "Buwatt\u0113' bissala si Judas in\u0101n ma sabab pilliyu iya, ngga'i ka ma sabab lasana ma saga miskin. Bay pangandol ma iya s\u012bn kamuliran in\u0101n, bo' pa'in anangpas iya ang\u0101' s\u012bn minn\u0113'.  "
                            },
                            {
                                "text": "  Manjari yuk si Isa, \u201cPasagarin d'nda itu. Tu'ud pangawal e'na ma llaw kapangubul aku."
                            },
                            {
                                "text": "Aniya' na pa'in kamiskinan tabangbi, sag\u014d' aku itu mbal taptap ma ka'am.\u201d  "
                            },
                            {
                                "text": "  Pasalta' aheka a'a makata'u in si Isa ina'an ma Betani, angkan sig\u0101m pina'an. Ngga'i ka hal si Isa ya sababanna, tu'ud sig\u0101m bilahi ang'nda' si Lasarus, ya bay pinakallum e' si Isa."
                            },
                            {
                                "text": "Angkan magisun saga imam alanga amapatay isab si Lasarus."
                            },
                            {
                                "text": "Buwatt\u0113' pagisun sig\u0101m, sabab min si Lasarus angkan aheka saga Yahudi papinda angandol na ma si Isa.   "
                            },
                            {
                                "text": "     Pagk'llat llaw dakayu', takale e' ba'anan a'a magtimukan ma Hinang Paglakad in si Isa ilu ma labayan tudju ni Awrusalam."
                            },
                            {
                                "text": "Jari itu anagpe' sig\u0101m saga engas-engas dahunan ati paluwas sig\u0101m peh\u0113' anampang si Isa. Angalingan sig\u0101m pakosog, yuk sig\u0101m,  \u201cMahaldika'! Bang pa'in binarakatan ya kawakilan e' Tuhan pi'itu! Bang pa'in binarakatan sultan bangsa Isra'il!\u201d   "
                            },
                            {
                                "text": "  Aniya' dakayu' anak kura' bay tab\u0101k e' si Isa pangura'anna, buwat tasulat asal ma deyom Kitab, ya yuk-i,  "
                            },
                            {
                                "text": "\u201cKa'am saga a'a Awrusalam, da'a kam tin\u0101w. Ilu'un sultanbi angura' ma anak kura'.\u201d   "
                            },
                            {
                                "text": "  Ma waktu ina'an-i halam tahati e' saga mulidna bang ai paniya' itu. Sag\u014d' pagpole' si Isa ni sulga', yampa taentom e' sig\u0101m in pakaradja'an itu bay asal tasulat ma deyom Kitab. Maka taentom e' sig\u0101m bay hinang sig\u0101m in\u0101n ma iya.  "
                            },
                            {
                                "text": "  Pinasaplag na pa'in suli-suli pasal si Isa e' kaheka'an a'a bay makasabu ma iya waktu kapangalinganna ma si Lasarus paluwas min kubul, maka kapamakallumna ma iya."
                            },
                            {
                                "text": "Angkan aheka paluwas min da'ira bo' anampang si Isa ma labayan, sabab takale e' sig\u0101m pasal hinang si Isa makainu-inu in\u0101n."
                            },
                            {
                                "text": "Sakali maghimum\u016bngan saga Parisi, yuk-i, \u201cNda'unbi! Ameya' na ma iya saga a'a kamemon. Halam aniya' dapattam!\u201d   "
                            },
                            {
                                "text": "    Aniya' saga a'a bangsa Gir\u012bk bay magdongan pina'an ni Awrusalam bo' anambahayang ma waktu Paghinang in\u0101n."
                            },
                            {
                                "text": "Peh\u0113' sig\u0101m itu ah'lling ni si Pilip, yuk-i, \u201cTuwan, bilahi kami mag'nda' maka si Isa.\u201d Si Pilip itu dakayu' mulid si Isa, a'a min kauman Betsaida mah\u0113' ma lahat Jalil."
                            },
                            {
                                "text": "Peh\u0113' si Pilip angahaka'an si Andariyas ati peh\u0113' sig\u0101 karuwangan angahaka'an si Isa.  "
                            },
                            {
                                "text": "  Anambung si Isa yukna, \u201cAsekot na waktuku. Arai' na aku, in Anak Manusiya', pinabangsa to'ongan."
                            },
                            {
                                "text": "B'nnal ya panapantunku itu ma ka'am, in dansolag bigi-tinanom taptap na pa'in dansolag sat'ggol mbal tinanom ni tana'. Ma tana' pa'in, pahansul bo' patomo', ati bo' amuwan buwa' paheka."
                            },
                            {
                                "text": "Sapantun bigi-tinanom isab kitam manusiya'. Sasuku allogan kallum-baranna ma dunya itu, amutawan du kallum-nyawana min Tuhan. Sag\u014d' sasuku mbal allogan kallum-baranna ma dunya, kakkal du kallum-nyawana sampay ni kasaumulan.\u201d"
                            },
                            {
                                "text": "Yuk si Isa gi', \u201cSasuku bilahi maghinang ni aku subay ameya' ma aku. Manjari pi'ingga-pi'ingga papeh\u0113'anku, ina'an isab iya ameya' ma aku, maka sasuku maghinang ni aku pinalanga du e' Mma'ku.\u201d  "
                            },
                            {
                                "text": "  Masi ah'lling si Isa, yukna, \u201cAsusa deyom atayku ma buwattitu. Daka ai pangamu'ku. Parahing bah\u0101' aku ni Mma'ku bo' mbal pat'kkana ni aku kabinasahan itu? Da'a na, sabab ya na itu maksudku pi'itu, subay labayanku kabinasahan itu.\u201d"
                            },
                            {
                                "text": "Manjari anabbut si Isa ni Tuhan, yukna. \u201cO Mma', paheya'un \u014dnnu.\u201d   Magt\u016by aniya' suwala min sulga' ah'lling, yukna, \u201cBay na paheyaku \u014dnku, maka paheyaku du pabalik.\u201d  "
                            },
                            {
                                "text": "  Takale suwala itu e' saga a'a magt'nggehan maina'an ati yuk kasehe', \u201cOy! L'ggon ko' in\u0101n.\u201d   Yuk kasehe', \u201cMala'ikat ko' in\u0101n amissala ni iya.\u201d  "
                            },
                            {
                                "text": "  Sag\u014d' yuk si Isa ni sig\u0101m, \u201cSuwala in\u0101n ngga'i ka ma kah\u0101panku sag\u014d' ma kah\u0101panbi."
                            },
                            {
                                "text": "Ta'abut na waktu pangahukum saga manusiya' ma dunya. Ta'abut na waktu pamahalam kosog nakura' saitan, ya magagi ma babaw dunya itu."
                            },
                            {
                                "text": "Bang aku niangkat na ni h\u0101g, bowaku du saga a'a kamemon ameya' ma aku.\u201d"
                            },
                            {
                                "text": "Binissala itu e' si Isa pamata'una ma saga a'a maina'an bang buwattingga kamatayna.  "
                            },
                            {
                                "text": "  Anambung saga a'a aheka in\u0101n ni si Isa, yuk sig\u0101m, \u201cBang ma Kitab in Al-Masi allum du salama-lama. Sag\u014d' yuknu in Anak Manusiya' subay pina'angkat ni h\u0101g pinapatay. Sai bah\u0101' Anak Manusiya' itu?\u201d  "
                            },
                            {
                                "text": "  Anambung si Isa, yukna, \u201cItiya' masi ma deyomanbi ya ni\u014dnan sawa, sag\u014d' mbal at'ggol maitu. Sat'ggol iya masi gi' ma ka'am, subay palanjalbi l'ngnganbi bo' kam mbal kalendoman. Sabab sasuku lum'ngngan ma kalendoman, mbal kata'uwanna papeh\u0113'anna."
                            },
                            {
                                "text": "Angkanna,\u201d yuk si Isa, \u201csubay kam angandol ma sawa sat'ggol masi ma ka'am, supaya kam manjari panganak kasawahan.\u201d Aubus pa'in e' si Isa amissala, ala'an iya bo' palimbu min saga a'a in\u0101n.   "
                            },
                            {
                                "text": "    Minsan aheka hinang makainu-inu bay tahinang si Isa ma pang'nda' sig\u0101m, masi sig\u0101m mbal magkahagad ma iya."
                            },
                            {
                                "text": "Jari tatuman ya tasulat ma deyom Kitab e' nabi Isaya, ya yuk-i,  \u201cO Pangh\u016b', sai bay magkahagad ma haka kami? Sai bay kapa'nda'an kawasanu?\u201d "
                            },
                            {
                                "text": "Ya na itu po'onna angkan sig\u0101m mbal magkahagad, buwat tasulat e' si Isaya ma ayat dakayu', ya yuk-i,  "
                            },
                            {
                                "text": "\u201cPinabuta sig\u0101m e' Tuhan supaya mbal maka'nda'. Nilimbuhan pikilan sig\u0101m supaya mbal makahati. Jari mbal sig\u0101m papinda ni aku, yuk Tuhan, bo' kauli'anku kasusahan sig\u0101m.\u201d "
                            },
                            {
                                "text": "Binissala itu e' si Isaya sabab ta'nda'na sahaya si Isa, maka pinagpa'in iya e'na.  "
                            },
                            {
                                "text": "  Malaingkan, aheka saga nakura' Yahudi magkahagad ma si Isa. Sag\u014d' mbal sig\u0101m anuli-nuli patampal pasal pagkahagad sig\u0101m, sabab tin\u0101w sig\u0101m ma saga Parisi. Tin\u0101w sig\u0101m pinaluwas t\u016by min deyom langgal ati mbal na pinas\u014dd pab\u012bng."
                            },
                            {
                                "text": "Tu'ud sig\u0101m bilahi sinanglitan e' pagkahi manusiya', labi gi' min sanglit min Tuhan.  "
                            },
                            {
                                "text": "  Manjari atanog e' si Isa amissala, yukna, \u201cSasuku magkahagad ma aku, ngga'i ka hal aku ya pagkahagadna, sag\u014d' Tuhan isab, ya bay amapi'itu aku."
                            },
                            {
                                "text": "Maka sasuku ang'nda' aku, ta'nda'na isab ya bay amapi'itu aku."
                            },
                            {
                                "text": "Bay aku pi'itu ni dunya amuwan sawa ma pikilan manusiya', bo' supaya in sasuku magkahagad ma aku mbal paddas ma deyom kalendoman."
                            },
                            {
                                "text": "Sasuku akale pandu'ku bo' mbal beya'na, ngga'i ka aku angahukum iya, sabab ngga'i ka pangahukum ma manusiya' ya maksudku pi'itu ni dunya. Pi'itu aku supaya sig\u0101m lappasanku min hukuman dusa."
                            },
                            {
                                "text": "Ma llaw kahinapusan aniya' du angahukum saga a'a ya anulak aku maka mbal anaima' pamandu'ku. Pamandu'ku ma sig\u0101m ya pangahukuman sig\u0101m ma llaw katapusan."
                            },
                            {
                                "text": "Taluwa' ko' itu sabab ngga'i ka min pagnahu'-nahu'ku ya angkan aku amandu', sag\u014d' min Mma'ku ya bay amapi'itu aku. Bay aku tinugpangan e'na bang ai subay pamandu'ku, maka bang buwattingga e'ku amandu'."
                            },
                            {
                                "text": "Maka kata'uwanku in panoho'an Mma'ku itu amuwan kallum kakkal sampay ni kasaumulan. Angkan ai-ai pamissalaku ma manusiya' bay panoho'an aku asal e' Mma'ku.\u201d    "
                            }
                        ]
                    },
                    {
                        "verses": [
                            {
                                "text": "    S\u014dng pa'in tinagna'an Hinang Paglakad, kinata'uwan asal e' si Isa ta'abut na waktu kala'anna min dunya bo' pab\u012bng ni Mma'na. Bay na kalasahanna asal saga a'a suku'na ma dunya itu, sag\u014d' pa'nda'anna sig\u0101m bang buwattingga kaheya lasana.  "
                            },
                            {
                                "text": "  Manjari pagabay kohap pa'in, magkakan disi Isa maka saga mulidna. Si Judas anak si Simun Iskariyut aubus na bay pinah\u014dpan pikilan e' nakura' saitan subay an\u014dngan si Isa ni saga bantana."
                            },
                            {
                                "text": "Kinata'uwan asal e' si Isa in iya baranna kabuwanan kapatut e' Mma'na Tuhan magagi ma kamemon. Kata'uwanna isab in iya bay pi'itu min Tuhan maka pabalik du iya ni Tuhan."
                            },
                            {
                                "text": "Jari pabuhat si Isa min pagkakanan ati hurusanna dallapis badju'na bo' yampa a'ampi' maka jimpaw."
                            },
                            {
                                "text": "Anumpahan iya bohe' ni deyom undam ati anagna' iya angose'an tape' saga mulidna pakaniya-pakaniya. Puwas e' sinapuhan e'na tape' sig\u0101m maka jimpaw ya pa'ampi'na."
                            },
                            {
                                "text": "Pagabutna ni si Simun Petros, yuk si Petros ni iya, \u201cPangh\u016b', kose'annu bah\u0101' tape'ku?\u201d  "
                            },
                            {
                                "text": "  Anambung si Isa, yukna, \u201cMbal tahatinu buwattina'an bang ai hinangku itu sag\u014d' tahatinu du ma sinos\u014dng.\u201d  "
                            },
                            {
                                "text": "  Yuk si Petros, \u201cMbal to'ongan pakose'ku tape'ku ma ka'a.\u201d   \u201cBang mbal kose'anku tape'nu,\u201d yuk sambung si Isa, \u201cmbal ka mulidku.\u201d  "
                            },
                            {
                                "text": "  Yuk si Simun Petros ma iya, \u201cNa Pangh\u016b', bang buwatt\u0113' du, da'a hal tape'ku, kose'in sampay tanganku maka k\u014dkku.\u201d  "
                            },
                            {
                                "text": "  Anambung si Isa, yukna, \u201cBang a'a bay amandi alanu' na baranna. Hal tape'na la'a ya subay kose'anna pab\u012bng. Ka'am kamemon, alanu' na pangatayanbi, haliyu sadja min a'a dangan ilu.\u201d"
                            },
                            {
                                "text": "Buwatt\u0113' pah'lling si Isa sabab kata'uwanna asal bang sai song an\u014dngan iya ni saga bantana, angkan yukna in sig\u0101m alanu' pangatayan sig\u0101m kamemon, haliyu min a'a dangan.  "
                            },
                            {
                                "text": "  Aubus pa'in kinose'an e' si Isa tape' saga mulidna, abadju' iya pab\u012bng bo' aningk\u014d' ma baina. Atilaw iya ni saga mulidna, yukna, \u201cTahatibi bah\u0101' bang ai bay hinangku itu ma ka'am?"
                            },
                            {
                                "text": "\u014cnanbi aku Guru maka Pangh\u016b'. Taluwa' ko' in\u0101n, sabab gurubi du aku maka pangh\u016b'bi."
                            },
                            {
                                "text": "Manjari, pagka aku gurubi maka pangh\u016b'bi bay angose'an tape'bi, subay aku panunuranbi. Ka'am ilu subay isab magkose'an tape' sehe'bi dangan kam maka dangan."
                            },
                            {
                                "text": "Bay hinangku itu pamint\u0101nganbi, supaya aku panunuranbi magpareyo' atay."
                            },
                            {
                                "text": "B'nnal ya pangahakaku itu ma ka'am, in banyaga' mbal alanga min nakura'na, maka sosoho'an mbal alanga min a'a anoho' iya."
                            },
                            {
                                "text": "Pagka tahatibi na pamandu'ku itu, tantu aheya kah\u0101pan ma ka'am bang beya'bi du.\u201d  "
                            },
                            {
                                "text": "  Yuk si Isa lagi', \u201cNgga'i ka ka'am kamemon ya pagsambatku itu. Kata'uwanku du bang sai bay tapene'ku ameya' ma aku. Sag\u014d' subay du aniya' kamaujuran ma bay pinagkallam ma deyom Kitab, ya yuk-i, \u2018Nila'at du aku e' a'a dangkakanan maka aku.\u2019"
                            },
                            {
                                "text": "Haka'anta kam pasal itu ma halam lagi' pat'kka, jari bang pat'kka, b'nnalbi du bay pah'llingku tagna' ma pasalan baranku, hatina \u2018aku na Iya\u2019."
                            },
                            {
                                "text": "B'nnal ya pangahakaku itu ma ka'am,\u201d yuk si Isa, \u201csasuku anaima' a'a soho'ku, sali' baranku ya tinaima'. Maka sasuku anaima' aku, tataima'na isab ya bay amapi'itu aku.\u201d   "
                            },
                            {
                                "text": "     Aubus pa'in ah'lling si Isa itu, asasaw pangatayanna ati yukna ni saga mulidna, \u201cB'nnal llingku itu ma ka'am, aniya' dangan min ka'am song anukbalan aku ni saga bantaku.\u201d  "
                            },
                            {
                                "text": "  Magpatong-piyatongi saga mulid. Tu'ud halam kinata'uwan e' sig\u0101m bang sai pinah'lling e' si Isa."
                            },
                            {
                                "text": "Jari aniya' mulid dakayu', ya kalalasahan si Isa, ina'an pasandig ma bihing si Isa."
                            },
                            {
                                "text": "Sininyal mulid itu e' si Simun Petros ati yuk si Petros, \u201cTilawun kono' si Isa bang sai pah'llingna.\u201d  "
                            },
                            {
                                "text": "  Manjari pali'id mulid in\u0101n ni si Isa atilaw, yuk-i, \u201cPangh\u016b', sai bah\u0101' an\u014dngan ka'a ni bantanu?\u201d  "
                            },
                            {
                                "text": "  Anambung si Isa, yukna, \u201cYa a'a buwananku tinapay aubus bay t'nno'anku ni loho', ya na ko' in\u0101n a'a-i.\u201d Sakali ni\u0101' tinapay e' si Isa, tin'nno'an e'na ni loho' bo' yampa pamuwanna ma si Judas anak si Simun Iskariyut."
                            },
                            {
                                "text": "Pag\u0101' tinapay itu e' si Judas, magt\u016by pah\u014dp nakura' saitan ni deyom pikilanna. Yuk si Isa ni si Judas, \u201cDai'-dai'un na ya song hinangnu ilu.\u201d"
                            },
                            {
                                "text": "Halam aniya' minsan dangan min mulidna kasehe' makahati bang ai bay pah'lling si Isa ma si Judas e'."
                            },
                            {
                                "text": "In iya asal amatuntul s\u012bn sig\u0101m, angkan pangannal saga mulid kasehe' in si Judas sin\u014d' am'lli sakap paghinang atawa sin\u014d' amuwan tutulungan ma saga miskin."
                            },
                            {
                                "text": "Manjari pagsambut pa'in tinapay e' si Judas, magt\u016by iya paluwas minn\u0113'. Sangom na ma waktu he'-i.   "
                            },
                            {
                                "text": "    Paglikut si Judas, yuk si Isa, \u201cBuwattina'an pina'nda'an na kamahaldika'an ma aku, Anak Tuhan. Pina'nda'an isab kawasa Tuhan sabab min aku."
                            },
                            {
                                "text": "Jari bang kapa'nda'an kawasa Tuhan sabab min aku, song isab pa'nda'anna pangamahaldika'na ma aku. Mbal na at'ggol."
                            },
                            {
                                "text": "Na, saga anak-mulidku,\u201d yuk si Isa, \u201cmbal na aku at'ggol maitu ma ka'am. Pihabi du aku, sag\u014d' balikanku bay pangahakaku ma saga nakura' Yahudi: \u2018Mbal kam makapeh\u0113' ni papeh\u0113'anku in\u0101n.\u2019"
                            },
                            {
                                "text": "Na, aniya' panoho'an baha'u pang'bbaku ma ka'am. Subay kam maglasa-liyasahi. Maglasa kam buwat kalasaku ma ka'am."
                            },
                            {
                                "text": "Bang kam ganta' maglasa-liyasahi, minn\u0113' kinata'uwan e' saga manusiya' kamemon in ka'am b'nnal mulidku.\u201d   "
                            },
                            {
                                "text": "     Yuk si Simun Petros ni si Isa, \u201cTuwan Pangh\u016b', pi'ingga ka?\u201d   Yuk sambung si Isa, \u201cMbal na aku karonganannu ni papeh\u0113'anku he', sag\u014d' parongan du ka ma sinos\u014dng.\u201d  "
                            },
                            {
                                "text": "  \u201cTuwan,\u201d yuk si Petros ni iya, \u201cangay aku mbal makarongan ma ka'a buwattina'an? Maglilla' aku pinapatay ma sababnu.\u201d  "
                            },
                            {
                                "text": "  Sinambungan iya e' si Isa, yukna, \u201cPaglilla'nu bah\u0101' barannu pinapatay ma sababku? B'nnal ya pangahakaku ma ka'a, ma mbal gi' angukku'uk manuk, amalilu du ka min t'llu in aku mbal kata'uwannu.\u201d    "
                            }
                        ]
                    },
                    {
                        "verses": [
                            {
                                "text": "    Yuk si Isa ni saga mulidna, \u201cDa'a pasusahunbi deyom ataybi pasal llingku in\u0101n. Angandol sadja kam ma Tuhan maka angandol kam ma aku."
                            },
                            {
                                "text": "Aheka pat'nna'an maina'an ma okoman Mma'ku Tuhan. Bang ngga'i ka b'nnal, bay du kam haka'anku. Peh\u0113' du aku anagamahan ka'am pat'nna'an."
                            },
                            {
                                "text": "Na, bang aubus e'ku anagamahan kam pat'nna'an, pabalik du aku pi'itu ang\u0101' ka'am binowa peh\u0113', supaya kitam magdakayu' pat'nna'an."
                            },
                            {
                                "text": "Kata'uwanbi isab labayan tudju ni papeh\u0113'anku.\u201d   "
                            },
                            {
                                "text": "    Yuk si Tomas ni iya, \u201cTuwan Pangh\u016b', mbal kata'uwan kami bang pi'ingga papeh\u0113'annu. Daka buwattingga e' kami makatullus peh\u0113'!\u201d  "
                            },
                            {
                                "text": "  Yuk si Isa ma iya, \u201cAku ya labayan tudju ni Tuhan. Aku ya po'onan kasab'nnalan. Aku ya po'onan kallum. Halam aniya' makapeh\u0113' ni Mma'ku Tuhan bang ngga'i ka aku ya palabayanna."
                            },
                            {
                                "text": "Bang aku kata'uwanbi du, kata'uwanbi isab Mma'ku. Puwas min llaw itu kata'uwanbi du iya, maka ta'nda'bi.\u201d  "
                            },
                            {
                                "text": "  Yuk si Pilip ni si Isa, \u201cTuwan Pangh\u016b', pa'nda'in Mma'nu ma kami, ati ka'amuhan kami.\u201d  "
                            },
                            {
                                "text": "  Anambung si Isa, yukna, \u201cT'ggol kamailuku na ma ka'am, Pilip, mbal gi' kata'uwannu aku bang sai? Sai-sai maka'nda' aku, sali' Mma'ku to'ongan ya ta'nda'na. Jari angay angkan yuknu in Mma'ku subay pina'nda'an ni ka'am?"
                            },
                            {
                                "text": "Mbal ka bah\u0101' am'nnal, Pilip, in aku maka Mma'ku dakayu' du? Saga pandu' bay pamandu'ku ma ka'am in\u0101n, ngga'i ka min paghona'-hona'ku sag\u014d' min Mma'ku, ya pataptap itu ma aku. Angahinang iya hinangna labay min aku.\u201d"
                            },
                            {
                                "text": "Yuk si Isa lagi', \u201cSubay aku pagkahagadbi pagka yukku in aku maka Mma'ku dakayu' du. Sag\u014d' bang aku ganta' mbal pagkahagadbi ma pamissalaku hal, pagkahagarunbi aku ma sabab saga hinang ya bay tahinangku."
                            },
                            {
                                "text": "B'nnal ya pangahakaku itu ma ka'am, sai-sai taga-pangandol ma aku, tahinang e'na saga hinang bay hinangku. Maka pas\u014dng lagi' saga hinangna min bay hinangku, sabab marai' na aku peh\u0113' ni Mma'ku Tuhan."
                            },
                            {
                                "text": "Ai-ai amu'bi ni Mma'ku ma sabab aku ya panabbutanbi, hinangku du ma ka'am supaya aniya' mahaldika' ma Mma'ku sabab min aku."
                            },
                            {
                                "text": "Ai-ai amu'bi ni aku ma sabab \u014dnku ya panabbutanbi, paniya'ku sadja du ma ka'am.\u201d   "
                            },
                            {
                                "text": "    Yuk si Isa lagi', \u201cBang aku kalasahanbi du, tantu beya'bi saga panoho'anku."
                            },
                            {
                                "text": "Angamu' aku ni Mma'ku ati aniya' paniya'na ma ka'am ganti'ku anabangan ka'am. Pataptap du iya ma ka'am saumul-umul."
                            },
                            {
                                "text": "R\u016b Tuhan ko' itu, ya pinagsambatan R\u016b kasab'nnalan. Mbal iya tataima' e' saga a'a mbal angisbat, sabab mbal ta'nda' e' sig\u0101m maka mbal takil\u0101. Sag\u014d' ka'am ilu, takil\u0101bi du R\u016b Tuhan sabab ilu iya ma ka'am maka pataptap ma deyom ataybi.  "
                            },
                            {
                                "text": "  \u201cMinsan aku ala'an min ka'am, mbal kam siya-siyaku. Pabalik du aku pi'itu ni ka'am."
                            },
                            {
                                "text": "Marai' na waktu in aku mbal ta'nda' e' saga a'a ya mbal angisbat Tuhan. Sag\u014d' ta'nda'bi du aku ati allum du kam salama-lama pagka aku ya asal allum."
                            },
                            {
                                "text": "Ta'abut pa'in waktu ina'an, kata'uwanbi du in aku maka Mma'ku dakayu' du, maka kata'uwanbi isab in ka'am maka aku dakayu' du."
                            },
                            {
                                "text": "Sai-sai anaima' saga panoho'anku sampay ameya', ya ilu a'a alasa ma aku. Jari sasuku alasahan aku, kinalasahan iya e' Mma'ku. Ya du aku alasahan iya, maka amakil\u0101 aku di-ku ma iya.\u201d  "
                            },
                            {
                                "text": "  Sakali tinilaw si Isa e' si Judas, (ya ngga'i ka Judas Iskariyut.) \u201cPangh\u016b',\u201d yukna, \u201cai sababna angkan hal kami ya pata'unu ma pasalnu, ngga'i ka manusiya' kamemon?\u201d  "
                            },
                            {
                                "text": "  Anambung si Isa, yukna, \u201cBang a'a alasahan aku, tantu beya'na pamandu'ku. Jari kinalasahan iya e' Mma'ku ati pina'an du kami maka Mma'ku pat'nna' ma iya."
                            },
                            {
                                "text": "Sag\u014d' bang a'a mbal alasa ma aku, mbal isab beya'na saga pandu'ku. Saga kabtangan ya takalebi min aku, ngga'i ka min hona'-hona'ku sag\u014d' min Mma'ku, ya bay amapi'itu aku.  "
                            },
                            {
                                "text": "  \u201cBay na itu pamissalaku ni ka'am ma waktu kamaituku ma ka'am."
                            },
                            {
                                "text": "Sag\u014d' ma sinos\u014dng pinandu'an du kam pasal kamemon e' R\u016b Sussi, ya pinabeya' e' Mma'ku anabangan ka'am paganti' min aku, maka amaentoman ka'am pasal kamemon bay pamandu'ku.\u201d  "
                            },
                            {
                                "text": "  Yuk si Isa lagi', \u201cYa pang'bbaku ma ka'am kasannangan atay. Kasannangan itu min aku asal, maka halam aniya' sali'na ma deyom dunya. Angkan yukku ma ka'am, da'a pasusahunbi ataybi maka da'a kam tin\u0101w."
                            },
                            {
                                "text": "Bay na takalebi pah'llingku, ya yuk-i, \u2018Ala'an aku min ka'am sag\u014d' pabalik du aku pi'ilu ni ka'am.\u2019 Bang aku kalasahanbi, tantu du kam kin\u014dgan pagka aku peh\u0113' ni Mma'ku, sabab alanga iya min aku."
                            },
                            {
                                "text": "Bay na itu pata'uku ma ka'am buwattina'an hinabuku halam lagi' ala'an, supaya aku pagkahagadbi bang ta'abut na waktu ina'an."
                            },
                            {
                                "text": "Mbal na aku makat'ggol amissalahan ka'am, sabab marai' na at'kka nakura' saitan ya magagi ma babaw dunya itu. Mbal aku kapagagihan e'na,"
                            },
                            {
                                "text": "sag\u014d' subay anganad saga manusiya' kamemon in aku alasa asal ma Mma'ku, ya angkan aku amanuyu' angahinang ai-ai panoho'an Mma'ku ma aku.   \u201cNa, s\u016bng na,\u201d yuk si Isa. \u201cPalanjal kitam minnitu.\u201d    "
                            }
                        ]
                    },
                    {
                        "verses": [
                            {
                                "text": "    Manjari itu magparalilan si Isa. Yukna ni saga mulidna, \u201cAku itu dalil d\u012b po'onan tinanom, maka Mma'ku dalil a'a angayuput."
                            },
                            {
                                "text": "Sinagpe' e'na kamemon kasangahanku ya mbal amuwan buwa', maka nihawanan e'na kamemon kasangahanku taga-buwa' bo' paganap buwa'na."
                            },
                            {
                                "text": "Ka'am ilu sali' dalil sanga ati hawananna ka'am maka saga lapal pamandu'ku ka'am."
                            },
                            {
                                "text": "Subay kam pat'ttog ma aku ati pat'ttog aku ma ka'am, sabab in sanga mbal abuwa'an di-na, luwal bang dalos maka po'onanna. Damikiyanna ka'am ilu, mbal kam makahinang ah\u0101p luwal bang aku ya paralosanbi kakkal.  "
                            },
                            {
                                "text": "  \u201cAku itu d\u012b po'onan tinanom, bo' ka'am ya dalil kasangahanku. Sai-sai kam pat'ttog ma aku, bo' aku isab pat'ttog ma iya, aheka buwa'na ma kaul maka pi'il. Sabab bang a'a ganta' autas min aku, halam aniya' tahinangna ah\u0101p."
                            },
                            {
                                "text": "Sai-sai mbal pat'ttog ma aku, sali' iya dalil sanga asagpe', tinimanan maka alanosan di-na. Manjari saga sanga alanos itu tinimuk du bo' nilarukan ni deyom api tinunu'."
                            },
                            {
                                "text": "Sag\u014d' bang kam pat'ttog ma aku, maka bang tau'bi pandu'ku ma deyom ataybi, nir\u016blan du kam e' Tuhan ma ai-ai amu'bi."
                            },
                            {
                                "text": "Bang kam amuwan buwa' paheka ma kaul maka pi'il, minahaldika' du Mma'ku, ati minn\u0113' talhakit in ka'am mulidku sab'nnal-b'nnal.  "
                            },
                            {
                                "text": "  \u201cAlasa aku ma ka'am buwat kalasa Mma'ku ma aku. Da'a kam pabutas min lasaku."
                            },
                            {
                                "text": "Bang beya'bi saga panoho'anku, mbal du kam abutas min lasaku. Buwat aku, beya'ku asal saga panoho'an Mma'ku ma aku ati mbal aku abutas min lasana."
                            },
                            {
                                "text": "Angkan buwattitu pah'llingku ma ka'am, supaya kam makahampit kak\u014dran, halam aniya' kulangna."
                            },
                            {
                                "text": "Ya na itu panoho'anku ma ka'am, subay kam maglasa-liyasahi buwat paglasaku ma ka'am."
                            },
                            {
                                "text": "Bang aniya' a'a lilla' amatay ma sabab lasana ma bagayna, mbal kaliyuhan lasa buwatt\u0113'."
                            },
                            {
                                "text": "Ka'am ilu, bagayku du kam bang hinangbi saga panoho'anku ma ka'am."
                            },
                            {
                                "text": "Mbal na kam \u014dnanku sosoho'an sabab sosoho'an itu mbal pinata'u bang ai na pa'in nihinang e' nakura'na. Saguw\u0101' ka'am ilu bay na pata'uku pasal kamemon ya takaleku min Mma'ku, angkan kam \u014dnanku na saga bagayku."
                            },
                            {
                                "text": "Ngga'i ka ka'am ya bay amene' aku, sag\u014d' aku ya bay amene' ka'am, maka bay angwakilan ka'am supaya aheka kah\u0101pan tahinangbi, kah\u0101pan mbal apinda, sapantun kayu magbuwa' paheka. Jari ai-ai pangamu'bi ni Tuhan ma sabab \u014dnku ya panabbutanbi, tantu kam nir\u016blan e'na."
                            },
                            {
                                "text": "Ya itu panoho'anku: maglasa-liyasahi kam.\u201d   "
                            },
                            {
                                "text": "    Yuk si Isa ni saga mulidna, \u201cBang kam ganta' kinab'nsihan e' saga a'a mbal angisbat Tuhan, entomunbi aku. Ya du aku kinab'nsihan e' sig\u0101m dah\u016b gi' min ka'am."
                            },
                            {
                                "text": "Bang bay kam dambeya'an maka saga a'a mbal angisbat e', bay du kam kinalasahan e' sig\u0101m pagka dambeya'an maka sig\u0101m. Sag\u014d' sadd\u012b na kam. Bay kam pene'ku pinasadd\u012b min saga a'a in\u0101n, angkan kam kinab'nsihan."
                            },
                            {
                                "text": "Entomunbi bay pah'llingku ma ka'am, ya yukku, \u2018In banyaga' mbal alanga min nakura'na.\u2019 Na, bang aku nakura'bi nila'at e' saga a'a in\u0101n, tantu isab ka'am nila'at du e' sig\u0101m. Bang sig\u0101m bay ameya' ma pamandu'ku, ameya' du isab sig\u0101m ma pamandu'bi."
                            },
                            {
                                "text": "Sag\u014d' kinab'nsihan kam e' sig\u0101m maka nila'at ma sabab suku'ku kam. Tu'ud sig\u0101m halam makakil\u0101 ma Tuhan ya bay amapi'itu aku."
                            },
                            {
                                "text": "Bang bay halam aku pi'itu ni dunya amandu'an sig\u0101m, mbal sig\u0101m kat\u014dngan dusa. Saguw\u0101' ma buwattina'an mbal na sig\u0101m makara'awa pasal saga dusa sig\u0101m."
                            },
                            {
                                "text": "Sai-sai ab'nsihan aku, ab'nsi isab iya Mma'ku."
                            },
                            {
                                "text": "Bang bay halam tahinangku ma pang'nda' sig\u0101m saga hinang ya mbal tahinang e' a'a sadd\u012b, halam du sig\u0101m bay kat\u014dngan dusa. Sag\u014d' bay na ta'nda' e' sig\u0101m kahinanganku in\u0101n, malaingkan masi ab'nsihan aku maka Mma'ku."
                            },
                            {
                                "text": "Tantu du aku kinab'nsihan e' sig\u0101m bo' supaya atuman ya bay tasulat ma Kitab, ya yuk-i, \u2018Kinab'nsihan aku e' sig\u0101m ma halam aniya' po'on sababna.\u2019 \u201d  "
                            },
                            {
                                "text": "  Ah'lling gi' si Isa, yukna, \u201cPi'ilu du ni ka'am Pananabang, hatina R\u016b Tuhan ya luwas min haddarat Tuhan. Angahaka ya kasab'nnalan pasal Tuhan. Papi'ituku iya ni ka'am min Mma'ku. Jari pagmailu na iya anaksi' iya ma sababku."
                            },
                            {
                                "text": "In ka'am isab, anaksi' du isab ma sababku, sabab sehe'ku asal kam sangay min katagna'.\u201d   "
                            }
                        ]
                    },
                    {
                        "verses": [
                            {
                                "text": "Yuk si Isa ni saga mulidna, \u201cAwalanku pangahakaku itu ma ka'am bo' supaya kam mbal ang'bba min pangandolbi ma aku."
                            },
                            {
                                "text": "Ka'am ilu song mbal tinugutan pas\u014dd ni deyom langgal e' saga nakura' agama. Maka at'kka du waktu, bang aniya' a'a amapatay ka'am, ya pangannal sig\u0101m in hinang sig\u0101m maguyun maka kabaya'an Tuhan."
                            },
                            {
                                "text": "Angkan buwatt\u0113' hinang a'a ma ka'am sabab halam sig\u0101m bay makata'u pasalan Mma'ku atawa aku."
                            },
                            {
                                "text": "Haka'anta kam pasal itu supaya kam makaentom bang ta'abut waktu pamat'kka saga pakaradja'an itu. Nientom e'bi bay pangahakaku itu ma ka'am. Halam kam bay haka'anku dah\u016b minnitu sabab masi aku bay ma ka'am.\u201d   "
                            },
                            {
                                "text": "    \u201cSag\u014d' buwattina'an tugila'ku na ni ka'am sabab song na aku pabalik peh\u0113' ni bay amapi'itu aku, bo' pa'in halam aniya' min ka'am atilaw aku bang pi'ingga aku."
                            },
                            {
                                "text": "Makalandu' na kasusahanbi pagka kam kahaka'anku na."
                            },
                            {
                                "text": "Sag\u014d' b'nnal sadja ya pangahakaku itu ma ka'am, aheya gi' kah\u0101pan ma ka'am bang aku ala'an min ka'am. Sabab bang aku saupama bay mbal ala'an, mbal du pi'ilu ni ka'am ya Pananabang e'. Sag\u014d' bang aku ala'an, papi'iluku du iya ni ka'am."
                            },
                            {
                                "text": "Pagpi'ilu pa'in Pananabang itu, amandu'an iya saga manusiya' ma dunya itu pasal dusa, maka pasal ka'adilan, maka pasal hukuman Tuhan."
                            },
                            {
                                "text": "Pinahati sig\u0101m e'na pasal dusa sig\u0101m pagga mbal magkahagad ma aku."
                            },
                            {
                                "text": "Pinahati isab sig\u0101m pasal ka'adilan, sabab in aku itu peh\u0113' na ni Mma'ku ati mbal ta'nda'bi."
                            },
                            {
                                "text": "Pinahati du isab sig\u0101m pasal hukuman Tuhan, sabab tahukum na nakura' saitan, ya magagi ma babaw dunya itu.  "
                            },
                            {
                                "text": "  \u201cAheka gi' pangahakaku ma ka'am,\u201d yuk si Isa, \u201csag\u014d' mbal ta'anggapbi buwattina'an."
                            },
                            {
                                "text": "Subay na at'kka pi'ilu in R\u016b Kasab'nnalan, bo' yampa kam bowana ata'u pasal kasab'nnalan kamemon. Mbal iya amandu' min pagnahu'-nahu'na, sag\u014d' ai-ai takalena min Tuhan, ya na he' pamandu'na ma ka'am. Maka pinata'u kam e'na pasal pakaradja'an ya pat'kka ma sinos\u014dng."
                            },
                            {
                                "text": "Pinagmahaldika'an isab aku, sabab kamemon ya pamata'u R\u016b Tuhan ma ka'am asal min aku."
                            },
                            {
                                "text": "Ai-ai palsuku'an Mma'ku, palsuku'anku du isab, angkan yukku ma ka'am, in kamemon pamata'u R\u016b Tuhan ma ka'am asal bay min aku.\u201d   "
                            },
                            {
                                "text": "    Yuk si Isa, \u201cMbal at'ggol, mbal na aku ta'nda'bi. Pagpuwas ina'an isab, mbal at'ggol ta'nda'bi du aku pab\u012bng.\u201d  "
                            },
                            {
                                "text": "  Magsuli-suli saga mulid si Isa kasehe'an, yuk sig\u0101m, \u201cAi bah\u0101' hatina, ya yukna \u2018mbal na at'ggol ati mbal na iya ta'nda'tam, maka puwas ina'an-i mbal at'ggol ati ta'nda'ta iya pab\u012bng?\u2019 Maka bay pah'llingna isab, ya yukna-i, \u2018sabab peh\u0113' na iya kono' ni Mma'na?\u2019"
                            },
                            {
                                "text": "Ai bah\u0101' hatina \u2018mbal na at'ggol?\u2019 H\u0113! Mbal tahati!\u201d  "
                            },
                            {
                                "text": "  Kinata'uwan asal e' si Isa in mulidna in\u0101n bilahi atilaw iya pasal bissalana. Angkan yukna ni sig\u0101m, \u201cBay yukku ma ka'am insini', \u2018mbal at'ggol ati mbal aku ta'nda'bi, maka mbal du isab at'ggol ati ta'nda'bi du aku pab\u012bng.\u2019 Ya na itu bah\u0101' pagtilaw-tilawanbi dangan maka dangan?"
                            },
                            {
                                "text": "B'nnal sadja pangahakaku itu ma ka'am, ka'am ilu maglemong du maka magdukka, salta' pa'in kin\u014dgan saga a'a mbal angisbat Tuhan. Taluwa' du kam kasusahan sag\u014d' papinda du susabi ni kalasigan."
                            },
                            {
                                "text": "Ya dalilna buwat d'nda anganak. Asusa iya sasangna song anganak. Sag\u014d' pagma-luwasan pa'in anakna, mbal na taentomna p'ddi' bay kalabayanna. Gom pa'in iya kin\u014dgan sabab aniya' onde'-onde' palahil ni dunya."
                            },
                            {
                                "text": "Damikiyanna ma ka'am. Ma buwattina'an asusa kam, sag\u014d' mag'nda' du kitam pab\u012bng. Manjari magk\u014dg-koyag du kam to'ongan ma halam aniya' makala'anan k\u014dg-koyagbi in\u0101n.  "
                            },
                            {
                                "text": "  \u201cBang ta'abut llaw pag'nda'tam pabalik mbal aniya' panilawanbi aku. B'nnal pangahakaku itu ma ka'am, ai-ai amu'bi ni Mma'ku ma sabab \u014dnku ya pamanyabutanbi, tantu kam nir\u016blan e'na."
                            },
                            {
                                "text": "Dah\u016b minnitu halam kam bay angamu' ai-ai ma sabab \u014dnku ya pamanyabutan. Angamu' na kam, ati nir\u016blan sadja kam bo' ajukup kak\u014dganbi.\u201d   "
                            },
                            {
                                "text": "    Yuk si Isa ni sig\u0101m, \u201cDah\u016b, bay aku magparalilan, sag\u014d' aniya' waktu mbal na aku magparalilan ma ka'am. Atampal sadja pamissalaku ma ka'am pasal Mma'ku."
                            },
                            {
                                "text": "Ta'abut pa'in llaw ina'an-i, angamu' du kam ni Tuhan ma sabab \u014dnku ya pamanyabutanbi. Ngga'i ka na aku angamu'an ka'am ni Mma'ku,"
                            },
                            {
                                "text": "sabab Mma'ku alasa asal ma ka'am. Kinalasahan kam e'na ma sabab aku ya kalasahanbi maka ma sabab pam'nnalbi in aku bay pi'itu min Tuhan."
                            },
                            {
                                "text": "Aho', bay aku pi'itu min Mma'ku Tuhan bo' pasampay ni dunya itu, ati ma buwattina'an ala'an na aku min dunya bo' pab\u012bng peh\u0113' ni Mma'ku.\u201d  "
                            },
                            {
                                "text": "  Yuk saga mulidna ni iya, \u201cBuwattina'an ahangpat na pamissalanu, ngga'i ka bissala paralilan."
                            },
                            {
                                "text": "Kata'uwan kami na in ka'a makasakupan kamemon. Mbal na kagunahannu akale ma panilaw saga a'a sabab kata'uwannu asal deyom pikilan sig\u0101m. Angkanna kami am'nnal to'ongan in ka'a bay pi'itu min Tuhan.\u201d  "
                            },
                            {
                                "text": "  Yuk si Isa ma sig\u0101m, \u201cMagkahagad na kam bah\u0101' buwattina'an?"
                            },
                            {
                                "text": "S\u014dng na waktu, arai' na to'ongan, in ka'am ilu magkaukanat du. Maglahian du kam ni kaluma'anbi pakaniya-pakaniya ati bbahanbi du aku dangan-danganku. Sag\u014d' ya b'nnalna, ngga'i ka aku dangan-danganku sabab pat'ttog du Mma'ku ma aku."
                            },
                            {
                                "text": "Haka'anta na kam pasal itu kamemon bo' supaya asannang deyom ataybi ma sabab kapameya'bi ma aku. Maitu ma dunya, bininasa du kam e' saga a'a mbal angisbat Tuhan, sag\u014d' da'a kam tin\u0101w. Tara'ugku na sig\u0101m.\u201d    "
                            }
                        ]
                    },
                    {
                        "verses": [
                            {
                                "text": "    Akatis pa'in itu binissala e' si Isa, pahangad iya tudju ni sulga' anabbut ni Tuhan. \u201cO Mma',\u201d yukna, \u201cta'abut na waktu. Mahaldika'un aku, Anaknu, supaya aku makamahaldika' ka'a."
                            },
                            {
                                "text": "Bay aku kawakilannu magagi ma manusiya' kamemon bo' supaya buwananku kallum kakkal ni sasuku a'a ya pamasuku'nu aku."
                            },
                            {
                                "text": "Buwattitu hatulan kallum kakkal itu: sasuku ata'u ma ka'a in ka'a Tuhan tunggal sab'nnal-b'nnal, maka makata'u isab ma si Isa Al-Masi ya papi'itunu ni dunya, aniya' na kallumna kakkal ni kasaumulan."
                            },
                            {
                                "text": "Bay na patuwa'ku kabangsanu maitu ma dunya, sabab atalus na e'ku saga hinang bay pamahinangnu aku."
                            },
                            {
                                "text": "O Mma', mahaldika'un aku mailu ma paj\u0101tannu, buwat bay mahaldika'ku ma halam lagi' aniya' dunya pinapanjari.\u201d   "
                            },
                            {
                                "text": "    \u201cBay na ka pata'uku ni saga a'a ya pamasuku'nu aku maitu ma dunya. Suku'nu asal sig\u0101m, ati pasuku'nu sig\u0101m ma aku. Tabeya' e' sig\u0101m lapal palmannu,"
                            },
                            {
                                "text": "maka kinata'uwan e' sig\u0101m in kamemon pamuwannu aku, asal min ka'a."
                            },
                            {
                                "text": "Bay na pasampayku ni sig\u0101m lapal pamuwannu aku, maka tataima' na e' sig\u0101m. Kinata'uwan na e' sig\u0101m in aku sab'nnal-b'nnal deyo' bay min ka'a, maka magkahagad na sig\u0101m in ka'a bay amapi'itu aku.  "
                            },
                            {
                                "text": "  \u201cO Mma', amu'anku junjung saga a'a itu. Ngga'i ka manusiya' kamemon ya amu'anku itu, luwal saga a'a ya pamasuku'nu aku, sabab suku'nu du isab."
                            },
                            {
                                "text": "Ma ka'a asal suku'ku kamemon, maka ma aku isab suku'nu kamemon. Talhakit isab kabangsaku ma sabab saga a'a ya suku'ku itu."
                            },
                            {
                                "text": "Na, marai' na aku pabalik pi'ilu ni ka'a. S\u014dng na bbahanku dunya itu, sag\u014d' in sig\u0101m suku'ku itiya' masi ma dunya. O Mma'ku Sussi, hampanin sig\u0101m sabab min barakat \u014dnnu, ya \u014dn bay pamuwannu aku, bo' supaya sig\u0101m magdakayu' atay buwat kita."
                            },
                            {
                                "text": "T'ggolku masi maitu ma saga a'a ya pamasuku'nu aku, bay sig\u0101m hampananku min barakat \u014dnnu, \u014dn bay pamuwannu aku. Bay sig\u0101m tunggu'anku angkan halam aniya' min sig\u0101m bay amutawan min ka'a. Halam aniya' alungay min ka'a, luwal dakayu', ya ganta'anna pabutawan, ati minn\u0113' atuman du pa'in in bay pinagba'at ma deyom Kitab.\u201d  "
                            },
                            {
                                "text": "  Angamu'-ngamu' lagi' si Isa, yuk-i, \u201cNa, Mma', marai' na aku pabalik pi'ilu ni ka'a. Angkan ko', t'ggolku masi ma dunya itu pamandu'ku na pa'in llingku itu bo' aheya kak\u014dgan saga mulidku, luwas isab min kak\u014dganku."
                            },
                            {
                                "text": "Bay na pasampayku palmannu ni sig\u0101m ati kinab'nsihan e' saga a'a ya mbal angisbat ka'a, sabab magsadd\u012b sig\u0101m maka a'a he'. Pasali' sig\u0101m ni aku, sabab ya du aku halam aniya' lamudku ma saga a'a ya mbal angisbat ka'a ma dunya itu."
                            },
                            {
                                "text": "Mbal aku angamu' subay pala'annu saga a'a suku'ku min dunya. Ya amu'ku bang pa'in sig\u0101m hampanannu bo' mbal tapagagihan e' nakura' saitan, ya patila'atun."
                            },
                            {
                                "text": "Pasali' sig\u0101m ni aku, pagka ngga'i ka dunya itu ya lahat sig\u0101m luggiya'."
                            },
                            {
                                "text": "Pasadd\u012bhun maka sussihun sig\u0101m supaya sig\u0101m ma ka'a sadja. Ya panussi sig\u0101m pandu'nu b'nnal, hatina palmannu."
                            },
                            {
                                "text": "Bay sig\u0101m soho'ku peh\u0113' ni saga a'a ma dunya, buwat bay panoho'nu aku pi'itu ni deyom dunya."
                            },
                            {
                                "text": "Ma sabab sig\u0101m, ya angkan aku magpasuku' di-ku ma ka'a, supaya sig\u0101m suku'nu to'ongan.  "
                            },
                            {
                                "text": "  \u201cNgga'i ka hal saga mulidku \u012btu ya amu'anku,\u201d yuk si Isa, \u201csag\u014d' saga a'a kamemon ya song magkahagad ma aku ma sabab lapal sig\u0101m."
                            },
                            {
                                "text": "O Mma', angamu' aku junjung ni ka'a, bang pa'in sig\u0101m da'atay buwat kita, sabab pataptap na pa'in ka ma aku, maka pataptap isab aku ma ka'a. Mura-murahan, bang pa'in sig\u0101m pat'ttog ma kita, bang pa'in isab sig\u0101m magdakayu' atay kamemon supaya magkahagad saga a'a ma dunya in ka'a bay amapi'itu aku."
                            },
                            {
                                "text": "Bay sig\u0101m pabangsaku buwat bay pamabangsanu ma aku, supaya sig\u0101m magdakayu' atay buwat kita."
                            },
                            {
                                "text": "Hatina pataptap aku maina'an ma sig\u0101m buwat ka'a pataptap asal ma aku, bo' supaya sig\u0101m da'atay to'ongan. Jari minn\u0113' kinata'uwan e' saga a'a ma dunya itu in ka'a bay amapi'itu aku, maka kinata'uwan isab in saga a'a magkahagad ma aku kalasahannu du buwat panglasanu ma aku.  "
                            },
                            {
                                "text": "  \u201cO Mma'! Bay pamasuku'nu aku saga a'a itu, ati kabaya'anku sig\u0101m subay parongan ma aku, bo' sig\u0101m maka'nda' sahaya ya pamuwannu aku. Sabab kalasahannu aku asal ma halam gi' aniya' dunya."
                            },
                            {
                                "text": "O Mma', a'adil ka. Mbal ka kinata'uwan e' saga a'a porol ma dunya itu, sag\u014d' aku itu makata'uwan ka'a du. Maka saga a'a suku'ku itu, ata'u isab sig\u0101m in ka'a bay amapi'itu aku."
                            },
                            {
                                "text": "Bay na ka pata'uku ma sig\u0101m, maka pata'uku na pa'in bo' supaya sig\u0101m pah\u014dpannu lasa tudju ni pagkahi sig\u0101m, buwat lasanu ma aku. Pata'uku isab sig\u0101m supaya aku pataptap ma deyom atay sig\u0101m.\u201d    "
                            }
                        ]
                    },
                    {
                        "verses": [
                            {
                                "text": "     Aubus pa'in e' si Isa angamu'-ngamu' ni Tuhan, ala'an iya maka saga mulidna tudju ni dambila' sapa' Kedron. Aniya' kabbun kayu jaitun maina'an ati pas\u014dd disi Isa peh\u0113'.  "
                            },
                            {
                                "text": "  Na, kinata'uwan e' si Judas bang pi'ingga ya papeh\u0113'an si Isa sabab araran iya maka saga mulidna bay magtimuk maina'an. Si Judas itu a'a song an\u014dngan si Isa ni saga bantana."
                            },
                            {
                                "text": "Jari pina'an si Judas ni kabbun in\u0101n angamaliman damba'an sundalu bangsa R\u014dm maka saga bag'llal bay pinabeya'an iya e' saga imam alanga maka saga Parisi. Magtakos sig\u0101m maka aniya' suwariyan maka palita'an binowa e' sig\u0101m."
                            },
                            {
                                "text": "Kinata'uwan asal e' si Isa kamemon ya song makani-iya, angkan iya pas\u014dng pasampang ni saga a'a in\u0101n. Yukna ni sig\u0101m, \u201cSai pihabi?\u201d  "
                            },
                            {
                                "text": "  Yuk sig\u0101m, \u201cPiha kami si Isa a'a Nasaret.\u201d   \u201cAku na ko' itu,\u201d yuk si Isa. Si Judas, ya a'a anukbalan si Isa ni saga bantana, ina'an an'ngge maka saga a'a in\u0101n."
                            },
                            {
                                "text": "Pagpa'in si Isa, \u201cAku na ko' itu\u201d, magt\u016by sig\u0101m pasuhut pahantak."
                            },
                            {
                                "text": "Jari atilaw si Isa pabalik, yukna, \u201cSai pihabi?\u201d   Yuk sambung sig\u0101m, \u201cSi Isa, a'a min Nasaret.\u201d  "
                            },
                            {
                                "text": "  Jari ah'lling si Isa, yukna, \u201cBay na kam haka'anku, aku na ko'. Bang aku ya pihabi, na pasagarinbi saga sehe'ku itu amole'.\u201d"
                            },
                            {
                                "text": "Buwattitu pah'llingna bo' aniya' kamaksuran ma bay pangamu'-ngamu'na ni Mma'na Tuhan, ya yuk-i, \u201cO Mma', halam aniya' pabutawan minsan dakayu' min saga a'a bay pamasuku'nu aku.\u201d  "
                            },
                            {
                                "text": "  Magtakos asal si Simun Petros, jari niurusan e'na kalisna bo' lagutna sosoho'an Imam Muwallam in\u0101n. Ya tauwa' taingana kowan, autas magt\u016by. \u014cn sosoho'an itu si Malkus."
                            },
                            {
                                "text": "Yuk si Isa ni si Petros, \u201cPabalikun pakokosnu ni tagubanna. Akuhanku du kamemon kabinasahan ilu pamakadal ma aku e' Mma'ku.\u201d  "
                            },
                            {
                                "text": "  Manjari sinaggaw si Isa e' saga sundalu maka nakura' sig\u0101m maka saga bag'llal Yahudi, ati niengkotan."
                            },
                            {
                                "text": "Binowa iya e' sig\u0101m peh\u0113' ni si Annas dah\u016b. Si Annas itu mato'a si Kayapas, Imam Muwallam ma tahun ina'an."
                            },
                            {
                                "text": "Bay angah\u016bg gara' si Kayapas ma saga nakura' Yahudi, ya yukna ah\u0101p lagi' bang dakayu' du a'a amatay pangangganti' saga a'a kamemon.   "
                            },
                            {
                                "text": "     Na, paturul ma si Isa si Simun Petros maka mulid dakayu'. Mulid dakayu' itu magkata'u asal maka Imam Muwallam, angkan iya makabeya' ma si Isa sampay pas\u014dd ni deyom halaman luma' Imam Muwallam he'."
                            },
                            {
                                "text": "Sag\u014d' si Petros iya ta'bba ma luwasan lawang. Daipara paluwas pab\u012bng mulid si Isa dakayu' he', bo' ama'id min d'nda anunggu'an lawang bang pa'in bowana si Petros pas\u014dd."
                            },
                            {
                                "text": "Tinilaw si Petros e' d'nda ma lawang in\u0101n, yuk-i, \u201cBang aku mbal alaung, dakayu' mulid ka ma a'a itu.\u201d   Amalilu magt\u016by si Petros. \u201c\u0112, ngga'i ka!\u201d yukna.  "
                            },
                            {
                                "text": "  Na, ahaggut sangom in\u0101n, angkan saga sosoho'an maka saga bag'llal bay angandokot api, ati ina'an sig\u0101m magt'nggehan ma sakalibut api magdangkahan. Pina'an isab si Petros patimbul ni sig\u0101m.   "
                            },
                            {
                                "text": "     Manjari si Annas, ya bay Imam Muwallam, amariksa' si Isa ma pasal saga mulidna maka ma pasal pamandu'na."
                            },
                            {
                                "text": "Anambung si Isa, yukna, \u201cBay aku amandu'an saga a'a kamemon ma mata mairan. Ai-ai pamandu'ku bay pah'llingku ma pagtimukan saga Yahudi, ma deyom kalanggal-langgalan maka ma langgal pagkulbanan. Halam aniya' bay pamandu'ku ma kalimbungan a'a."
                            },
                            {
                                "text": "Angay aku tilawnu? Tilawun saga a'a bay akale ma pamandu'ku. Tilawun sig\u0101m bang ai bay pamandu'ku. Kinata'uwan asal e' sig\u0101m.\u201d  "
                            },
                            {
                                "text": "  Pagbissala pa'in itu e' si Isa, magt\u016by iya sinampak e' dakayu' jaga bay maina'an, ati yukna ni si Isa, \u201cHalam bah\u0101' aniya' addatnu anambungan Imam Muwallam buwattilu!\u201d  "
                            },
                            {
                                "text": "  Sinambungan jaga in\u0101n e' si Isa, yukna, \u201cBang hati' as\u0101' pah'llingku ma Imam Muwallam, haka'in saga a'a kamemon ma pagsara'an itu bang ai kas\u0101'an llingku. Sag\u014d' bang halam aniya' s\u0101'na, angay aku sampaknu?\u201d"
                            },
                            {
                                "text": "Puwas e', ma masi niengkotan si Isa, tinandanan na iya e' si Annas peh\u0113' ni si Kayapas, ya Imam Muwallam.   "
                            },
                            {
                                "text": "     Ina'an masi si Simun Petros an'ngge ma parangkahan. Tinilaw iya e' saga sehe'na magt'nggehan, yuk-i, \u201cKa'a, mulid ka bah\u0101' ma a'a in\u0101n?\u201d   Amalilu magt\u016by si Petros. \u201cNgga'i ka,\u201d yukna.  "
                            },
                            {
                                "text": "  Ina'an isab dakayu' sosoho'an Imam Muwallam, sugsug ni a'a bay autas taingana e' si Petros. Yuk sosoho'an itu ni si Petros \u201cNgga'i ka ka'a bah\u0101' bay ta'nda'ku ameya' ma a'a in\u0101n hinabuna ma kabbun?\u201d  "
                            },
                            {
                                "text": "  Amalilu si Petros pab\u012bng. \u201cNgga'i ka,\u201d yukna. Magt\u016by angukku'uk manuk.   "
                            },
                            {
                                "text": "     Dai' llaw pa'in, pininda si Isa min luma' si Kayapas tudju ni astana' gubnul bangsa R\u014dm. Sag\u014d' saga nakura' Yahudi halam bay pas\u014dd ni deyom astana' sabab makabatal kono' bang sig\u0101m pas\u014dd ni deyom luma' ngga'i ka luma' Yahudi, ati mbal sig\u0101m makajari palamud magjamu ma Hinang Paglakad."
                            },
                            {
                                "text": "Angkan paluwas gubnul Pilatu ni sig\u0101m bo' atilaw, yukna, \u201cAi panuntutanbi a'a itu?\u201d  "
                            },
                            {
                                "text": "  Yuk sambung sig\u0101m, \u201cMbal du bay tukbalan kami a'a itu ni ka'a bang halam aniya' dusana.\u201d  "
                            },
                            {
                                "text": "  \u201cNa,\u201d yuk si Pilatu ni sig\u0101m, \u201cka'am na angahukum iya ma buwat kal'ngnganan sara'bi.\u201d   Anambung saga Yahudi, yuk sig\u0101m, \u201cHalam aniya' kapatut kami amat'nna' hukuman ni kamatay minsan ma sai.\u201d"
                            },
                            {
                                "text": "Buwatt\u0113' kah\u0101lanna bo' supaya magmaksud bay pah'lling si Isa dah\u016b pasal buwattingga kamatayna.  "
                            },
                            {
                                "text": "  Pas\u014dd si Pilatu ni deyom astana' pab\u012bng ati soho'na si Isa binowa patampal ni iya. Yukna ni si Isa, \u201cKa'a ilu, sultan ka bah\u0101' ma bangsa Yahudi?\u201d  "
                            },
                            {
                                "text": "  Yuk sambung si Isa, \u201cYa patilawnu itu, min paghona'-hona'nu bah\u0101', atawa aniya' a'a sadd\u012b bay angahaka'an ka'a ma pasalanku?\u201d  "
                            },
                            {
                                "text": "  Anambung si Pilatu, yukna, \u201cOy! Pangannalnu aku itu Yahudi bah\u0101'! Saga bangsanu du maka saga nakura' kaimamanbi ya bay anukbalan ka'a pi'itu ni aku. Angay, ai dusanu?\u201d  "
                            },
                            {
                                "text": "  Anambung si Isa, yukna, \u201cYa pagsultananku ngga'i ka maitu ma dunya. Abila bay maitu ma dunya, bay du angatu saga bebeya'anku bo' aku mbal tasaggaw e' saga nakura' Yahudi. Aho', ngga'i ka maitu pagsultananku.\u201d  "
                            },
                            {
                                "text": "  Jari tinilaw iya e' si Pilatu, yukna, \u201cBang buwattilu, sultan ka bah\u0101'?\u201d   Yuk sambung si Isa, \u201cKa'a ya ah'lling in aku sultan. Ya na itu sababanna angkan aku nianakan maka angkan aku pi'itu ni dunya, supaya aku makapamissala ma pasal kasab'nnalan. Sasuku ameya' ma kasab'nnalan akale du ma aku.\u201d  "
                            },
                            {
                                "text": "  Yuk si Pilatu, \u201cAi bah\u0101' in kasab'nnalan?\u201d       Apuwas pa'in ina'an-i, paluwas si Pilatu peh\u0113' ni saga Yahudi ati yukna ma sig\u0101m, \u201cHalam aniya' tapihaku sababan pangahukumanku a'a itu."
                            },
                            {
                                "text": "Sag\u014d' kahaba' waktu paghinang Hinang Paglakad, ya kabiyaksahanbi subay aniya' dakayu' pilisu paluwasku. Bilahi kam bah\u0101' bang paluwasanku ka'am sultan bangsa Yahudi itu?\u201d  "
                            },
                            {
                                "text": "  Magpangolang saga a'a in\u0101n, yuk-i, \u201cDa'a bang a'a ilu-i. Si Barabbas ya kabaya'an kami.\u201d Na, mundu asal si Barabbas.   "
                            }
                        ]
                    },
                    {
                        "verses": [
                            {
                                "text": "Manjari itu magpanoho'an si Pilatu in si Isa subay niraplosan."
                            },
                            {
                                "text": "Puwas e' aniya' bahan itingan tinabid e' saga sundalu, nihinang sali' luwa korona pamaporong k\u014dk si Isa. Pinajubahan isab iya e' sig\u0101m maka juba taluk."
                            },
                            {
                                "text": "Patampal sig\u0101m ni iya magbalik-balik bo' magtungg\u012bng. Yuk pagtungg\u012bng sig\u0101m, \u201cMahaldika'! Mahaldika'! Sultan Yahudi!\u201d Jari pinagsampak iya e' sig\u0101m ma baihu'na.  "
                            },
                            {
                                "text": "  Paluwas pab\u012bng si Pilatu amissalahan saga a'a magtimukan in\u0101n, yukna, \u201cNda'unbi. Itiya' si Isa paluwasku ni ka'am bo' supaya kata'uwanbi halam aniya' tab\u0101kku sababanna pamat'nna'anku iya hukuman.\u201d"
                            },
                            {
                                "text": "Jari paluwas isab si Isa. Masi gi' bahan itingan paporong ma k\u014dkna, maka masi gi' jubana taluk. Yuk si Pilatu ni saga a'a, \u201cNda'unbi. Ya na itu a'a!\u201d  "
                            },
                            {
                                "text": "  Pag'nda' pa'in saga imam alanga maka saga jaga langgal ma si Isa, magt\u016by sig\u0101m magpangolang, yuk-i, \u201cPapatayun iya! Lansangun iya ni h\u0101g!\u201d   Yuk si Pilatu ni sig\u0101m, \u201cBaya'-baya'bi na! Ng\u0101'unbi bo' ka'am na angalansang iya ni h\u0101g. Sag\u014d' bang ma aku, halam aniya' sababanna tab\u0101kku pamat'nna'an iya hukuman ni kamatay.\u201d  "
                            },
                            {
                                "text": "  Yuk saga Yahudi in\u0101n ni iya, \u201cAniya' sara' kami, yukna, a'a ilu subay pinapatay sabab magpina'in iya in iya kono' Anak Tuhan.\u201d  "
                            },
                            {
                                "text": "  Makakale pa'in si Pilatu ma lling saga a'a itu, gom pa'in pas\u014dng gawana."
                            },
                            {
                                "text": "Binowa e'na si Isa pas\u014dd pabalik ni deyom astana' bo' tilawna, yukna, \u201cMinningga ka?\u201d Sag\u014d' halam anambung si Isa."
                            },
                            {
                                "text": "Yuk si Pilatu ni iya, \u201cAngay? Mbal aku sambungannu bah\u0101'? Kalu mbal kata'uwannu aniya' kapatutku amaluhaya ka'a. Maka aniya' kapatutku angalansang ka'a ni h\u0101g bo' ka pinapatay.\u201d  "
                            },
                            {
                                "text": "  Anambung si Isa, yukna, \u201cBang ngga'i ka ya Tuhan amuwanan ka'a kapatut, halam aniya' kapatutnu amapatay aku. Angkanna a'a bay anukbalan aku ni ka'a aheya gi' dusana min dusanu.\u201d  "
                            },
                            {
                                "text": "  Puwas e' amiha lawang si Pilatu pamaluhayana ma si Isa. Sag\u014d' magpangolang na pa'in ba'anan Yahudi he', yuk sig\u0101m, \u201cBang ka'a amaluhaya a'a ilu, ngga'i na ka bagay Sultan Mahatinggi. Sai-sai magsultan-sultan di-na magbanta du maka Sultan Mahatinggi.\u201d  "
                            },
                            {
                                "text": "  Pagkale pamissala saga a'a in\u0101n e' si Pilatu, binowa e'na si Isa paluwas. Ati aningk\u014d' si Pilatu ma pangahukuman, ya ma halaman ni\u014dnan Halaman Batu. (Gabbata \u014dnna bang ma bahasa Hibrani.)"
                            },
                            {
                                "text": "Llaw pagsakap jamu, ma Hinang Paglakad ko' in\u0101n, maka song ugtu llaw na. Jari pagtingk\u014d' si Pilatu, yukna ni saga a'a, \u201cIlu na Sultanbi!\u201d  "
                            },
                            {
                                "text": "  Sag\u014d' magpangolang sadja saga a'a in\u0101n, yuk sig\u0101m, \u201cLa'anin iya! La'anin! Lansangun iya ni h\u0101g!\u201d   Tinilaw sig\u0101m e' si Pilatu, yukna, \u201cPapatayku bah\u0101' sultanbi?\u201d   Anambung saga imam alanga, yuk-i, \u201cHalam aniya' sultan kami, luwal Sultan Mahatinggi ma R\u014dm!\u201d  "
                            },
                            {
                                "text": "  Ya katapusanna, ni'nde'an si Isa e' si Pilatu peh\u0113' ni kaimaman e', supaya iya pinalansang ni h\u0101g pinapatay.       Manjari binowa na si Isa e' saga sundalu."
                            },
                            {
                                "text": "Paluwas iya min da'ira maka e'na ananggung h\u0101g ya song pangalansangan iya. Patudju iya ni lugal ni\u014dnan Peya'-peya' K\u014dk. (Golgota \u014dnna bang ma bahasa Hibrani.)"
                            },
                            {
                                "text": "Pagmah\u0113' pa'in, nilansang si Isa ni h\u0101g e' saga sundalu ati pinat'ngge h\u0101g e'. Aniya' isab duwangan l'lla nilansang ni h\u0101g sig\u0101 min bihing si Isa karuwambila'."
                            },
                            {
                                "text": "Aniya' sulat pamata'u bay sinulat e' gubnul Pilatu, sin\u014d' pineh\u0113' ni diyata' h\u0101g si Isa. Yuk sulat e', \u201cSI ISA A'A NASARET, SULTAN BANGSA YAHUDI.\u201d"
                            },
                            {
                                "text": "Aheka a'a bay makabassa sulat itu sabab asekot ni Awrusalam lahat pamapatayan si Isa in\u0101n, maka sulat itu bay tasulat ma bahasa Hibrani maka ma bahasa R\u014dm maka ma bahasa Gir\u012bk."
                            },
                            {
                                "text": "Mbal bilahi saga imam alanga ma bay tasulat e' sultan, angkan yuk sig\u0101m peh\u0113' ni si Pilatu, \u201cDa'a sulatun \u2018Sultan bangsa Yahudi.\u2019 Sulatun, \u2018A'a magpina'in in iya sultan Yahudi.\u2019 \u201d  "
                            },
                            {
                                "text": "  Anambung si Pilatu, yukna, \u201cBay na tasulat sulatku.\u201d  "
                            },
                            {
                                "text": "  Talansang pa'in si Isa ni h\u0101g e' saga sundalu, ning\u0101' e' sig\u0101m s'mmekna ati binahagi' mpat pamahagi' sig\u0101m dangan maka dangan. Aniya' gi' dakayu' badju' si Isa dalos hinanganna."
                            },
                            {
                                "text": "Magsuli-suli saga sundalu, yuk-i, \u201cDa'a gese'ta badju' itu. Ah\u0101p lagi' pagtokoranta bo' kata'uwanta bang sai kat'nna'anna.\u201d Pagka buwatt\u0113' hinang saga sundalu in\u0101n aniya' kamaksuran ma bay tasulat ma deyom Kitab, ya yuk-i,  \u201cKapagbahagi'an s'mmekku e' saga a'a. Kapagtokoran e' sig\u0101m badju'ku bang sai kat'nna'anna.\u201d   "
                            },
                            {
                                "text": "  Na, ina' si Isa, maka danakan ina'na, maka si Mariyam h'nda si Klopas, maka si Mariyam min lahat Magdala, ina'an magt'nggehan ma bihing h\u0101g bay pangalansangan si Isa."
                            },
                            {
                                "text": "Ta'nda' e' si Isa ina'na maka dakayu' mulidna ya kalasahanna an'ngge maina'an, ati yukna ni ina'na, \u201cIna', anaknu na mulid ilu.\u201d"
                            },
                            {
                                "text": "Yukna isab ni mulidna in\u0101n, \u201cIlu na ina'nu.\u201d Angkanna, puwas min llaw ina'an, ina' si Isa bay binowa e' mulid in\u0101n paokom ma iya.   "
                            },
                            {
                                "text": "     Manjari itu kinata'uwan e' si Isa ajukup na kamemon bay pamahinang ma iya. Sakali yukna, \u201cPatay bohe' aku.\u201d Buwatt\u0113' pah'llingna bo' aniya' kamaksuran ma bay tasulat ma deyom Kitab."
                            },
                            {
                                "text": "Aniya' maina'an dakayu' poga-poga isihan binu al'ssom, angkan saga sundalu bay angal'ggoman l'ppus ni deyom binu he'. Pinasagnat e' sig\u0101m ni t\u014dng kayu-kayu bo' yampa pina'abut peh\u0113' ni bowa' si Isa."
                            },
                            {
                                "text": "Makas'ssop pa'in si Isa ma binu, yukna, \u201cAtalus na hinangku.\u201d Jari patoyok k\u014dkna maka ab'kkat napasna.  "
                            },
                            {
                                "text": "  Na, pagka llaw Juma'at na, angamu' saga nakura' Yahudi peh\u0113' ni si Pilatu, sin\u014d' pin\u014dngan tape' saga a'a t'llungan bay nilansang ni h\u0101g in\u0101n, bo' supaya al'kkas amatay, jari tapareyo' min h\u0101g ma halam gi' ta'abut llaw Sabtu'. Mbal bilahi saga nakura' bang patay in\u0101n paddas pinasagaran ma h\u0101g sampay ma llaw Sabtu', sabab ya na llaw landu' ahalga' ma bogbog sig\u0101m."
                            },
                            {
                                "text": "Angkan peh\u0113' saga sundalu am\u014dngan tape' saga a'a duwangan bay nilansang ni h\u0101g sambeya' maka si Isa, ubus tape' dangan bo' dangan."
                            },
                            {
                                "text": "Sag\u014d' maka'abut pa'in sig\u0101m ni si Isa, ta'nda' e' sig\u0101m in iya amatay na asal, angkan halam kala'usan pin\u014dngan tape'na."
                            },
                            {
                                "text": "Gom pa'in nihiyak k\u012bdna maka budjak e' dakayu' sundalu in\u0101n ati paluwas magt\u016by laha' maka bohe'."
                            },
                            {
                                "text": "A'a bay makanyata' ya tahinang itu ma si Isa, sinulat e'na saga pakaradja'an itu supaya kam magkahagad isab. Kapangandolan panaksi' a'a anulat itu, maka kata'uwanna b'nnal asal bissalana."
                            },
                            {
                                "text": "Pat'kka buwattitu supaya aniya' kamaksuran ma bay tasulat ma deyom Kitab, ya yuk-i, \u201cHalam aniya' to'olangna ap\u014dng minsan dakayu'.\u201d"
                            },
                            {
                                "text": "Maka aniya' gi' ayat Kitab dakayu', ya yuk-i, \u201cAng'nda' du sig\u0101m ma a'a bay tahiyak e' sig\u0101m.\u201d   "
                            },
                            {
                                "text": "     Puwas e' aniya' dakayu' a'a min lahat Arimati peh\u0113' ni si Pilatu. \u014cnna si Yusup, mulid si Isa bay maglimbung pasal kapagmulidna sabab tin\u0101w nila'at e' saga nakura' Yahudi. Peh\u0113' si Yusup itu ni si Pilatu ama'id ang\u0101' mayat si Isa. Pinatugutan iya e' si Pilatu angkan iya pina'an amareyo' mayat si Isa min h\u0101g."
                            },
                            {
                                "text": "Sehe'na si Nikudimas, ya bay peh\u0113' ni si Isa waktu sangom. Si Nikudimas itu amowa saga limamp\u016b' kilu laksi', mira maka alos, pinaglamugay."
                            },
                            {
                                "text": "Manjari ni\u0101' mayat si Isa e' saga a'a duwangan itu bo' yampa sinaput e' sig\u0101 maka kuku pote' pinabeya'an laksi', buwat addat bangsa Yahudi bang amahilala' mayat."
                            },
                            {
                                "text": "Aniya' kabbun ma atag bay pamapatayan si Isa, maka aniya' ma deyom kabbun in\u0101n pangubulan baha'u bay kinehean ma deyom batu. Halam gi' aniya' bay takubul maina'an."
                            },
                            {
                                "text": "Jari itu, pagka song sangom Sabtu' na, kinubul mayat si Isa maina'an sabab asekot du pangubulan in\u0101n ni bay pamapatayan iya.    "
                            }
                        ]
                    },
                    {
                        "verses": [
                            {
                                "text": "     Pagdai' llaw pa'in ma llaw Ahad, ma halam gi' apote' sobangan, peh\u0113' ni kubul si Mariyam, d'nda min lahat Magdala. Ta'nda'na in batu panambol lowang kubul bay na nila'anan."
                            },
                            {
                                "text": "Sakali paragan iya peh\u0113' angahaka'an si Simun Petros maka mulid dakayu', ya kinalasahan asal e' si Isa. Yuk si Mariyam ni sig\u0101, \u201cHalam na maina'an Pangh\u016b'tam. Aniya' bay angala'anan iya min deyom kubul maka mbal kata'uwan kami bang maingga pamat'nna'an sig\u0101m ma iya.\u201d  "
                            },
                            {
                                "text": "  Manjari si Petros maka mulid dakayu' magdai'-dai' peh\u0113' ni kubul."
                            },
                            {
                                "text": "Paragan sig\u0101 karuwangan sag\u014d' al'kkas gi' mulid dakayu' min si Petros, ati makarah\u016b iya at'kka ni kubul."
                            },
                            {
                                "text": "Pakuru' iya pas\u012bb ni deyomna ati ta'nda'na saga saput maina'an, sag\u014d' halam iya pas\u014dd."
                            },
                            {
                                "text": "Jari at'kka na si Petros min buli'anna ati pat\u016by pas\u014dd ni deyom kubul. Ta'nda'na saput si Isa pat'nna'an di-na maina'an,"
                            },
                            {
                                "text": "maka ta'nda'na turung-mukana pal\u016bn. Sadd\u012b kat'nna'anna, mbal magbeya' maka saput e'."
                            },
                            {
                                "text": "Ma katapusanna, pas\u014dd na isab mulid dakayu', ya bay makarah\u016b pina'an. Pag'nda'na saput, magt\u016by iya magkahagad na pasal si Isa."
                            },
                            {
                                "text": "(Aniya' asal bay tasulat ma deyom Kitab ma pasalan si Isa, in iya subay allum pab\u012bng min kamatayna, sag\u014d' halam gi' bay tahati lapal Kitab in\u0101n e' saga mulid e'.)"
                            },
                            {
                                "text": "Manjari amole' na sig\u0101 karuwangan.   "
                            },
                            {
                                "text": "     Sag\u014d' an'ngge-n'ngge na pa'in si Mariyam mah\u0113' ma atag kubul e', maka e'na anangis. Hinabuna anangis, pakuru' iya pas\u012bb ni deyom kubul."
                            },
                            {
                                "text": "Aniya' ta'nda'na duwa mala'ikat magjuba pote' aningk\u014d' maina'an ma bay pamat'nna'an mayat si Isa, dangan min bay k\u014dkna, dangan min bay tape'na."
                            },
                            {
                                "text": "Yuk saga mala'ikat itu ni iya, \u201cArung, angay ka angkan anangis?\u201d   Anambung si Mariyam, yukna, \u201cSabab wa'i bay nila'anan e' sig\u0101m mayat Pangh\u016b'ku, maka mbal kata'uwanku bang pi'ingga ya pamat'nna'an sig\u0101m ma iya.\u201d  "
                            },
                            {
                                "text": "  Masi pa'in ah'lling si Mariyam, palingi' iya ati ta'nda'na si Isa an'ngge maina'an. Sag\u014d' halam takil\u0101na bang iya na si Isa."
                            },
                            {
                                "text": "Yuk si Isa ni iya, \u201cArung, angay ka anangis? Sai pihanu?\u201d   Kinab\u0101' e' si Mariyam in a'a in\u0101n tunggu' kabbun, angkan yukna ni iya, \u201cTuwan, bang ka'a bay amowa mayatna minnitu, haka'in aku bang maingga pamat'nna'annu iya bo' aku peh\u0113' ang\u0101' iya pab\u012bng.\u201d  "
                            },
                            {
                                "text": "  Yuk si Isa ni iya, \u201cMariyam.\u201d   Magt\u016by iya paharap ni si Isa ati yukna ni iya ma buwat bahasa Hibrani, \u201cRabbuni!\u201d Hatina \u2018guru\u2019.  "
                            },
                            {
                                "text": "  Yuk si Isa ni iya, \u201cDa'a aku balutin sabab halam gi' aku bay makapole' ni Mma'ku. Sag\u014d' peh\u0113' ka ni saga dauranakanku. Haka'in sig\u0101m in aku song amole' ni Mma'ku maka Tuhanku, hatina ni Mma' sig\u0101m maka Tuhan sig\u0101m.\u201d"
                            },
                            {
                                "text": "Jari si Mariyam, d'nda min Magdala, peh\u0113' na angahaka'an saga mulid pasal kapang'nda'na ma Pangh\u016b' Isa maka pasal bay pah'lling si Isa ma iya.   "
                            },
                            {
                                "text": "     Sangom Ahad pa'in, magtimuk na saga mulid si Isa ma deyom luma'. Saga lawangna bay sinularan pahogot sabab tin\u0101w sig\u0101m ma saga nakura' Yahudi. Sakali pina'an si Isa an'ngge ma t'ngnga'-t'ngnga' sig\u0101m ati ah'lling ni sig\u0101m, yukna, \u201cMura-murahan, bang pa'in kam kaniya'an kasannangan atay.\u201d"
                            },
                            {
                                "text": "Manjari pa'nda'anna sig\u0101m saga limpa' ma tanganna maka ma k\u012bdna. Ak\u014dd to'ongan saga mulidna in\u0101n pag'nda' sig\u0101m ma Pangh\u016b'.  "
                            },
                            {
                                "text": "  Ah'lling si Isa pab\u012bng, yukna ma sig\u0101m, \u201cMura-murahan, bang pa'in kam kaniya'an kasannangan atay. Soho'ta kam peh\u0113' ni dunya buwat bay kapanoho' e' Mma'ku ma aku.\u201d"
                            },
                            {
                                "text": "Puwas e' anganapas si Isa ma sig\u0101m maka e'na ah'lling, yukna, \u201cTaima'unbi na R\u016b Sussi."
                            },
                            {
                                "text": "Bang ampunbi dusa a'a, niampun du dusa sig\u0101m e' Tuhan. Bang mbal ampunbi, mbal du isab niampun e' Tuhan.\u201d   "
                            },
                            {
                                "text": "    Na, ma waktu katuwa' si Isa ni saga mulidna in\u0101n halam bay maina'an si Tomas. Si Tomas itu dakayu' mulid si Isa min kasangp\u016b' maka duwa, ya niranglay K'mbal."
                            },
                            {
                                "text": "Manjari nihaka'an iya e' kasehe'an, yuk-i, \u201cBay ta'nda' kami in Pangh\u016b'.\u201d   Sag\u014d' yuk si Tomas, \u201cBang mbal tanyata'ku maka tasadsadku limpa' lansang ma p\u0101d tanganna, maka bang mbal tasadsadku bakat ma k\u012bdna, mbal du aku magkahagad.\u201d  "
                            },
                            {
                                "text": "  Palabay pa'in pitung'llaw minn\u0113' magtimuk na pabalik saga mulid si Isa ma deyom luma', maka ina'an na isab si Tomas. Kasularan asal saga lawang e', sag\u014d' pina'an sadja si Isa an'ngge ma t'ngnga'-t'ngnga' sig\u0101m ati yukna, \u201cMura-murahan, bang pa'in kam kaniya'an kasannangan atay.\u201d"
                            },
                            {
                                "text": "Jari ah'lling iya ni si Tomas, yukna, \u201cNda'un tanganku itu. Abutun maka t\u014dng tangannu. Pa'abutun tangannu pi'itu ni k\u012bdku. Da'a na ka magduwa-ruwa. Magkahagad na ka to'ongan.\u201d  "
                            },
                            {
                                "text": "  Ah'lling si Tomas, yukna, \u201cYa Pangh\u016b'ku maka Tuhanku!\u201d  "
                            },
                            {
                                "text": "  Yuk si Isa ni iya, \u201cYampa ka magkahagad bah\u0101', pagka ta'nda'nu na aku? Aheya kalasigan saga a'a magkahagad ma aku minsan aku halam ta'nda' e' sig\u0101m.\u201d   "
                            },
                            {
                                "text": "    Aheka gi' saga hinang makainu-inu bay tahinang e' si Isa ma pang'nda' saga mulidna, sadd\u012b min saga hinang ya tasulat ma j\u016bd itu."
                            },
                            {
                                "text": "Sag\u014d' angkan sinulat saga kahinangan itu ma deyom j\u016bd itu, bo' supaya pam'nnalanbi si Isa in iya b'nnal Al-Masi, Anak Tuhan, maka supaya kam kaniya'an kallum kakkal ni kasaumulan ma sabab pagkahagadbi ma iya.    "
                            }
                        ]
                    },
                    {
                        "verses": [
                            {
                                "text": "    Puwas daka pilang'llaw minn\u0113' magpa'nda' si Isa pab\u012bng ni saga mulidna mah\u0113' ma bihing danaw Tibiri. Buwattitu ya katuwa'na ni sig\u0101m:"
                            },
                            {
                                "text": "Si Simun Petros bay maina'an magbeya' maka si Tomas ya niranglay K'mbal, maka si Natanael ya min kauman Kana ma lahat Jalil. Ina'an isab magbeya' saga anak si Sibidi, maka duwangan mulid si Isa sadd\u012b."
                            },
                            {
                                "text": "Na, ah'lling si Simun Petros, yukna. \u201cKaut gi' aku amokot.\u201d   \u201cAmeya' kami,\u201d yuk kasehe'an e'. Jari paruwa' sig\u0101m ni bayanan bo' pauntas kaut, sag\u014d' halam aniya' ta'\u0101' sig\u0101m sampay ni karai'-llawan.  "
                            },
                            {
                                "text": "  Baya-baya pa'in llaw, ina'an si Isa an'ngge ma bihing tampe sag\u014d' halam iya takil\u0101 e' saga mulidna."
                            },
                            {
                                "text": "Angalingan iya peh\u0113' ni sig\u0101m, yukna, \u201cOwa' saga bagay, halam bah\u0101' aniya' ta'\u0101'bi?\u201d   \u201cHalam,\u201d yuk sig\u0101m.  "
                            },
                            {
                                "text": "  \u201cNa,\u201d yuk si Isa, \u201ch\u016bgunbi pokot min bihingbi kowan ilu ati maka'\u0101' kam.\u201d Pagh\u016bg pa'in, mbal sig\u0101m makahella' pokot ma sabab kaheka daing.  "
                            },
                            {
                                "text": "  Manjari ah'lling dakayu' mulid ya kinalasahan e' si Isa. Yukna ni si Petros, \u201cPangh\u016b'ta ko' in\u0101n!\u201d Makakale pa'in si Simun Petros itu, magt\u016by sulugna pab\u012bng badju' bay urusanna, bo' pakuppa ni danaw tudju peh\u0113' ni si Isa."
                            },
                            {
                                "text": "Saga mulid kasehe'an paturul min bayanan sig\u0101m, maka e' sig\u0101m angangguyud pokot ap'nno' e' daing. Asekot asal sig\u0101m ni bihing, aniya' saga limamp\u016b' d'ppa lawakna."
                            },
                            {
                                "text": "Makaruwa'i pa'in sig\u0101m ni bihing, aniya' ta'nda' e' sig\u0101m api maka saga daing patapa ma bagana, maka aniya' isab saga tinapay.  "
                            },
                            {
                                "text": "  Yuk si Isa ni sig\u0101m, \u201cBowahunbi pi'itu saga daing min bay ta'\u0101'bi ilu.\u201d  "
                            },
                            {
                                "text": "  Angkan peh\u0113' si Simun Petros paruwa' pab\u012bng ni bayanan sig\u0101m bo' guyudna pokot tudju kaleya. Ap'nno' pokot in\u0101n e' daing a'aslag, dahatus maka limamp\u016b' maka t'llu hekana. Sag\u014d' pokot e' halam agese' minsan s\u014ddna aheka makalandu'."
                            },
                            {
                                "text": "Yuk si Isa ni sig\u0101m, \u201cDai' kam amangan.\u201d Halam aniya' ma saga mulidna in\u0101n makatawakkal atilaw iya bang sai iya, sabab kinata'uwan e' sig\u0101m in iya Pangh\u016b' sig\u0101m."
                            },
                            {
                                "text": "Jari peh\u0113' si Isa ang\u0101' tinapay bo' pamuwanna ni sig\u0101m, damikiyanna saga daing."
                            },
                            {
                                "text": "Kamint'lluna na itu magpa'nda' si Isa ni saga mulidna damuli pa'in min llaw bay pamakallum iya min kamatay.   "
                            },
                            {
                                "text": "    Aubus pa'in e' sig\u0101m amangan, amissala si Isa ni si Simun Petros. \u201cSimun anak si Yahiya,\u201d yukna, \u201clasanu ni aku, alabi gi' bah\u0101' min saga sehe'nu itu?\u201d   \u201cAho' Pangh\u016b',\u201d yuk si Petros, \u201ckata'uwannu in aku alasa ma ka'a.\u201d   Yuk si Isa, \u201cNa, upiksa'un saga bili-biliku.\u201d"
                            },
                            {
                                "text": "Atilaw si Isa pab\u012bng, yukna, \u201cSimun anak si Yahiya, kalasahannu aku bah\u0101'?\u201d   \u201cAho', Pangh\u016b',\u201d yukna, \u201ckata'uwannu du in aku alasa du ma ka'a.\u201d   Yuk si Isa, \u201cNa, ipatun saga bili-biliku.\u201d"
                            },
                            {
                                "text": "Kamint'lluna na patilaw si Isa ma si Petros. \u201cSimun anak si Yahiya,\u201d yukna, \u201ckalasahannu bah\u0101' aku?\u201d   Asusa na si Petros sabab pinamint'llu gi' e' si Isa patilawna ma iya, ya yukna, \u201cAlasa ka bah\u0101' ma aku.\u201d Angkan anambung si Petros ma si Isa, yukna, \u201cPangh\u016b', kata'uwannu kamemon. Kata'uwannu in aku alasa du ma ka'a.\u201d   Yuk si Isa ma iya, \u201cNa, upiksa'un saga bili-biliku."
                            },
                            {
                                "text": "B'nnal ya pangahakaku itu ma ka'a,\u201d yuk si Isa, \u201cma kabata'nu lagi' bay ka amas'mmekan di-nu. Bay ka lum'ngngan pi'ingga-pi'ingga kabaya'annu. Sag\u014d' bang ka ato'a na pah'nnatnu du tangannu ati a'a sadd\u012b ya angengkotan ka'a bo' ka binowa ni papeh\u0113'an ya ngga'i ka kabaya'annu.\u201d"
                            },
                            {
                                "text": "Binissala itu e' si Isa pamata'una bang ai bowahan kamatay si Petros ma waktu sin\u014dng, kamatay pangamahaldika'na ma Tuhan. Puwas e' yuk si Isa ma si Petros, \u201cAmeya' sadja ka ma aku.\u201d  "
                            },
                            {
                                "text": "  Jari palingi' si Petros ati ta'nda'na paturul ma iya mulid dakayu', ya kinalasahan e' si Isa. Ya na itu mulid bay pali'id ni si Isa ma waktu kapagjamu sig\u0101m, maka bay atilaw iya, ya yukna, \u201cTuwan Pangh\u016b', sai bah\u0101' song an\u014dngan ka'a ni saga bantanu?\u201d"
                            },
                            {
                                "text": "Pag'nda' si Petros ni mulid dakayu' itu, yukna ni si Isa, \u201cPangh\u016b', buwattingga a'a ina'an-i?\u201d  "
                            },
                            {
                                "text": "  Yuk si Isa ni si Petros, \u201cBang kabaya'anku a'a in\u0101n subay allum sampay ni kab\u012bngku pi'itu, da'a na kasusahun. Ameya' sadja ka ma aku.\u201d"
                            },
                            {
                                "text": "Jari tinuhuma e' saga bebeya'an si Isa pasal mulidna dakayu' itu mbal magkamatay. Sag\u014d' halam si Isa bay amissala in a'a in\u0101n mbal du amatay. Ya sadja yukna, bang saupama kabaya'anna mulidna in\u0101n subay allum sampay kab\u012bngna ni dunya, ngga'i ka kasusahan si Petros.  "
                            },
                            {
                                "text": "  Ya mulid pinagsuli-suli itu, ya na a'a angahaka pasal saga pakaradja'an itu, maka iya isab bay anulat itu kamemon. Maka kata'uwan kami in hakana asal b'nnal.  "
                            },
                            {
                                "text": "  Aheka to'ongan saga hinang sadd\u012b bay tahinang e' si Isa. Bang saga hinang itu ganta' tasulat kamemon ma saga kitab, kumpasku mbal s'ddong ma deyom dunya saga kitab ya panulatan iya.  Tammat      "
                            }
                        ]
                    }
                ]
            },
            {
                "names": [
                    "Acts"
                ],
                "usfm_id": "Acts",
                "abbreviation": "Acts",
                "chapters": [
                    {
                        "verses": [
                            {
                                "text": "     Sulat min si Lukas ni si Teyopilus.   Tuwan Teyopilus, ma sulat bay sulatanku ka'a dah\u016b, bay pangahakaku saga hinang maka pandu' si Isa kamemon, sangay min tagna' kapaghinangna"
                            },
                            {
                                "text": "sampay ni llaw bay pama'angkat iya tudju ni sulga'. Ma halam gi' iya bay pa'angkat, aniya' saga panoho'an pang'bba e'na ma saga a'a bay kawakilanna, labay min R\u016b Sussi."
                            },
                            {
                                "text": "Puwas pa'in kamatay si Isa, ma deyom mpatp\u016b' llaw araran iya magpanyata' magbaran ni saga a'a bay kawakilanna. Min heka iya ama'nda'an di-na bo' mattan to'ongan in iya asal allum. Ta'nda' iya e' sig\u0101m ati ma deyom mpatp\u016b' llaw he', amissala iya ni sig\u0101m pasal kapagparinta Tuhan."
                            },
                            {
                                "text": "Aniya' isab waktu kapagsalu si Isa maka saga mulidna in\u0101n, pasalta' magpanoho'an iya ma sig\u0101m, yukna, \u201cDa'a gi' kam ala'an min da'ira Awrusalam. Lagarinbi dah\u016b paljanji'an Mma'ku ya pamuwanna ma ka'am, buwat bay pamata'uku ma ka'am."
                            },
                            {
                                "text": "Si Yahiya he', bohe' ya bay pamandina saga a'a. Sag\u014d' sadd\u012b ya pamandi ka'am. Palabay daka pilang'llaw, pinah\u014dpan du kam R\u016b Sussi.\u201d  "
                            },
                            {
                                "text": "  Manjari itu, magtimuk pa'in sig\u0101m maka si Isa, atilaw sig\u0101m ni iya. \u201cTuwan Pangh\u016b',\u201d yuk sig\u0101m, \u201cya na itu bah\u0101' waktu pamab\u012bngnu ni bangsa kami Isra'il ya bay kapatut kami tagna' ang'ntanan pagparinta?\u201d  "
                            },
                            {
                                "text": "  Yuk sambung si Isa, \u201cMbal kam makata'u pasal ilu-i, sabab Mma'ku sadja ya taga-kapatut amat'nna' waktu maka masa."
                            },
                            {
                                "text": "Saguw\u0101',\u201d yuk si Isa, \u201ckabuwanan du kam kawasa ma waktu kah\u014dp R\u016b Sussi ni ka'am, ati magpasab'nnal kam ma pasalku ma da'ira Awrusalam itu, ma kaluha'an lahat Yahudiya, ma lahat Samariya, sampay ma mpat pidju alam.\u201d  "
                            },
                            {
                                "text": "  Aubus pa'in pamissala si Isa, tabowa iya pa'angkat ni sulga', ma sabu sig\u0101m magpang'nda'. Sakali kalimbuhan iya e' gabun, halam na ta'nda' e' sig\u0101m."
                            },
                            {
                                "text": "Masi na pa'in sig\u0101m ang'nda' papatong ni langit hinabu si Isa pa'angkat, jari aniya' duwangan l'lla magpamakay pote' an'ngge ma atag sig\u0101m."
                            },
                            {
                                "text": "Yuk duwangan itu ni sig\u0101m, \u201cKa'am saga a'a Jalil! Angay kam magt'nggehan na pa'in papatong tudju ni langit? Si Isa, ya bay pina'angkat min ka'am tudju ni sulga', pab\u012bng du, bo' kab\u012bngna pi'itu magsali' maka buwat bay ka'angkatna, ya ta'nda'bi itu.\u201d   "
                            },
                            {
                                "text": "    Sakali amole' na saga a'a kawakilan e' min b\u016bd Kayu Jaitun tudju ni Awrusalam, saga dakilometro lawakna."
                            },
                            {
                                "text": "Makat'kka pa'in sig\u0101m ni Awrusalam, magt\u016by sig\u0101m pariyata' ni bilik paghanti'an. Ya maina'an disi Petros, si Yahiya, si Yakub, si Andariyas, si Pilip, si Tomas, si Bartolome, si Matiyu, si Yakub anak si Alpa, si Simun ya niranglay Pangangatu, maka si Judas dakayu' ya anak si Yakub."
                            },
                            {
                                "text": "Araran sig\u0101m magtipun angamu'-ngamu' ni Tuhan. Pabeya' isab ma sig\u0101m saga kar'ndahan, sampay si Mariyam ina' si Isa maka saga danakan si Isa l'lla.  "
                            },
                            {
                                "text": "  Na mbal at'ggol minn\u0113', magtipun saga a'a magpangandol ma si Isa. Aniya' sig\u0101m kulang-labi dahatus maka duwamp\u016b'. Manjari an'ngge si Petros ma t'ngnga'-t'ngnga' sig\u0101m amissala."
                            },
                            {
                                "text": "\u201cSaga dauranakanku,\u201d yukna, \u201cwajib subay aniya' kamaksuran ma lapal R\u016b Sussi, ya bay pinasulat ma si Da'ud ma pasal si Judas. Si Judas Iskariyut, ya na bay anuli'an saga a'a anaggaw si Isa."
                            },
                            {
                                "text": "Si Judas itu bay dansehe'an maka kitam. Bay iya kawakilan isab e' si Isa maghinang buwat hinangtam.\u201d  "
                            },
                            {
                                "text": "  Ya s\u012bn bay panamba si Judas ma hinangna ala'at, ya pamasaggawna si Isa ni saga bantana, bay pam'llina tana'. Tab'llina pa'in tana' he', ah\u016bg iya pareyo' minna'an ati abustak b'ttongna. Paluwas tina'ina kamemon."
                            },
                            {
                                "text": "Kinata'uwan itu e' a'a kamemon ma Awrusalam, angkan tana' in\u0101n ni\u014dnan e' sig\u0101m Akeldama, ma buwat bahasa Yahudi, hatina \u2018Tana' Tamba Laha'.\u2019  "
                            },
                            {
                                "text": "  \u201cNa,\u201d yuk si Petros, \u201caniya' tasulat ma deyom Kitab Jabul, ya yuk-i,  \u2018Bang pa'in asiya-siya palahatanna. Subay halam aniya' pat'nna' maina'an pab\u012bng.\u2019  Maka aniya' isab ayat dakayu', yuk-i,  \u2018Subay aniya' a'a sadd\u012b paganti' ma bay hinangna he'.\u2019 \u201d   "
                            },
                            {
                                "text": "  Amissala gi' si Petros, yukna, \u201cAngkanna subay aniya' gin'llal sadd\u012b ameya' ma kitam anaksi' in Pangh\u016b' Isa allum na pab\u012bng. Ya subay pinene' a'a bay sehe'tam ma waktu kapagbeya' Pangh\u016b' Isa maka kitam, min waktu bay kapamandi a'a e' si Yahiya sampay ni llaw ka'angkat si Isa min kitam tudju ni sulga'.\u201d  "
                            },
                            {
                                "text": "  Amissala gi' si Petros, yukna, \u201cAngkanna subay aniya' gin'llal sadd\u012b ameya' ma kitam anaksi' in Pangh\u016b' Isa allum na pab\u012bng. Ya subay pinene' a'a bay sehe'tam ma waktu kapagbeya' Pangh\u016b' Isa maka kitam, min waktu bay kapamandi a'a e' si Yahiya sampay ni llaw ka'angkat si Isa min kitam tudju ni sulga'.\u201d  "
                            },
                            {
                                "text": "  Sakali itu sinabbut e' sig\u0101m \u014dn duwangan l'lla pamene'an. Dakayu' in\u0101n si Yusup, ya ni\u014dnan si Barsabbas (atawa si Justus), maka dakayu' si Mattiyas."
                            },
                            {
                                "text": "Angamu'-ngamu' disi Petros ni Tuhan, yuk sig\u0101m, \u201cO Tuhan, kata'uwannu bang ai ma deyom pikilan manusiya' kamemon. Pandu'in kami bang sai pene'nu ma duwangan itu"
                            },
                            {
                                "text": "ganti' si Judas, bo' tahinangna hinang ya pamasuku'nu ma saga a'a kawakilan. Sabab hinang itu bay ni'bbahan e' si Judas, pagka wa'i na iya amole' ni lahatna kakkal.\u201d"
                            },
                            {
                                "text": "Puwas ina'an magko'ot-ko'ot na sig\u0101m \u014dn a'a pamene'an. Ya tako'ot in\u0101n \u014dn si Mattiyas, jari pinak'nnop iya ni kasangp\u016b' maka ssa ya bay kawakilan si Isa in\u0101n.    "
                            }
                        ]
                    },
                    {
                        "verses": [
                            {
                                "text": "    Ta'abut pa'in llaw paghinang Pentekosta, magtimuk saga a'a magpangandol ma si Isa kamemon."
                            },
                            {
                                "text": "Saru'un-du'un du aniya' bahonos min langit, sali' baliyu alandos patumbuk. Magt\u016by tas\u014dd kaluha'an luma' ya pagtingk\u014d'an sig\u0101m in\u0101n."
                            },
                            {
                                "text": "Ati ta'nda' e' sig\u0101m sali' d'lla' api asaplag pat'nna' ma saga a'a in\u0101n pakaniya-pakaniya."
                            },
                            {
                                "text": "Manjari kamemon sig\u0101m in\u0101n kah\u014dpan R\u016b Sussi ati anagna' sig\u0101m magbissala ma ginisan bahasa. Ai-ai pamuwan ma sig\u0101m min kawasa R\u016b Tuhan, ya na he' pamissala e' sig\u0101m.  "
                            },
                            {
                                "text": "  Na, aniya' bay pahanti' maina'an ma Awrusalam saga a'a bangsa Yahudi bay min kalahatan, a'a maga'agama."
                            },
                            {
                                "text": "Pagkale sig\u0101m ma hidjul min deyom luma' in\u0101n, magt\u016by aheka sig\u0101m patimuk pina'an. Ainu-inu isab sig\u0101m sabab takale sig\u0101m saga bebeya'an si Isa magbissala ma buwat bahasa sig\u0101m pakaniya-pakaniya."
                            },
                            {
                                "text": "Kinobla'an sig\u0101m kamemon, maka ainu-inu, angkan yuk sig\u0101m, \u201cDaka ai takaletam itu! Ya magpamissala itu hal ba'anan a'a min lahat Jalil!"
                            },
                            {
                                "text": "Angay sig\u0101m makabissala bahasatam luggiya', dangan maka dangan?"
                            },
                            {
                                "text": "Kitam itu,\u201d yuk sig\u0101m, \u201cmin kalahat-lahatan ko'. Aniya' itu min lahat Partiya, min Midiya, min Elam, aniya' min Mesopotami, min lahat Yahudiya itu, min Kappadoke, min Puntus maka min Asiya."
                            },
                            {
                                "text": "Aniya' isab kitam min Prigiya, min Pampiliya, min lahat Misil maka min kalahatan Libiya ya ma kasekotan lahat Kirini. Aniya' isab kitam min da'ira R\u014dm."
                            },
                            {
                                "text": "Aniya' kitam kasehe' bangsa Yahudi, maka aniya' kasehe' ngga'i ka Yahudi ya papinda na ni agama Yahudi. Aniya' isab min p\u016b' Kerete maka min lahat Arab. Sag\u014d' minsan kitam minningga lahat, takaletam saga a'a itu amissala ma bahasatam. Takaletam pasal hinang kawasa ya nihinang e' Tuhan.\u201d"
                            },
                            {
                                "text": "Manjari ainu-inu saga a'a magtimukan in\u0101n kamemon, maka sali' asasaw. Atilaw na pa'in sig\u0101m dangan maka dangan, yuk-i, \u201cAi bah\u0101' hatina itu?\u201d  "
                            },
                            {
                                "text": "  Sag\u014d' aniya' kasehe' angudju'-ngudju' ma saga bebeya'an si Isa in\u0101n. Yuk sig\u0101m, \u201cSaga a'a itu nilango binu!\u201d   "
                            },
                            {
                                "text": "    Sag\u014d' an'ngge si Petros maka sehe'na kasangp\u016b' maka ssa, ati akosog e'na amissala ma saga a'a magtimukan in\u0101n. \u201cKa'am saga pagkahiku Yahudi,\u201d yukna, \u201csampay ka'am maglahat ma da'ira Awrusalam itu! Pakale kam bo' kam pahatiku pasal pakaradja'an ya takalebi itu."
                            },
                            {
                                "text": "Pangannalbi marai' nilango saga a'a magpamissala itu, saguw\u0101' ngga'i ka. Halam aniya' maglangohan bang yampa lisag siyam subu!"
                            },
                            {
                                "text": "Ya ta'nda'bi ma buwattina'an, ya na ko' itu kamaksuran bay pinagkallam e' nabi Jowel ma masa awal e', yuk-i,  "
                            },
                            {
                                "text": "\u2018Ya itu hinangku ma saga llaw damuli, yuk Tuhan, pah\u014dpku R\u016b-ku ma manusiya' kamemon. Saga panubu'bi l'lla-d'nda amaluwas du lapalku, saga l'lla abata' gi' maka'nda' du pakaradja'an halam gi' at'kka, makauppi isab saga matto'abi. "
                            },
                            {
                                "text": "Aho', yuk Tuhan, minsan saga ataku l'lla-d'nda, pah\u014dpanku du R\u016b-ku ma masa ina'an-i, ati sig\u0101m ya amaluwas palmanku. "
                            },
                            {
                                "text": "Hinangku isab hinang makainu-inu ma b'ttong langit, maka saga paltanda'an ma babaw dunya. Pa'nda'ku laha' maka api maka humbu aheya. "
                            },
                            {
                                "text": "Mata llaw magdo'om-do'om du, maka bulan apinda ni keyat, sali' luwa laha', Bang song at'kka llaw pangahukum e' Pangh\u016b'bi, llawna aheya, llaw mahaldika'. "
                            },
                            {
                                "text": "Jari sai-sai anabbut ma \u014dn Tuhan mikitabang, lappasan du iya.\u2019 \u201d   "
                            },
                            {
                                "text": "  Yuk gi' si Petros, \u201cKa'am pagkahiku bangsa Isra'il, kalehunbi bissalaku itu. Si Isa, a'a Nasaret, bay pinatuman ma pang'nda'bi in iya bay sinoho' e' Tuhan. Sabab kabuwanan iya barakat angkan tahinangna saga hinang akawasa kainu-inuhan a'a, sampay saga paltanda'an. Kata'uwanbi asal, sabab maitu ma deyomanbi ya bay pangahinanganna saga hinang e'."
                            },
                            {
                                "text": "In kamatay si Isa itu kinata'uwan asal e' Tuhan ma halam gi' bay paniya'. Min niyatna maka maksudna angkan si Isa bay tinukbalan ni pang'ntananbi, ati ka'am ya bay amapatay iya pagka pasagaranbi a'a jahulaka' angalansang iya ni h\u0101g."
                            },
                            {
                                "text": "Saguw\u0101' pinakallum iya pabalik e' Tuhan. Pinaluhaya iya e' Tuhan min katiksa'an kamatay, sabab in iya mbal to'ongan kapagbaya'an e' kamatay."
                            },
                            {
                                "text": "Aniya' bay tasulat e' si Da'ud ma masa awal e' ma pasal si Isa Al-Masi itu, ya yuk-i,  \u2018Ta'nda'ku Pangh\u016b'ku ma atagku sakahaba' waktu. Itiya' iya ma bihingku kowan, mbal aku tajogjog, "
                            },
                            {
                                "text": "angkan ak\u014dd deyom atayku, angkan aku magkalasigan. Minsan amatay baranku aholat sadja aku ma iya, "
                            },
                            {
                                "text": "sabab mbal du aku bbahannu ma lahat saga magpatayan. Aku ya sosoho'annu luggiya', mbal pasagarannu baranku angahalu' ma deyom paliyangan. "
                            },
                            {
                                "text": "Katuli'annu aku l\u0101n ya amowa ni kallum kakkal. Sin\u014dd aku k\u014dg-koyag ma sabab kamaitunu ma aku.\u2019   "
                            },
                            {
                                "text": "  \u201cNa, saga dauranakanku,\u201d yuk si Petros, \u201cpatampalku pamissalaku ni ka'am pasal bay ka'mbo'-mbo'antam si Da'ud e'. Bay iya amatay sampay kinubul, maka kubulna masi takil\u0101 sampay ni llaw itu."
                            },
                            {
                                "text": "Sag\u014d' in iya nabi, angkan kinata'uwan e'na bang ai bay panganjanji' Tuhan ma iya. Bay anapa isab Tuhan ma si Da'ud ma pasal waktu sin\u014dng. Subay aniya' dakayu' panubu'na magsultan."
                            },
                            {
                                "text": "Na, pagka kinata'uwan e' si Da'ud bang ai pinat'kka e' Tuhan ma waktu sin\u014dng, bay iya angallam pasal kallum Al-Masi pab\u012bng min kamatayna. Yuk pangallamna he', \u2018Halam iya bay ni'bbahan ma lahat saga magpatayan. Halam isab bay angahalu' baranna ma deyom paliyangan.\u2019"
                            },
                            {
                                "text": "Si Isa ko' in\u0101n,\u201d yuk si Petros, \u201cya bay pinakallum e' Tuhan pab\u012bng. Ati kami kamemon itu saksi' du, in kallumna pabalik asal b'nnal."
                            },
                            {
                                "text": "Pinabangsa na iya, pinatingk\u014d' ma bihing Tuhan tampal ni kowan, ati tasambut e'na min Mma'na in R\u016b Sussi ya bay panganjanji'. Jari pinabeya' R\u016b itu e' si Isa bo' pah\u014dp ni kami, angkan saga kahinangan ya ta'nda' maka takalebi buwattina'an."
                            },
                            {
                                "text": "Ngga'i ka si Da'ud ya bay pa'angkat ni sulga', sag\u014d' buwattitu pamissalana, yuk-i  \u2018Bay ah'lling Tuhan ni Pangh\u016b'ku, yukna, Dai' ka aningk\u014d' ma bihingku kowan, "
                            },
                            {
                                "text": "sampay bowaku palbantahannu tatau' ma deyo' p\u0101d-tape'nu.\u2019   "
                            },
                            {
                                "text": "  \u201cAngkanna,\u201d yuk si Petros, \u201cin ka'am bangsa Isra'il kamemon, subay kata'uwanbi in si Isa itu, ya bay palansangbi ni h\u0101g, gin'llal na e' Tuhan, in iya Pangh\u016b' maka Al-Masi, ya pinene' e' Tuhan!\u201d  "
                            },
                            {
                                "text": "  Pagkale saga a'a ma pamissala si Petros itu magt\u016by alengog sidda pikilan sig\u0101m. Yuk sig\u0101m ni si Petros maka ni kasehe'an kawakilan e', \u201cSaga dauranakan, ai subay hinang kami?\u201d  "
                            },
                            {
                                "text": "  Yuk sambung si Petros, \u201cTaikutinbi to'ongan dusabi. Ati ka'am dangan maka dangan subay pinandi min \u014dn si Isa Al-Masi, palsaksi'an in ka'am angandol na ma iya. Manjari niampun du dusabi maka pinaniya'an du kam R\u016b Sussi, ya pamuwan Tuhan ma ka'am."
                            },
                            {
                                "text": "Sabab ya ilu janji'na ma ka'am maka saga panubu'bi, sampay isab sig\u0101m min kat\u0101han, sai-sai tapene' e' Pangh\u016b'tam Tuhan.\u201d  "
                            },
                            {
                                "text": "  Aheka gi' bissala si Petros ma saga a'a in\u0101n. Binanda'an sig\u0101m e'na, niebot-ebotan pah\u0101p, yukna, \u201cAnabang kam di-bi bo' kam papuwas min saga a'a ya maghinang kalumu'an ma buwattina'an!\u201d"
                            },
                            {
                                "text": "Manjari aheka am'nnal ma bissala si Petros in\u0101n ati pinandi sig\u0101m tanda' in sig\u0101m suku' si Isa na. Ma llaw in\u0101n, aniya' saga t'llungibu heka a'a pinak'nnop ni saga a'a magpangandol ma si Isa.   "
                            },
                            {
                                "text": "    Amogbog sig\u0101m ma bay pamandu' e' saga a'a kawakilan si Isa, maka magdakayu' sig\u0101m maka saga a'a kasehe' ya magpangandol. Magbahagi' sig\u0101m tinapay maka magbeya' angarap ni Tuhan."
                            },
                            {
                                "text": "Aheka hinang makainu-inu maka paltanda'an bay tahinang e' saga a'a kawakilan itu, angkan sin\u014dd t\u0101w saga a'a kamemon."
                            },
                            {
                                "text": "Magdakayu' na pa'in saga a'a magpangandol kamemon, maka magbahagi'-biyahagi'i."
                            },
                            {
                                "text": "Pinab'llian ginisan pangalta' sig\u0101m ati b'llihanna pamahagi' ni kasehe'an sasuku taga-sukkal."
                            },
                            {
                                "text": "Llaw-llaw sig\u0101m magsabu ma deyom langgal pagkulbanan. Magsalu sig\u0101m ma kaluma'an sig\u0101m. Ak\u014dd isab magbahagi' kinakan min atay pote'."
                            },
                            {
                                "text": "Ananglit na pa'in sig\u0101m ma Tuhan, ati kasulutan a'a kamemon ma sig\u0101m. Sakahaba' llaw aniya' na pa'in a'a pinak'nnop ni sig\u0101m e' Pangh\u016b', sasuku kalappasan min hukuman dusa.    "
                            }
                        ]
                    },
                    {
                        "verses": [
                            {
                                "text": "    Manjari dakayu' llaw, peh\u0113' si Petros maka si Yahiya ni langgal pagkulbanan ma waktu sambahayang luhul."
                            },
                            {
                                "text": "Maina'an ma atag lawang langgal ni\u014dnan Lawang Alingkat, aniya' dakayu' a'a mbal makal'ngngan min deyom kandang ina'na gi'. Binowa iya llaw-llaw ni atag bowa' lawang in\u0101n supaya iya makapangamu' sarakka ni saga a'a maglabayan minna'an tudju ni deyom langgal."
                            },
                            {
                                "text": "Pag'nda'na ma si Petros maka ma si Yahiya ina'an song pas\u014dd, magt\u016by iya angamu' s\u012bn ni sig\u0101."
                            },
                            {
                                "text": "Pinatongan iya e' sig\u0101, jari yuk si Petros, \u201cAng'nda' ka ni kami!\u201d"
                            },
                            {
                                "text": "Magt\u016by ang'nda' a'a in\u0101n, aholat kabuwanan ai-ai e' sig\u0101.  "
                            },
                            {
                                "text": "  Sag\u014d' ah'lling si Petros ma iya, yukna, \u201cHalam to'ongan aniya' alta'ku sag\u014d' ya pamuwanku ma ka'a bang ai aniya' ma aku. Min kawasa \u014dn si Isa Al-Masi a'a Nasaret, soho'ta ka pal'ngngan!\u201d"
                            },
                            {
                                "text": "Ati binalutan iya e' si Petros ma tanganna kowan, tinabang bo' makat'ngge. Saru'un-du'un du iya kabuwanan kosog ma tape'na sampay ma buku-bukuna."
                            },
                            {
                                "text": "Magt\u016by iya an'ngge bo' yampa lum'ngngan. Puwas e' magbeya' iya maka disi Petros pas\u014dd ni deyom langgal. Pal'ngngan iya maka e'na maglaksu sampay ananglit ma Tuhan."
                            },
                            {
                                "text": "Ta'nda' iya e' saga a'a magtimuk maina'an, pal'ngngan maka ananglit na pa'in ma Tuhan."
                            },
                            {
                                "text": "Takil\u0101 iya e' sig\u0101m in iya bay aningk\u014d' angamu' sarakka ma langgal ma bowa' lawang ya pinag\u014dnan Lawang Alingkat. Magt\u016by sig\u0101m kinobla'an maka ainu-inu ma bay tahinang ma a'a in\u0101n.   "
                            },
                            {
                                "text": "    Amalut lagi' a'a in\u0101n ma si Petros maka si Yahiya maina'an ma saurung langgal ya ni\u014dnan Saurung si Sulayman. Angkan ainu-inu saga a'a kamemon ati paragan sig\u0101m pina'an ni disi Petros."
                            },
                            {
                                "text": "Pag'nda' pa'in si Petros ma saga a'a in\u0101n, amissala iya, yukna, \u201cOy, ka'am a'a Isra'il! Angay itu kainu-inuhanbi! Angay kami patonganbi? Pangannalbi bah\u0101' min kawasa kami atawa min kasussi atay kami, ya angkan a'a itu makal'ngngan na?"
                            },
                            {
                                "text": "Tuhan ya pagtuhanan si Ibrahim, si Isa'ak maka si Yakub, sampay ka'mbo'-mbo'antam, bay amabangsa sosoho'anna si Isa. Sag\u014d' t'kkahanbi iya ni sara' bo' pinapatay ati sulakbi iya ma matahan gubnul Pilatu, minsan iya anganiyat amaluhaya si Isa."
                            },
                            {
                                "text": "Asussi si Isa maka a'adil, saguw\u0101' bay taikutanbi. Ya bay amu'bi pinaluwas e' gubnul a'a pamomono'."
                            },
                            {
                                "text": "Bay iya papataybi, ya po'onan kallum, sag\u014d' pinakallum iya pab\u012bng e' Tuhan. Kami itu saksi' in ina'an b'nnal."
                            },
                            {
                                "text": "Na,\u201d yuk si Petros, \u201cmin kawasa \u014dn si Isa, angkan a'a bay aku'il itu kabuwanan kosog bo' makal'ngngan na. Ta'nda'bi na iya, maka takil\u0101bi asal. Aho', min pangandolna ma \u014dn si Isa, angkan iya kauli'an ma pang'nda'bi.  "
                            },
                            {
                                "text": "  \u201cSaga dauranakanku,\u201d yuk si Petros, \u201ckata'uwanku in ka'am maka saga nakura'bi bay a'awam, angkan bay hinangbi buwatt\u0113' ma si Isa."
                            },
                            {
                                "text": "Saguw\u0101' ya na he' katumanan pagkallam Tuhan, ya bay pinata'u e' kanabi-nabihan min awal gi' he'. Pinata'u e' sig\u0101m in Al-Masi subay makalabay kabinasahan."
                            },
                            {
                                "text": "Na,\u201d yuk si Petros, \u201ctaikutinbi na dusabi. Papinda kam ni Tuhan bo' pinapasan e'na dusabi, ati bo' kam pinaniya'an kahayangan atay e' Pangh\u016b'."
                            },
                            {
                                "text": "Jari pinapi'itu du si Isa, ya Al-Masi bay tapene' e' Tuhan magbaya' ma ka'am."
                            },
                            {
                                "text": "Sag\u014d' subay maina'an gi' iya ma sulga' sampay ta'abut waktu pamah\u0101p Tuhan ma kamemon ai-ai, buwat bay janji'na labay min kanabi-nabihan ma masa awal."
                            },
                            {
                                "text": "Sabab si Musa bay angallam ma bangsa Isra'il, yukna, \u2018Ma sinos\u014dng aniya' du dakayu' nabi buwat aku pinaniya'an ka'am e' Pangh\u016b'bi Tuhan. A'a bangsabi iya. Wajib iya subay kalebi ma ai-ai pamissalana ma ka'am."
                            },
                            {
                                "text": "Sai-sai mbal akale ma nabi in\u0101n, pinaokat du iya e' Tuhan min bangsa suku'na sampay minula.\u2019  "
                            },
                            {
                                "text": "  \u201cBuwatt\u0113' na pa'in pangallam saga nabi kamemon, tinagna'an min si Samwel pasal pakaradja'an ya paniya' ma waktu itu."
                            },
                            {
                                "text": "Manjari ka'am ya makasambut kah\u0101pan min kanabi-nabihan, maka ka'am ya pinasuku'an paljanji'an Tuhan ya bay panganjanji'na ma ka'mbo'-mbo'anbi. Bay anganjanji' Tuhan ma si Ibrahim, yukna, \u2018Kamemon saga bangsa ma dunya itu pinaniya'an kah\u0101pan ma sabab panubu'nu.\u2019"
                            },
                            {
                                "text": "Angkan tapene' e' Tuhan sosoho'anna si Isa, ati pinapi'itu iya ni ka'am dah\u016b bo' kam pinaniya'an kah\u0101pan pagka kam binowa e'na ang'bba min kahinanganbi ala'at.\u201d    "
                            }
                        ]
                    },
                    {
                        "verses": [
                            {
                                "text": "    Masi gi' si Petros maka si Yahiya amissala ma saga a'a, aniya' pina'an ni sig\u0101 saga imam maka kapitan jaga langgal pagkulbanan, maka saga Saddusi."
                            },
                            {
                                "text": "Landu' asasaw pikilan sig\u0101m sabab ina'an disi Petros amandu'an saga a'a in si Isa allum pabalik min kamatayna."
                            },
                            {
                                "text": "Manjari sinaggaw disi Petros. Kinalabusu sig\u0101 sampay ni llaw dakayu' sabab abay-kohap na."
                            },
                            {
                                "text": "Sag\u014d' aheka a'a bay akale ma bissala disi Petros bo' am'nnal ma si Isa. Ya heka sig\u0101m angandol in\u0101n saga limangibu bang l'lla sadja ya ni'itung.  "
                            },
                            {
                                "text": "  Pag'llaw dakayu', magtimuk ma Awrusalam saga kanakura'an bangsa Yahudi, saga pagmatto'ahan, maka saga guru sara' agama."
                            },
                            {
                                "text": "Ina'an isab maina'an si Annas Imam Muwallam, maka disi Kayapas, si Yahiya, si Iskandar, maka saga kampung si Annas kasehe'."
                            },
                            {
                                "text": "Manjari duwangan a'a kawakilan e' sin\u014d' pa'alop ni sig\u0101m. Tinilaw sig\u0101 e' saga nakura' in\u0101n, yuk-i, \u201cKawasa ai bay pangahinangbi saga kahinanganbi di'ilaw e'? Atawa \u014dn sai bay panabbutanbi?\u201d  "
                            },
                            {
                                "text": "  Manjari si Petros in\u0101n pinah\u014dpan R\u016b Sussi, ati kasambunganna saga nakura' in\u0101n, yukna, \u201cKa'am saga nakura' bangsa Yahudi, maka ka'am saga pagmatto'ahan ilu,"
                            },
                            {
                                "text": "bang ya panumariyahanbi kami pasal kah\u0101pan bay tahinang ma a'a aku'il itu, maka pasal bang buwattingga bay kapamauli' ma iya,"
                            },
                            {
                                "text": "na, ya itu subay t\u014dp kata'uwanbi. Pata'u kam maka kamemon saga bangsa Isra'il. Ya a'a an'ngge ma dahuanbi itu, angkan iya kauli'an na sabab kawasa si Isa Al-Masi a'a Nasaret! Bay iya palansangbi ni h\u0101g, sag\u014d' pinakallum iya min kamatayna e' Tuhan."
                            },
                            {
                                "text": "Si Isa itu bay kinallam ma deyom Kitab, ya yuk-i,  \u2018Ya batu bay sinulak e'bi saga a'a maghinang luma', ya na ina'an batu tapene' pamapagon luma'.\u2019 "
                            },
                            {
                                "text": "Halam to'ongan aniya' sadd\u012b min si Isa ma kaluha'an dunya itu makalappas kitam min mulka'. Luwal \u014dn si Isa bay pamuwan e' Tuhan panabbutan manusiya', bo' supaya kitam lappasan.\u201d  "
                            },
                            {
                                "text": "  Sakali ainu-inu saga kanakura'an in\u0101n pag'nda' sig\u0101m ma kaesog si Petros maka si Yahiya amissala. Kinata'uwan isab in sig\u0101 karuwangan itu a'a areyo' asal, halam bay makalabay pangadji' alanga. Manjari kinil\u0101 sig\u0101 pah\u0101p e' kanakura'an he', in sig\u0101 magbeya' maka si Isa."
                            },
                            {
                                "text": "Malaingkan halam aniya' panganjawab e' saga nakura', sabab ina'an ma pang'nda' sig\u0101m a'a bay kauli'an e', an'ngge ma atag disi Petros."
                            },
                            {
                                "text": "Angkan sig\u0101m magpanoho'an pinaluwas disi Petros minn\u0113' bo' sig\u0101m magisun."
                            },
                            {
                                "text": "Yuk sig\u0101m, \u201cAi bah\u0101' subay hinangtam ma saga a'a itu? Mbal kitam makapalilu pasal bay tahinang e' sig\u0101, sabab kinata'uwan e' a'a kamemon ma da'ira Awrusalam itu aniya' hinang landu' akawasa bay tahinang e' sig\u0101 duwangan itu."
                            },
                            {
                                "text": "Sag\u014d',\u201d yuk sig\u0101m, \u201csanggupantam sig\u0101 supaya mbal patanyag palkala' itu. Banda'antam subay da'a amissala pab\u012bng min \u014dn si Isa.\u201d  "
                            },
                            {
                                "text": "  Angkan pinalinganan pabalik si Petros maka si Yahiya e' saga nakura' in\u0101n. Binanda'an sig\u0101 subay da'a to'ongan amissala atawa amandu' min \u014dn si Isa minsan pandu' ai."
                            },
                            {
                                "text": "Sag\u014d' anambung si Petros maka si Yahiya yuk-i, \u201cKumpasunbi kono' bang ingga ya abontol ma pang'nda' Tuhan: ka'am manusiya' ya patut bineya', atawa iya?"
                            },
                            {
                                "text": "Sabab mbal kami makajari pahali angahaka'an saga a'a pasal bay ta'nda' kami maka bay takale kami he'.\u201d  "
                            },
                            {
                                "text": "  Gom pa'in pinakosog e' saga nakura' in\u0101n ya sanggup sig\u0101m ma disi Petros bo' yampa sig\u0101 pinaluhaya. Halam aniya' sababan paminasa saga nakura' in\u0101n ma disi Petros, sabab ina'an kamemon saga a'a ananglitan Tuhan ma sabab hinang kawasahan bay tahinang e'."
                            },
                            {
                                "text": "Na, ya a'a bay kauli'an ku'ilna labi mpatp\u016b' tahun umulna.   "
                            },
                            {
                                "text": "    Na, tapaluwas pa'in disi Petros, magt\u016by sig\u0101 pab\u012bng ni kasehe'an sig\u0101 angahaka pasal kamemon bay pah'lling saga kaimaman alanga maka saga pagmatto'ahan."
                            },
                            {
                                "text": "Takale pa'in ina'an-i e' sig\u0101m, magt\u016by sig\u0101m magbeya' angamu'-ngamu' ni Tuhan. \u201cO Pangh\u016b' Sangat Kawasa,\u201d yuk sig\u0101m, \u201cka'a ya bay amapanjari langit maka dunya, tahik maka kabohe'an, sampay binangsa kamemon ma deyomna."
                            },
                            {
                                "text": "Bay pabissalanu sosoho'annu si Da'ud, pangkat kami, ati angallam iya deyo' bay min R\u016b Sussi, yuk-i,  \u2018Angay angkan magpananggup saga kabangsa-bangsahan? Angay sig\u0101m magkagara'an ma halam aniya' p\u016bsna? "
                            },
                            {
                                "text": "Magdakayu' saga kasultanan bo' magsakap, Magtipun saga kanakura'an angatu ma Pangh\u016b', maka ma Al-Masi ya tapene'na magbaya'!\u2019 "
                            },
                            {
                                "text": "B'nnal pangallam e',\u201d yuk pangamu'-ngamu' sig\u0101m. \u201csabab bay magtipun ma da'ira itu saga a'a Yahudi maka a'a ngga'i ka Yahudi, sultan Herod maka gubnul Puntus Pilatu. Maggara' sig\u0101m anguntara ma si Isa, sosoho'annu sussi ya bay g'llalnu Al-Masi."
                            },
                            {
                                "text": "Jari tahinang e' sig\u0101m ya bay niyatnu min awal lagi', luwas min kawasanu maka kahandaknu."
                            },
                            {
                                "text": "Na, Pangh\u016b', kalehun sanggup sig\u0101m ma kami. Tabangin kami saga sosoho'annu, bo' kami mbal tin\u0101w amissala lapalnu."
                            },
                            {
                                "text": "Paluwasun kosog kawasanu amauli' saga a'a sakihan. Pahinangun hinang makainu-inu maka paltanda'an min kawasa \u014dn si Isa, ya sosoho'annu sussi.\u201d  "
                            },
                            {
                                "text": "  Na, aubus pa'in pangamu'-ngamu' sig\u0101m in\u0101n, ajogjog luma' ya pagtipunan sig\u0101m ati pinah\u014dpan sig\u0101m R\u016b Sussi. Minn\u0113' sig\u0101m amissala lapal Tuhan, halam to'ongan aniya' t\u0101w sig\u0101m ma a'a.   "
                            },
                            {
                                "text": "    Manjari itu magda'atay maka magdakayu' kagara'an kamemon magpangandol ma si Isa in\u0101n. Halam aniya' ah'lling in kaniya'na ina'an suku'na sadja, sag\u014d' sama-bahagi' sig\u0101m kamemon ma ai-ai sig\u0101m."
                            },
                            {
                                "text": "Saga a'a kawakilan in\u0101n magabut-abut anaksi' pasal kallum Pangh\u016b' Isa pab\u012bng min kamatayna. Jari akawasa to'ongan panaksi' sig\u0101m, ati landu' sig\u0101m kinah\u0101pan e' Tuhan."
                            },
                            {
                                "text": "Halam aniya' ma deyoman sig\u0101m kakulang-kabusan. Bang aniya' waktu pamab'lli sig\u0101m tana' atawa luma',"
                            },
                            {
                                "text": "ni'nde'an b'llihanna ni saga a'a kawakilan in\u0101n. Jari in s\u012bn in\u0101n bay pinagbahagi'an ma sasuku taga-kasusahan.  "
                            },
                            {
                                "text": "  Na, aniya' maina'an dakayu' panubu' si Libi ni\u014dnan si Yusup. Bangsa Yahudi asal iya, a'a min p\u016b' Kiprus. Ya pang\u014dn saga a'a kawakilan ma iya, \u2018Barnabas\u2019, (hatina a'a amat'ttog iman)."
                            },
                            {
                                "text": "Aniya' bay tana' si Barnabas itu, jari pab'llihanna. Ati b'llihanna ni'nde'an e'na ni saga a'a kawakilan in\u0101n.    "
                            }
                        ]
                    },
                    {
                        "verses": [
                            {
                                "text": "    Na aniya' in\u0101n dakayu' a'a ni\u014dnan si Ananiyas, h'ndana si Sappira. Aniya' tana'na bay pab'llihanna,"
                            },
                            {
                                "text": "sag\u014d' in b'llihanna kasehe' bay tatau'na. Niuyunan isab itu e' h'ndana, jari ya s\u012bn bay takapin min b'llihan e' bay ni'nde'an ni saga a'a kawakilan.  "
                            },
                            {
                                "text": "  Yuk si Petros ma iya, \u201cAnaniyas, angay pasagarannu nakura' saitan pah\u014dp ma deyom pangatayannu, amowa-mowa ka'a amutingan R\u016b Sussi? Sabab ilu bay tau'nu s\u012bn kasehe'an bay b'llihan tana'nu he'."
                            },
                            {
                                "text": "Ma halam lagi' bay pab'llihannu, suku'nu asal tana' in\u0101n. Maka minsan bay kapab'llihanna, suku'nu du b'llihanna in\u0101n paggunabi. Jari angay tapikilnu maghinang buwattilu? Ngga'i ka manusiya' ya pagputingannu ilu, sag\u014d' Tuhan!\u201d  "
                            },
                            {
                                "text": "  Pagkale pa'in si Ananiyas ma lling itu, magt\u016by iya pahantak amatay. Jari sasuku makakale ma pasal kamatayna in\u0101n sin\u014dd t\u0101w sidda."
                            },
                            {
                                "text": "Sakali pas\u014dd pina'an saga kal'llahan abata' gi' anaput mayatna bo' yampa binowa paluwas minn\u0113', kinubul.  "
                            },
                            {
                                "text": "  Na, palabay pa'in saga t'llunj\u0101m, at'kka pina'an h'nda si Ananiyas, sag\u014d' halam kinata'uwan e'na bang ai bay tum'kka he'."
                            },
                            {
                                "text": "Yuk si Petros ma iya, \u201cHaka'in aku. Ya na bah\u0101' itu s\u012bn kamemon bay ta'\u0101'bi maglakibini min b'llihan tana'bi?\u201d   \u201cAho',\u201d yuk d'nda, \u201cya na ko' ilu.\u201d  "
                            },
                            {
                                "text": "  Yuk si Petros, \u201cAngay kam maglakibini bay maggara' anulayan R\u016b Pangh\u016b'! Nda'un, ilu na ma bowa' lawang saga a'a bay angubul h'llanu insini'. Maka ya du ka'a binowa du isab e' sig\u0101m.\u201d"
                            },
                            {
                                "text": "Saru'un-du'un du pahantak d'nda in\u0101n ma atag tape' si Petros, amatay. Pags\u014dd pa'in saga kal'llahan abata' e', ta'nda' iya e' sig\u0101m amatay na ati binowa iya kinubul ma bihing h'llana."
                            },
                            {
                                "text": "Minn\u0113' sidda tin\u0101w saga jama'a si Isa kamemon sampay sasuku bay makakale ma pasal ina'an-i.   "
                            },
                            {
                                "text": "    Aheka saga paltanda'an maka hinang makainu-inu bay tahinang ma deyoman saga a'a Awrusalam in\u0101n e' saga a'a kawakilan. Jari sasuku magpangandol ma si Isa araran magtipunan kamemon ma Saurung si Sulayman."
                            },
                            {
                                "text": "Halam aniya' a'a sadd\u012b makatawakkal palamud ni sig\u0101m, minsan aheya pagaddat saga a'a kamemon ma sig\u0101m."
                            },
                            {
                                "text": "Sag\u014d' paganap na pa'in bo' paganap saga a'a l'lla-d'nda angandol ma Pangh\u016b' Isa."
                            },
                            {
                                "text": "Ya kaluwasanna, binowa saga a'a sakihan paluwas min luma' ni kal\u0101n-l\u0101nan bo' pinalege ma kantil atawa ma tepo supaya taluwa' lambung si Petros bang iya ganta' palabay minna'an."
                            },
                            {
                                "text": "Aheka isab saga a'a bay pina'an min saga kauman ma sakalingkal Awrusalam, amowa sehe' sig\u0101m sasuku magsakihan atawa a'a sin\u014dd saitan. Jari kauli'an sig\u0101m kamemon.   "
                            },
                            {
                                "text": "    Pagubus, angimb\u016b Imam Muwallam maka ba'anan pagkahina Saddusi ma saga a'a kawakilan."
                            },
                            {
                                "text": "Jari pinasaggaw e' sig\u0101m saga kawakilan e' bo' kinalabusu."
                            },
                            {
                                "text": "Sag\u014d' ma sangom in\u0101n aniya' mala'ikat min Tuhan bay pina'an angukab tambol kalabusu, amowa saga a'a kawakilan in\u0101n paluwas."
                            },
                            {
                                "text": "Yuk mala'ikat ni sig\u0101m, \u201cPeh\u0113' kam an'ngge ma halaman langgal pagkulbanan amandu'an saga a'a pasal kallum baha'u itu, bang ai hatulanna.\u201d  "
                            },
                            {
                                "text": "  Jari pagdai'-llaw dakayu', peh\u0113' na sig\u0101m ni halaman langgal buwat bay panoho'an mala'ikat e', ati anagna' sig\u0101m amandu'an saga a'a.   At'kka pa'in pina'an Imam Muwallam maka saga sehe'na, pinatimuk e' sig\u0101m Tumpukan Maghuhukum bo' magsakaum kamemon saga pagmatto'ahan bangsa Isra'il. Pagubus, sin\u014d' saga nakura' jaga peh\u0113' ni kalabusu bo' pina'alop saga a'a kawakilan ni Maghuhukum e'."
                            },
                            {
                                "text": "Sag\u014d' pagt'kka saga jaga itu ni kalabusu, halam maina'an saga a'a kawakilan. Jari pab\u012bng ni Maghuhukum angahaka."
                            },
                            {
                                "text": "Yuk sig\u0101m, \u201cPagt'kka kami ni kalabusu, masi ahogot saga tambol lawangna. Maka ina'an isab saga sundalu jaga masi an'ngge ma luwasan lawang kalabusu e'. Sag\u014d' pagukab kami, halam aniya' tab\u0101k kami ma deyom!\u201d"
                            },
                            {
                                "text": "Na, takale pa'in haka in\u0101n e' nakura' jaga langgal sampay e' kaimaman alanga, asasaw pamikil sig\u0101m bang ai kat'kkahan saga pakaradja'an itu.  "
                            },
                            {
                                "text": "  Sakali aniya' a'a at'kka pina'an amowa haka, yukna, \u201cPakale kam! Ya a'a bay pakalabusubi, ina'an na ma deyom langgal amandu'an saga a'a!\u201d"
                            },
                            {
                                "text": "Magt\u016by peh\u0113' nakura' jaga maka saga a'ana ang\u0101' disi Petros. Sag\u014d' halam sig\u0101m makapissoko' disi Petros sabab tin\u0101w sig\u0101m binantung maka batu e' ba'anan a'a maina'an.  "
                            },
                            {
                                "text": "  Binowa saga a'a kawakilan itu e' sig\u0101m pinatampal ni Tumpukan Maghuhukum, jari sinumariya sig\u0101m e' Imam Muwallam."
                            },
                            {
                                "text": "Yuk-i, \u201cBay na kam sanggupan kami to'ongan sin\u014d' da'a amandu' pasal a'a ya pameya'anbi ilu. Sag\u014d' nda'unbi na ya kahinanganbi itu! Asaplag deyom Awrusalam ma sabab pamandu'bi. Tu'ud kam magniyat amatanggung dusa ni kami ma pasal kamatay a'a in\u0101n!\u201d  "
                            },
                            {
                                "text": "  Anambung si Petros maka kasehe'an bay kawakilan e', yuk sig\u0101m, \u201cPanoho'an Tuhan ya subay beya' kami, ngga'i ka panoho'an manusiya'."
                            },
                            {
                                "text": "Si Isa in\u0101n,\u201d yuk sig\u0101m, \u201cbay soho'bi nilansang ni h\u0101g bo' pinapatay. Sag\u014d' bay iya pinakallum pab\u012bng e' Tuhan, ya asal pagtuhanan saga pangkattam."
                            },
                            {
                                "text": "Tapabangsa na iya e' Tuhan, pinat'nna' ma bihingna tampal ni kowan bo' magnakura' sampay Manglalappas ma manusiya', bo' supaya aniya' pagtaubatan maka ka'ampunan dusa ma bangsa Isra'il."
                            },
                            {
                                "text": "Kami itu,\u201d yuk disi Petros, \u201canaksi' in pakaradja'an pamissalaku itu b'nnal sadja. Ya du R\u016b Sussi, ya pamuwan e' Tuhan ma sasuku ameya' ma panoho'anna.\u201d  "
                            },
                            {
                                "text": "  Pagkale pa'in lling itu e' ma Tumpukan, apasu' to'ongan atay sig\u0101m ati maggara' sig\u0101m amapatay saga a'a kawakilan in\u0101n."
                            },
                            {
                                "text": "Sag\u014d' aniya' maina'an dakayu' Parisi ni\u014dnan si Gamaliyal, a'a pagguruhan sara' agama. A'a iya pinagaddatan e' kamemon. Na an'ngge si Gamaliyal itu ma Tumpukan Maghuhukum bo' soho'na pinaluwas dai'-dai' saga a'a sinumariya he'."
                            },
                            {
                                "text": "Yuk si Gamaliyal, \u201cKa'am pagkahiku bangsa Isra'il, kamaya'-maya' kam ma ai-ai song hinangbi ma saga a'a ma luwasan itu."
                            },
                            {
                                "text": "Entomunbi bay palabay he', aniya' bay ni\u014dnan si Tiyudas magheya-heya di-na. Aniya' isab saga mpat hatus a'a bay paumpig ma iya. Sag\u014d' ya kamattihanna, pinapatay si Tiyudas ati akaukanat saga tendogna. Ya ina'an katobtobanna."
                            },
                            {
                                "text": "Puwas min si Tiyudas, aniya' isab pasunu' dakayu' a'a Jalil, \u014dnna si Judas, ma timpu pagsulat \u014dn a'a kamemon e' parinta. Aheka isab saga a'a bay tabowana ameya' ma iya, sag\u014d' ya du iya bay pinapatay maka akaukanat isab tendogna kamemon."
                            },
                            {
                                "text": "Angkan kam banda'anku na ma pasal palkala' itu. Da'a inayunbi saga a'a itu. Pasagarinbi sadja na sig\u0101m. Sabab bang hal min pikilan manusiya' ya minaksud maka nihinang e' sig\u0101m itu, halam du aniya' kas\u014dnganna."
                            },
                            {
                                "text": "Sag\u014d' bang min Tuhan, mbal tapaggatbi. G\u014dm pa'in sagga'bi na kabaya'an Tuhan!\u201d  "
                            },
                            {
                                "text": "  Manjari bineya' e' saga a'a in\u0101n pamissala si Gamaliyal. Nilinganan e' sig\u0101m saga a'a kawakilan in\u0101n pinas\u014dd bo' yampa sin\u014d' niraplosan. Binanda'an sig\u0101m da'a amandu' pabalik min \u014dn si Isa, ati pinaluwas sig\u0101m.  "
                            },
                            {
                                "text": "  Sag\u014d' ala'an pa'in saga a'a kawakilan min Tumpukan e', makalandu' ak\u014dd sig\u0101m sabab tabista sig\u0101m e' Tuhan t\u014dp pinalabay min kabinasahan ma sabab pangandol sig\u0101m ma \u014dn si Isa."
                            },
                            {
                                "text": "Sakahaba' llaw ina'an sig\u0101m ma deyom langgal pagkulbanan sampay ma saga kaluma'an, magpandu' na pa'in maka magnasihat lapal ah\u0101p pasal si Isa in iya Al-Masi.    "
                            }
                        ]
                    },
                    {
                        "verses": [
                            {
                                "text": "    Ma waktu in\u0101n magheheka na pa'in saga a'a bebeya'an si Isa. Jari aniya' palkala' ma sig\u0101m: saga Yahudi ya amissala bahasa Gir\u012bk magsagga' maka saga Yahudi porol ma lahat Yahudiya. Ya makala'at atay saga Yahudi amissala Gir\u012bk in\u0101n, in kar'ndahan sig\u0101m balu takalipat kono' ma waktu kapagbahagi' balanja' kahaba' llaw."
                            },
                            {
                                "text": "Angkan saga bebeya'an si Isa kamemon sin\u014d' pinatimpuk e' sangp\u016b' maka duwa a'a kawakilan ati ah'lling ni sig\u0101m. Yuk-i, \u201cMbal taluwa' bang kami ang'bbahan hinang kami magnasihat palman Tuhan, ati bo' amahagi' saga balanja'."
                            },
                            {
                                "text": "Angkanna, saga dauranakan, subay kam amene' pitu' l'lla min deyomanbi ilu, a'a kah\u014dpan e' R\u016b Sussi, maka taga-pangita'u alalom. Bang tapene'bi na, patanggung kami ni sig\u0101m ya hinang amahagi' balanja' itu."
                            },
                            {
                                "text": "Manjari kami itu,\u201d yuk a'a kawakilan e', \u201camanuyu' na pa'in angamu'-ngamu' ni Tuhan maka anganasihat palmanna.\u201d  "
                            },
                            {
                                "text": "  Na, kasulutan a'a in\u0101n kamemon ma bay kagara'an e', ati tapene' e' sig\u0101m si Esteban, a'a bal-iman maka kah\u014dpan e' R\u016b Tuhan. Tapene' isab si Pilip, si Prokoros, si Nikanur, si Timun, si Parmenas, maka si Nikulas min Antiyuk. Si Nikulas itu ngga'i ka Yahudi, a'a ya bay apinda ni agama Yahudi."
                            },
                            {
                                "text": "Ya kapitu' a'a itu bay binowa patampal ni saga a'a kawakilan bo' niamu'an tabang min Tuhan. Pinat'ppakan isab sig\u0101m tangan, tanda' in sig\u0101m pinasuku'an hinang in\u0101n.  "
                            },
                            {
                                "text": "  Manjari pasaplag na pa'in palman Tuhan. Pak'nnop to'ongan heka saga a'a ameya' ma si Isa ma deyom Awrusalam, maka aheka isab kaimaman ameya' angandol ma si Isa.   "
                            },
                            {
                                "text": "    Si Esteban in\u0101n a'a sidda tinabang e' Tuhan, a'a binarakatan, angkan aheka hinang makainu-inu maka paltanda'an bay tahinang e'na ma deyoman saga a'a ma Awrusalam."
                            },
                            {
                                "text": "Sag\u014d' aniya' saga a'a anagga' iya, jama'a min dakayu' langgal ni\u014dnan Langgal A'a Aluhaya. Saga a'a in\u0101n asal min da'ira Kirini maka min da'ira Iskandari. Jari magbeya' sig\u0101m maka saga Yahudi kasehe' min lahat Silisi maka min lahat Asiya isab, ati amowa magjawab ma si Esteban."
                            },
                            {
                                "text": "Daipara saga a'a in\u0101n mbal maka'atu ma bissala si Esteban ma sabab pangita'u ya asal pamuwan ma iya e' R\u016b Tuhan.  "
                            },
                            {
                                "text": "  Sakali aniya' a'a sadd\u012b tinambahan e' saga anagga' in\u0101n. Binidjakan sig\u0101m, sin\u014d' angahaka puting pasal si Esteban. Ya yuk puting sig\u0101m, \u201cBay takale kami a'a itu am\u016bng-m\u016bng pangkal ma si Musa maka ma Tuhan.\u201d  "
                            },
                            {
                                "text": "  Minn\u0113' aniya' sasaw ma kaheka'an a'a in\u0101n maka ma saga pagmatto'ahan maka saga guru sara' agama. Angkan sig\u0101m pina'an anaggaw si Esteban, ati tinandanan iya ni Tumpukan Maghuhukum."
                            },
                            {
                                "text": "Aniya' isab saga a'a binidjakan e' sig\u0101m magsaksi' puting ma pasal si Esteban. Yuk saksi' he', \u201cA'a itu mbal pahali amissala kala'atan pasal langgaltam sussi itu, maka pasal sara' agamatam."
                            },
                            {
                                "text": "Bay iya takale kami ah'lling in si Isa, a'a Nasaret e', song angalangkat langgal itu. Maka pinindahan kono' e'na pangaddatan kamemon bay pang'bba kitam e' si Musa.\u201d  "
                            },
                            {
                                "text": "  Manjari pinatongan si Esteban e' saga a'a aningk\u014d' ma Paghuhukum e', ati tanda' e' sig\u0101m pamaihu'an si Esteban angaluwa pamaihu'an mala'ikat.    "
                            }
                        ]
                    },
                    {
                        "verses": [
                            {
                                "text": "    Manjari tinilaw si Esteban e' Imam Muwallam, yukna, \u201cB'nnal bah\u0101' ya panuntut e' saga a'a itu?\u201d  "
                            },
                            {
                                "text": "  Anambung si Esteban, yukna, \u201cSaga matto'a-danakanku, pakale kam. Ya Tuhan Sanglit-sahaya bay patuwa' ni pangkattam si Ibrahim, waktu kapaglahatna ma Mesopotami. Halam gi' iya bay maglahat ma Haran ma waktu ina'an-i."
                            },
                            {
                                "text": "Yuk Tuhan ni iya, \u2018Ala'an ka min lahatnu porol ilu maka min kaheka'annu. Peh\u0113' ka tudju ni lahat dakayu', ya pa'nda'anku ni ka'a ma sinos\u014dng.\u2019  "
                            },
                            {
                                "text": "  \u201cAngkan bay maglain si Ibrahim min lahat Kaldeya tudju ni lahat Haran maglahat maina'an. Amatay pa'in mma'na, pinapi'itu iya e' Tuhan ni lahat ya paglahatantam itu buwattina'an."
                            },
                            {
                                "text": "Sag\u014d' halam gi' iya bay kabuwanan tana' e' Tuhan palsuku'anna ma lahat itu, minsan la'a hal tana' sarang pagi'ikan tape'na. Sag\u014d' nijanji'an iya e' Tuhan, in iya sampay panubu'na pinasuku'an du lahat itu. Bo' ma waktu bay panganjanji' Tuhan e', bay halam gi' aniya' tubu' si Ibrahim."
                            },
                            {
                                "text": "Buwattitu bay bissala Tuhan ma si Ibrahim, yukna, \u2018Maglahat du saga panubu'nu ma lahat bangsa liyu. Tahinang du sig\u0101m banyaga' sampay tiniksa' e' bangsa in\u0101n ma deyom mpat hatus tahun."
                            },
                            {
                                "text": "Saguw\u0101' pat'nna'ku hukuman ma bangsa ya song amanyaga' saga panubu'nu. Puwas e', paluwasku du sig\u0101m min lahat pamanyaga'an ma sig\u0101m ati maghinang du sig\u0101m ni aku ma lahat itu.\u2019"
                            },
                            {
                                "text": "Sakali si Ibrahim bay kabuwanan addat pagislam, tanda' palsaksi'an in iya maka panubu'na taga-kapagsulutan maka Tuhan. Angkan anakna si Isa'ak bay ni'islam e' si Ibrahim, ta'abut pa'in walung'llaw ma luwasan. Ya du si Isa'ak, bay isab angislam anakna si Yakub. Maka si Yakub e' bay angislam anakna kasangp\u016b' maka duwa, ya na ka'mbo'an bangsatam Yahudi.  "
                            },
                            {
                                "text": "  \u201cManjari,\u201d yuk si Esteban, \u201csi Yusup bay ni'ihiran e' saga siyakana, ya saga anak si Yakub kasehe'. Angkan iya pinab'llihan e' sig\u0101m, binowa ni lahat Misil binanyaga' mah\u0113'. Daipara ginapi' iya e' Tuhan,"
                            },
                            {
                                "text": "ati pinuwas iya e'na min kasusahan kamemon bay kalabayanna. Binuwanan iya e' Tuhan pangita'u alalom ma waktu kaharapna ni Pira'un ya sultan Misil ati kasulutan sultan in\u0101n ma iya. Angkan iya gin'llal gubnul e' sultan, magagi ma lahat Misil kamemon sampay ma saga a'a ma deyom okomanna.  "
                            },
                            {
                                "text": "  \u201cSakali itu aniya' bay gotom ma kaluha'an lahat Misil e' sampay isab ma lahat Kana'an, ya bay paglahatan disi Yakub. Saga ka'mbo'antam, halam aniya' takakan tapiha e' sig\u0101m."
                            },
                            {
                                "text": "Angkanna, pagkale si Yakub aniya' kono' kinakan ma lahat Misil, bay soho'na saga anakna l'lla, ya asal pangkat bangsatam, peh\u0113' ni Misil am'lli takakan. Ya na he' tagna'an kapeh\u0113' sig\u0101m."
                            },
                            {
                                "text": "Kaminduwana pa'in kapeh\u0113' sig\u0101m, bo' yampa magpakil\u0101 si Yusup ma saga danakanna he'. Jari minn\u0113' kinata'uwan e' sultan in si Yusup taga-kampung."
                            },
                            {
                                "text": "Puwas e' aniya' lapal bay pinabeya' e' si Yusup ni mma'na si Yakub. Bay soho'na si Yakub magtautai'anak pauntas ni lahat Misil. Pitump\u016b' maka lima puhu' heka sig\u0101m."
                            },
                            {
                                "text": "Sakali pauntas na sig\u0101m ni lahat Misil. Jari amatay si Yakub mah\u0113', damikiyanna saga anakna, ya pangkatantam."
                            },
                            {
                                "text": "Saga bangkay sig\u0101m bay tin\u016bran ni Sekem ma lahat Kana'an, bo' kinubul mah\u0113' ma pagkubulan ya bay bin'lli e' si Ibrahim min tubu' si Hamor ma masa awal e'.  "
                            },
                            {
                                "text": "  \u201cManjari itu, song pa'in ta'abut waktu pamaluwas sig\u0101m min lahat Misil, buwat bay janji' Tuhan ma si Ibrahim, paheka na to'ongan bangsatam."
                            },
                            {
                                "text": "Aniya' na sultan sadd\u012b ang'ntanan lahat Misil, sultan halam makata'u ma bay pasalan si Yusup."
                            },
                            {
                                "text": "Bay niakkalan bangsatam e' sultan e', bay pinissoko' ka'mbo'-mbo'antam, sin\u014d' animanan onde'-onde' sig\u0101m bo' supaya amatay.  "
                            },
                            {
                                "text": "  \u201cNa, ya na waktu bay kapaganak ma si Musa. Onde'-onde' mustala si Musa, ati ni'ipat ma luma' matto'ana ma deyom t'llumbulan."
                            },
                            {
                                "text": "Puwas pa'in t'llumbulan e', pinaluwas iya, manda' tapuwa' e' dayang-dayang ya anak sultan, ati tahinang anak e'na."
                            },
                            {
                                "text": "Bay iya pinandu'an kamemon pangadji' bangsa Misil, ati abantug iya ma pagbissalana maka ma saga kahinanganna.  "
                            },
                            {
                                "text": "  \u201cTa'abut pa'in mpatp\u016b' tahun umul si Musa,\u201d yuk si Esteban, \u201cagara' iya patibaw ni saga pagkahina bangsa Isra'il."
                            },
                            {
                                "text": "Makatibaw pa'in, aniya' ta'nda'na dakayu' pagkahina Isra'il nila'ugan e' a'a bangsa Misil. Magt\u016by nirapitan pagkahina itu e' si Musa ati binalosan a'a Misil in\u0101n pinapatay."
                            },
                            {
                                "text": "Sabab pangannal si Musa in saga pagkahina bangsa Isra'il makahati in iya ginuna du e' Tuhan amapuwas sig\u0101m min pagbanyaga'an. Sag\u014d' halam tahati e' sig\u0101m."
                            },
                            {
                                "text": "Pagsalung pa'in min llaw bay pamono' he', aniya' ta'nda' e' si Musa duwangan a'a Isra'il magbono'. Arak pinapagkah\u0101p e'na karuwangan. \u2018Saga tuwan,\u2019 yukna, \u2018magdanakan ko' kam ilu. Angay kam magbono'?\u2019"
                            },
                            {
                                "text": "Sag\u014d' ya a'a bay amono' in\u0101n bay anganjudjal si Musa. Yukna, \u2018Sai bah\u0101' bay amuwanan ka'a kapatut magnakura' ma kami? Angay ka subay angahukum kami?"
                            },
                            {
                                "text": "Bilahi ka isab amapatay aku, buwat bay pamapataynu ma a'a Misil di'ilaw?\u2019"
                            },
                            {
                                "text": "Takale pa'in itu e' si Musa, magt\u016by iya alahi min lahat Misil peh\u0113' ni lahat Midiyan bo' maglahat mah\u0113'. Makah'nda iya maina'an, sampay iya niabut duwa anak l'lla.  "
                            },
                            {
                                "text": "  \u201cPalabay pa'in mpatp\u016b' tahun, aniya' mala'ikat bay magpa'nda' ni iya min t'ngnga' po'on puhung magpasalupa ni api asuleyab, ma atag b\u016bd Turusina mah\u0113' ma lahat paslangan."
                            },
                            {
                                "text": "Ainu-inu si Musa ma bay ta'nda'na in\u0101n, angkan iya pasekot ni po'on puhung angaliling. Sag\u014d' asekot pa'in iya, takale e'na suwala Tuhan."
                            },
                            {
                                "text": "Yuk suwala he', \u2018Aku ya Tuhan pagtuhanan ka'mbo'-mbo'annu, si Ibrahim, si Isa'ak maka si Yakub.\u2019 Magt\u016by amidpid baran si Musa sabab min t\u0101wna, angkan iya mbal makatawakkal ang'nda' peh\u0113'."
                            },
                            {
                                "text": "Yuk Tuhan ni iya, \u2018La'anin taumpa'nu, sabab ya tana' pan'nggehannu ilu tana' sussi.\u2019"
                            },
                            {
                                "text": "Yuk Tuhan lagi', \u2018Ta'nda'ku asal paminasa ma saga a'aku mah\u0113' ma lahat Misil. Takaleku isab pagdahing sig\u0101m, maka itiya' na aku amaluwas sig\u0101m. Na dai' na ka. Papeh\u0113'ta ka ni lahat Misil.\u2019  "
                            },
                            {
                                "text": "  \u201cNa,\u201d yuk si Esteban, \u201csi Musa itu, ya na a'a bay sinulak e' saga pagkahina bangsa Isra'il. Pinah'llingan iya e' sig\u0101m, yuk-i, \u2018Sai bay amuwanan ka'a kapatut magnakura' ma kami! Angay ka subay angahukum kami?\u2019 Bo' si Musa ya bay sin\u014d' e' Tuhan magnakura' sampay angalappas ma saga ka'mbo'-mbo'antam he'. Bay iya tinabangan e' mala'ikat ya bay panyata' ni iya min t'ngnga' po'on puhung he'."
                            },
                            {
                                "text": "Manjari in ka'mbo'-mbo'antam bangsa Isra'il bay pinagnakura'an e' si Musa paluwas min lahat Misil. Bay iya maghinang saga hinang makainu-inu maka saga paltanda'an kawasahan mah\u0113' ma Misil sampay ma atag S'llang Keyat. Ya du ma lahat paslangan e', ma deyom mpatp\u016b' tahun.  "
                            },
                            {
                                "text": "  \u201cSi Musa ko' in\u0101n, ya bay amissala ni bangsa Isra'il ma awal lagi', yuk-i, \u2018Ma sinos\u014dng aniya' du dakayu' nabi buwat aku pinapi'itu e' Tuhan. A'a bangsabi du iya.\u2019"
                            },
                            {
                                "text": "Waktu kapagtimuk saga a'a Isra'il ma lahat paslangan, bay palamud si Musa ma saga ka'mbo'-mbo'antam, beya' isab mala'ikat ya bay angallam ma iya ma b\u016bd Turusina. Si Musa isab ya bay makasambut lapal makabuwan kallum bo' pinalatun ni kitam.  "
                            },
                            {
                                "text": "  \u201cSag\u014d' ka'mbo'-mbo'antam in\u0101n,\u201d yuk si Esteban, \u201cmbal to'ongan ameya' ma si Musa. Sinulak iya e' sig\u0101m. Ya kabaya'an sig\u0101m subay pab\u012bng ni lahat Misil."
                            },
                            {
                                "text": "Manjari, pagka at'ggol si Musa mah\u0113' ma diyata' b\u016bd Turusina, ah'lling saga a'a Isra'il in\u0101n ni si Harun, yuk-i, \u2018Hinangin kitam saga ta'u-ta'u pagtuhanan, pagmak\u014dkantam. Wa'i daka maingga si Musa ilu, ya bay magnakura'an kitam paluwas min Misil!\u2019"
                            },
                            {
                                "text": "Ya he' waktu bay kapangahinang sig\u0101m dakayu' ta'u-ta'u pinasengod ni luwa anak sapi' maka aniya' susumbali'an bay panukbal e' sig\u0101m ni ta'u-ta'u he'. Bay sig\u0101m maglami-lami isab pangahulmat sig\u0101m ma bay hinangan tangan sig\u0101m."
                            },
                            {
                                "text": "Angkan ko' sig\u0101m bay tinaikutan e' Tuhan. Pinasagaran sig\u0101m amudji saga ba'anan bitu'un ma langit, buwat bay tasulat ma deyom Kitab Kanabi-nabihan, ya yuk-i,  \u2018O saga a'a Isra'il, yuk Tuhan, ngga'i ka aku ya bay harapbi maka susumbali'an ya pagkulbanbi ma deyom mpatp\u016b' tahun, waktu kamah\u0113'bi ma lahat paslangan e'. "
                            },
                            {
                                "text": "Ya pagbowa-bowabi na pa'in tampat pat'nna'an ta'u-ta'u tuhanbi si Molok, maka ta'u-ta'u hinangan luwa bitu'un ya pangarapanbi ni tuhanbi si Repan. Ya na ina'an saga ta'u-ta'u bay hinangbi panumbahanbi. Angkan kam pala'anku ni liyu lahat Babilon.\u2019   "
                            },
                            {
                                "text": "  \u201cWaktu kamah\u0113' ka'mbo'-mbo'antam ma lahat paslangan,\u201d yuk si Esteban, \u201cina'an ma sig\u0101m luma' tolda ya pagtau'an paljanji'an Tuhan. Luma' in\u0101n bay nihinang e' si Musa buwat bay panoho'an Tuhan ma iya. Bineya' e' si Musa suntu'an ya bay pama'nda' ma iya."
                            },
                            {
                                "text": "Jari in luma' in\u0101n bay pang'bba e' disi Musa ma pangkattam pasunu', ati sig\u0101m ya bay amowa luma' in\u0101n ni lahat itu ma waktu kapagmak\u014dk si Yussa' ma sig\u0101m. Waktu in\u0101n bay kapangagaw sig\u0101m lahat itu min saga kabangsahan ya bay tapala'an e' Tuhan min dahuan sig\u0101m. Jari luma' Tuhan in\u0101n bay pat'nna' maitu sampay ta'abut waktu kapagsultan si Da'ud."
                            },
                            {
                                "text": "Si Da'ud e' bay makasulut atay Tuhan, ati ama'id iya min Tuhan bang pa'in iya nir\u016blan angahinang luma' pat'nna'an Tuhan, ya pagtuhanan pangkattam si Yakub."
                            },
                            {
                                "text": "Sag\u014d' sultan Sulayman ya bay pinaba'id e' Tuhan angahinang luma' in\u0101n.  "
                            },
                            {
                                "text": "  \u201cMalaingkan in Tuhan Mahatinggi, mbal pat'nna' ma deyom langgal hinangan manusiya'. Bay tasulat e' dakayu' nabi ya pamissala Tuhan itu, ya yuk-i,  "
                            },
                            {
                                "text": "\u2018Sulga' ya paningk\u014d'anku, maka dunya ya pagi'ikan tape'ku. Luma' ai bah\u0101' hinanganbi aku? Maingga bah\u0101' panakapanbi aku pahalian? "
                            },
                            {
                                "text": "Sabab aku ya bay makahinang ina'an-i kamemon!\u2019 \u201d   "
                            },
                            {
                                "text": "  Amissala na pa'in si Esteban, yukna, \u201cKa'am ilu, atuwas sidda k\u014dkbi! Munapik kam! Apalpal pah\u0101p taingabi, mbal akale ma lapal Tuhan! Sali' du kam maka bay ka'mbo'-mbo'anbi sabab ya du isab ka'am anagga' R\u016b Sussi!"
                            },
                            {
                                "text": "Aniya' bah\u0101' minsan la'a hal dakayu' nabi halam bay tapinjala' e' saga ka'mbo'-mbo'anbi? Halam. Bay pinapatay e' sig\u0101m saga a'a amowa lapal Tuhan ma masa awal e', ya bay magmahalayak pasal kapi'itu sosoho'anna adil. Manjari, makapi'itu pa'in sosoho'anna in\u0101n, hal tipubi sampay papataybi."
                            },
                            {
                                "text": "Ka'am ya bay makasambut sara' Tuhan labay min mala'ikat, malaingkan halam kabogboganbi sara' in\u0101n!\u201d   "
                            },
                            {
                                "text": "    Pagkale pa'in saga Maghuhukum in\u0101n ma si Esteban, ap'ddi' makalandu' atay sig\u0101m ya angkan sig\u0101m ang'ttop le'e tudju ni iya."
                            },
                            {
                                "text": "Sag\u014d' kah\u014dpan si Esteban e' R\u016b Sussi ati pahangad iya tudju ni sulga'. Ta'nda'na sahaya Tuhan, maka ta'nda'na isab si Isa an'ngge ma bihing Tuhan tampal ni kowan."
                            },
                            {
                                "text": "\u201cNda'unbi,\u201d yuk si Esteban, \u201cta'nda'ku aukab sulga'. Maka ta'nda'ku isab si Isa, ya ni\u014dnan Anak Manusiya', an'ngge ma bihing Tuhan.\u201d  "
                            },
                            {
                                "text": "  Pagka buwatt\u0113' h'lling si Esteban, angolang pakosog saga a'a ma Tumpukan in\u0101n. Tinaplokan tainga sig\u0101m, maka pinagheka'an si Esteban"
                            },
                            {
                                "text": "bo' nijudjalan paluwas min da'ira in\u0101n. Ma luwasan pa'in, anagna' sig\u0101m amantung iya. Saga saksi' in\u0101n, hatina saga a'a amantung, bay amatau' badju' sig\u0101m ma dakayu' l'lla abata' gi', ni\u014dnan si Saul.  "
                            },
                            {
                                "text": "  Hinabu pa'in si Esteban pinagbantung e' sig\u0101m, angamu'-ngamu' iya, yukna, \u201cO Pangh\u016b' Isa, taima'un nyawaku.\u201d"
                            },
                            {
                                "text": "Puwas e' ang\u014dk-tu'ut iya maka e'na angalingan pakosog, yuk-i, \u201cO Pangh\u016b'ku, da'a pat\u014dngin dusa saga itu ma pasal pamono' sig\u0101m ma aku.\u201d Pagubus pah'lling si Esteban itu, magt\u016by iya amatay.   "
                            }
                        ]
                    },
                    {
                        "verses": [
                            {
                                "text": "    Na, wa'i kinubul si Esteban e' saga a'a angisbat Tuhan. Pinagdohonan to'ongan iya e' sig\u0101m. Sakali itu, tinagna'an min llaw ina'an, aheya katiksa'an pinat'kka ni saga jama'a si Isa ma Awrusalam. Angkan sig\u0101m apulak-palik kamemon tudju ni kaluha'an lahat Yahudi maka ni lahat Samariya. Luwal saga a'a bay kawakilan e' si Isa ya tabba ma Awrusalam."
                            },
                            {
                                "text": "    Na, wa'i kinubul si Esteban e' saga a'a angisbat Tuhan. Pinagdohonan to'ongan iya e' sig\u0101m. Sakali itu, tinagna'an min llaw ina'an, aheya katiksa'an pinat'kka ni saga jama'a si Isa ma Awrusalam. Angkan sig\u0101m apulak-palik kamemon tudju ni kaluha'an lahat Yahudi maka ni lahat Samariya. Luwal saga a'a bay kawakilan e' si Isa ya tabba ma Awrusalam."
                            },
                            {
                                "text": "Sag\u014d' si Saul in\u0101n, atuyu' angamula saga jama'a si Isa. Sin\u014dd e'na kaluma'an sig\u0101m, ubus luma' dakayu' bo' dakayu'. Sinaggaw isab e'na l'lla-d'nda bo' yampa kinalabusu.   "
                            },
                            {
                                "text": "    Sag\u014d' saga bebeya'an si Isa akaukanat in\u0101n bay anganasihat lapal ah\u0101p pasal si Isa pi'ingga-pi'ingga ya papehe'an sig\u0101m."
                            },
                            {
                                "text": "Buwat si Pilip: bay iya peh\u0113' ni dakayu' da'ira ma lahat Samariya anganasihatan saga a'a maina'an ma pasal Al-Masi."
                            },
                            {
                                "text": "Pagkale pa'in saga kaheka'an a'a maina'an ma bissala si Pilip, maka pag'nda' sig\u0101m ma paltanda'an makainu-inu ya tahinangna, kinale to'ongan lapalna e' sig\u0101m."
                            },
                            {
                                "text": "Aheka saga a'a bay paluwasan saitan. Atanog pangolang saga saitan salta' sig\u0101m pinaluwas. Aheka isab saga a'a kauli'an, saga aku'il maka saga a'a mbal makaosegan di-sig\u0101m,"
                            },
                            {
                                "text": "angkan ak\u014dd to'ongan saga a'a ma da'ira in\u0101n.   "
                            },
                            {
                                "text": "    Na, aniya' a'a ni\u014dnan si Simun maglahat ma da'ira in\u0101n. Ata'u iya maghikmat maka ainu-inu ma kahinanganna saga a'a ma jadjahan Samariya in\u0101n. Maglaku-laku si Simun in iya babantugun."
                            },
                            {
                                "text": "Jari kinale iya e' a'a kamemon maina'an, ai na ka a'a areyo' atawa alanga. Yuk sig\u0101m kamemon ma pasal si Simun in\u0101n, \u201cA'a itu taga-barakat deyo' bay min Tuhan, angkan ni\u014dnan Barakat-Aheya.\u201d"
                            },
                            {
                                "text": "At'ggol na kapanginu-nginu sig\u0101m ma paghikmat si Simun angkan sig\u0101m akale to'ongan ma iya."
                            },
                            {
                                "text": "Sag\u014d' am'nnal pa'in saga a'a in\u0101n ma lapal ah\u0101p ya pinagnasihat e' si Pilip pasal pagparinta Tuhan maka ma pasal si Isa Al-Masi, magt\u016by sig\u0101m pinandi, d'nda maka l'lla, palsaksi'an in sig\u0101m ma si Isa na."
                            },
                            {
                                "text": "Ya du si Simun bay am'nnal isab. Aubus pa'in iya bay pinandi, auli na iya ma si Pilip. Pag'nda'na ma saga paltanda'an maka hinang makainu-inu ya tahinang e' si Pilip, ainu-inu iya to'ongan.  "
                            },
                            {
                                "text": "  Manjari itu takale e' saga a'a kawakilan mah\u0113' ma Awrusalam pasal saga a'a Samariya bay makataima' lapal Tuhan, angkan sig\u0101m bay magpanoho'an ma si Petros maka si Yahiya peh\u0113' ni lahat Samariya."
                            },
                            {
                                "text": "Pagt'kka pa'in disi Petros pina'an, niamu'-amu'an e' sig\u0101 saga a'a Samariya bo' supaya sig\u0101m pinasambutan R\u016b Sussi."
                            },
                            {
                                "text": "Sabab in R\u016b Sussi halam gi' bay pah\u014dp ni sig\u0101m minsan dakayu'. Sag\u014d' bay sig\u0101m pinandi sadja, palsaksi'an in sig\u0101m suku' ma si Isa na."
                            },
                            {
                                "text": "Manjari pinat'nna' e' si Petros maka si Yahiya tangan sig\u0101 ma saga a'a Samariya magpangandol in\u0101n, ati kaniya'an sig\u0101m R\u016b Sussi.  "
                            },
                            {
                                "text": "  Ta'nda' e' si Simun in saga a'a in\u0101n pinah\u014dpan R\u016b Sussi, pagpat'nna' tangan disi Petros ma sig\u0101m. Angkan iya bay arak amuwan s\u012bn panambana si Petros maka si Yahiya."
                            },
                            {
                                "text": "Yukna ni sig\u0101, \u201cBuwaninbi isab aku kawasabi ilu, bo' supaya bang aniya' sai-sai kapat'nna'an tanganku pinah\u014dpan du isab iya R\u016b Sussi.\u201d  "
                            },
                            {
                                "text": "  Sag\u014d' sinambungan iya e' si Petros, yuk-i, \u201c Ah\u0101p lagi' ka minulka'an maka s\u012bnnu ilu! Pangannalnu in kah\u0101pan Tuhan tab'lli-b'lli maka s\u012bn!"
                            },
                            {
                                "text": "Halam aniya' palsuku'annu atawa lamudnu ma hinang kami itu, sabab mbal abontol ataynu ma pang'nda' Tuhan."
                            },
                            {
                                "text": "Angkan ko', taikutin na kala'atannu ilu. Mikiampun ka ma Tuhan, kalu niampun pikilannu ala'at ilu."
                            },
                            {
                                "text": "Sabab kata'uwanku na, mamarahi pangihidnu. Sali' ka tajallat e' dusanu.\u201d  "
                            },
                            {
                                "text": "  Sakali anambung si Simun, yuk-i, \u201cAmu'-amu'inbi aku ni Tuhan supaya mbal pat'kka ni aku ya yukbi ilu.\u201d  "
                            },
                            {
                                "text": "  Puwas e', aubus pa'in e' si Petros maka si Yahiya anaksi' pasal si Isa sampay amasaplag lapal Tuhan ma saga a'a in\u0101n, pauntas na sig\u0101 tudju ni Awrusalam pab\u012bng. Ma labayan lagi' sig\u0101, maghapit-hapit sig\u0101 ma ba'anan kauman ma lahat Samariya bo' ninasihat e' sig\u0101 lapal ah\u0101p.   "
                            },
                            {
                                "text": "    Na, aniya' mala'ikat Tuhan amissala ni si Pilip, yuk-i, \u201cMagsakap ka. Peh\u0113' ka ni l\u0101n tampal ni timul, ya dalosan Awrusalam maka Gasa.\u201d L\u0101n ina'an-i mbal na agon tapalabayan."
                            },
                            {
                                "text": "Angkan magsakap si Pilip bo' pauntas peh\u0113'. Manjari itu aniya' a'a bangsa Eteyopa bay ma Awrusalam amudji ni Tuhan. A'a itu alanga kag'llalna, maka kinabili asal. Pangandol ma iya pangalta' si Kandake, ya dayang-dayang magnakura'an lahat Eteyopa."
                            },
                            {
                                "text": "Na, amole' pa'in bag'llal itu min Awrusalam, aningk\u014d' iya ma kalesana, maka e'na amassa Kitab ma j\u016bd bay tasulat e' nabi Isaya."
                            },
                            {
                                "text": "Sinoho' si Pilip e' R\u016b Tuhan, yuk-i, \u201cPina'an ka pa'abay ma kalesa in\u0101n.\u201d  "
                            },
                            {
                                "text": "  Jari paragan si Pilip peh\u0113' ati takalena bag'llal itu amassa min j\u016bd nabi Isaya. Atilaw si Pilip ma iya, yukna, \u201cTahatinu bah\u0101' ya bassanu ilu?\u201d  "
                            },
                            {
                                "text": "  Yuk sambung bag'llal in\u0101n, \u201cMbal. Buwattingga kata'uku bang halam aniya' amahati ma aku?\u201d Jari sinoho' e'na si Pilip pariyata' pina'an bo' aningk\u014d' ma bihingna."
                            },
                            {
                                "text": "Na, ya na itu saga ayat Kitab bay tabassana he', yuk-i,  \u201cA'a itu sali' hantang bili-bili magpabeya' sadja bang binowa sinumbali'. Halam iya bay ah'lling minsan dakabtang. Sali' anak bili-bili mbal pabanga' bang ginuntingan. "
                            },
                            {
                                "text": "Tahinang iya panungg\u012bngan, maka halam tin'kkahan ni sara' abontol. Halam aniya' makasuli-suli pasal saga tubu'na, sabab atobtob umulna ma deyom dunya itu.\u201d   "
                            },
                            {
                                "text": "  Yuk bag'llal ni si Pilip, \u201cHaka'in aku. Sai binissala e' nabi itu? Baranna ka, atawa a'a sadd\u012b?\u201d"
                            },
                            {
                                "text": "Manjari anagna' si Pilip amissala, tinagna'an min saga ayat Kitab bay tabassa e' bag'llal e'. Sinuli-sulihan iya e' si Pilip pasal si Isa."
                            },
                            {
                                "text": "Manjari itu, ma sabu sig\u0101m palanjal ma pal'ngnganan, at'kka sig\u0101m ni lahat taga-bohe'. Yuk bag'llal ni si Pilip, \u201cNda'un, aniya' itu bohe'. Bang halam du aniya' makababag, mikipandi na aku palsaksi'an in aku ma si Isa na.\u201d  "
                            },
                            {
                                "text": "  [ Yuk si Pilip, \u201cBang ka am'nnal min deyom ataynu, makajari sadja.\u201d   \u201cAho',\u201d yuk bag'llal, \u201camarassaya aku in si Isa Al-Masi asal Anak Tuhan.\u201d ]"
                            },
                            {
                                "text": "Magt\u016by magpanoho'an bag'llal pinahogga' kalesa. Jari pareyo' sig\u0101 karuwangan ni bohe' bo' yampa iya pinandi e' si Pilip."
                            },
                            {
                                "text": "Pagluwas sig\u0101 min bohe', magt\u016by tabowa si Pilip ala'an minn\u0113' e' R\u016b Pangh\u016b'. Halam na iya ta'nda' pab\u012bng e' bag'llal in\u0101n. Palanjal iya ni patudjuhanna, maka e'na kin\u014dgan to'ongan."
                            },
                            {
                                "text": "Malaingkan si Pilip itu, wa'i palahil ma lahat Asotus. Nilatag e'na kamemon saga kauman ma jadjahan ina'an maka e'na magnasihat lapal ah\u0101p sampay at'kka ni lahat Kesareya.    "
                            }
                        ]
                    },
                    {
                        "verses": [
                            {
                                "text": "    Salta' ma waktu in\u0101n masi si Saul ananggup amapatay saga mulid Pangh\u016b' Isa. Peh\u0113' iya ni Imam Muwallam"
                            },
                            {
                                "text": "angamu' sulat kataddangan, binowa ni saga kalanggalan mah\u0113' ma da'ira Damaskus. Jari bang aniya' tab\u0101kna mah\u0113' saga a'a ameya' ma kal'ngnganan Pangh\u016b' Isa Al-Masi, aniya' kapatutna anaggaw sig\u0101m l'lla-d'nda sampay amowa sig\u0101m pab\u012bng ni Awrusalam bo' kinalabusu."
                            },
                            {
                                "text": "Manjari itu, ma labayan pa'in si Saul asekot ni Damaskus, patagha' sadja aniya' sawa min deyom sulga' asinag ma katilibutna."
                            },
                            {
                                "text": "Pahantak iya magt\u016by ni tana' ati makakale iya suwala amissala, yuk-i, \u201cSaul, O Saul! Angay aku pinjala'nu?\u201d  "
                            },
                            {
                                "text": "  Anambung si Saul, yukna, \u201cSai sa ka'a ilu, Nakura'?\u201d   Yuk suwala in\u0101n, \u201cAku si Isa, ya pinjala'nu na pa'in."
                            },
                            {
                                "text": "Sag\u014d' an'ngge na ka,\u201d yukna. \u201cPeh\u0113' ka ni deyom da'ira in\u0101n. Nihaka'an du ka maina'an bang ai subay hinangnu.\u201d  "
                            },
                            {
                                "text": "  Saga a'a bay sehe' si Saul hal an'ngge maina'an, halam makapah'lling. Takale e' sig\u0101m suwala in\u0101n bo' halam aniya' sai-na ta'nda' sig\u0101m."
                            },
                            {
                                "text": "Pabungkal si Saul min tana' bay kahantakanna bo' amak'llat matana, sag\u014d' mbal iya maka'nda'. Angkan iya niambit e' saga sehe'na tudju ni deyom Damaskus."
                            },
                            {
                                "text": "T'llumbahangi iya mbal maka'nda', maka halam isab iya bay amangan atawa anginum.  "
                            },
                            {
                                "text": "  Aniya' ma Damaskus in\u0101n dakayu' mulid si Isa Al-Masi ni\u014dnan si Ananiyas. Magpanyata' Pangh\u016b' Isa ni iya ah'lling, yukna, \u201cO Ananiyas!\u201d   \u201cItiya' aku, Pangh\u016b',\u201d yukna.  "
                            },
                            {
                                "text": "  Yuk Pangh\u016b' Isa ni iya, \u201cPasakap ka. Peh\u0113' na ka ni l\u0101n ni\u014dnan L\u0101n Bontol. Panilawun ma luma' si Judas pasal dakayu' a'a min Tarsus ni\u014dnan si Saul. He' na iya angamu'-ngamu' ni Tuhan buwattina'an."
                            },
                            {
                                "text": "Bay iya pata'uku bang ai song makani-iya. Bay ka sali' ta'nda' e'na pas\u014dd ni deyom pa'ataganna in\u0101n amat'nna' tangannu ma iya, bo' supaya iya maka'nda' pab\u012bng.\u201d  "
                            },
                            {
                                "text": "  Sag\u014d' anambung si Ananiyas, yukna, \u201cAll\u014d, Pangh\u016b'ku, aheka bay angahaka'an aku pasal si Saul in\u0101n. Ala'at makalandu' kahinanganna ma saga a'a suku'nu ma Awrusalam e'."
                            },
                            {
                                "text": "Maka itiya' na isab iya ma Damaskus itu. Bay iya kabuwanan kapatut e' kaimaman alanga bo' tasaggawna sasuku magpanabbut ma \u014dnnu.\u201d  "
                            },
                            {
                                "text": "  Sag\u014d' anambung Pangh\u016b' Isa, yukna, \u201cPeh\u0113' na ka, sabab si Saul in\u0101n bay tapene'ku maghinang ma aku. Iya ya amatanyag \u014dnku peh\u0113' ni kabangsa-bangsahan ya ngga'i ka Yahudi, maka ni saga kasultanan, maka ni saga bangsa Isra'il isab."
                            },
                            {
                                "text": "Baranku ya,\u201d yuk Pangh\u016b' Isa, \u201camandu'an iya pasal sukkal kamemon ya subay sandalanna ma sinos\u014dng pagka aku ya pameya'anna.\u201d  "
                            },
                            {
                                "text": "  Jari peh\u0113' si Ananiyas ni luma' pahanti'an si Saul bo' pas\u014dd. Pinat'nna' e'na tanganna ma si Saul, ati yukna, \u201cSaul, magdanakan na kita. Itiya' aku sin\u014d' pi'itu e' Pangh\u016b' Isa, ya bay magpa'nda' ni ka'a ma labayan ma waktu kapi'itunu. Sin\u014d' aku pi'itu bo' ka maka'nda' pab\u012bng, bo' ka pinah\u014dpan R\u016b Sussi.\u201d"
                            },
                            {
                                "text": "Saru'un-du'un aniya' sali' sisik daing ah\u016bg min mata si Saul, jari maka'nda' iya pab\u012bng. An'ngge iya bo' yampa pinandi palsaksi'an in iya ma si Isa na."
                            },
                            {
                                "text": "Aubus pa'in iya bay amangan, pabalik na kosogna.      Na, pahanti' si Saul daka pilambahangi ma saga mulid si Isa ma Damaskus in\u0101n."
                            },
                            {
                                "text": "Anagna' iya magt\u016by magnasihat ma deyom kalanggalan Yahudi maina'an. \u201cSi Isa itu,\u201d yukna, \u201ctuman anak Tuhan!\u201d"
                            },
                            {
                                "text": "Ainu-inu a'a kamemon sasuku akale ma iya. Yuk sig\u0101m, \u201cYa na ko' itu a'a bay ma Awrusalam ya angamula sasuku anabbut ma \u014dn si Isa. Maka ya maksudna kono' pi'itu anaggaw sasuku ameya' ma si Isa, bo' yampa sig\u0101m bowana pab\u012bng ni Awrusalam, ni saga imam alanga he'.\u201d"
                            },
                            {
                                "text": "Sag\u014d' ya pagnasihat si Saul pak'nnop na pa'in kosogna. Minn\u0113' manyatakan to'ongan pasal si Isa, in iya b'nnal Al-Masi, angkan saga Yahudi maglahat ma Damaskus mbal makajawab ma iya.  "
                            },
                            {
                                "text": "  At'ggol-t'ggol pa'in minn\u0113', magisun saga Yahudi amapatay si Saul,"
                            },
                            {
                                "text": "daipara kahaka'an iya pasal pagisun e'. Llaw-sangom, nijagahan e' sig\u0101m saga lawang pagluwasan min da'ira in\u0101n bo' supaya iya pinapatay."
                            },
                            {
                                "text": "Sag\u014d' sangom pa'in lahat, binowa si Saul e' saga anak-mulidna pinatingk\u014d' ma deyom ambung aheya bo' yampa tinonton min dakayu' tandawan tudju ni luwasan da'ira in\u0101n.   "
                            },
                            {
                                "text": "    Pagt'kka si Saul ni Awrusalam, pasulay iya palamud ma saga kamuliran si Isa mah\u0113'. Sag\u014d' tin\u0101w sig\u0101m ma iya sabab mbal sig\u0101m am'nnal in iya mulid si Isa na."
                            },
                            {
                                "text": "Daipara si Barnabas bay amakil\u0101 si Saul ni saga a'a kawakilan. Bay isab sig\u0101m pata'una pasal paka'nda' si Saul ma Pangh\u016b' Isa, ma labayan tudju ni Damaskus. Bay iya kono' binissalahan isab e' si Isa maina'an. Nihaka isab e' si Barnabas pasal si Saul mbal tin\u0101w magnasihat ma pasal si Isa ma deyom da'ira Damaskus e'."
                            },
                            {
                                "text": "Manjari pat'nna' si Saul ma saga kamuliran si Isa ma Awrusalam. Halam aniya' hawal-hawalna angalatag deyom da'ira magnasihatan saga a'a min kawasa \u014dn si Isa."
                            },
                            {
                                "text": "Magbissala isab iya sampay magjawab maka saga Yahudi ya asal amissala bissala Gir\u012bk sag\u014d' pasulay sig\u0101m amapatay iya."
                            },
                            {
                                "text": "Pagta'u pa'in ina'an-i e' saga dauranakanna bebeya'an si Isa, magt\u016by sig\u0101m amowa si Saul pal\u016bd ni Kesareya bo' yampa pinalaus minn\u0113' tudju ni Tarsus.  "
                            },
                            {
                                "text": "  Na, yampa taga-kasannangan saga jama'a si Isa ma kaluha'an lahat Yahudiya maka ma lahat Jalil, maka mah\u0113' ma lahat Samariya. Tinabang sig\u0101m e' R\u016b Sussi angkan angahogot iman sig\u0101m kamemon. Pas\u014dng isab heka sig\u0101m, maka e' sig\u0101m magmahaltabat to'ongan ma Tuhan.   "
                            },
                            {
                                "text": "    Manjari itu magl'ngngan na si Petros angalatag kalahatan. Aniya' isab waktu, peh\u0113' iya ni da'ira Lidda anibaw saga a'a suku' Tuhan mah\u0113'."
                            },
                            {
                                "text": "Jari aniya' talanggalna mah\u0113' a'a ni\u014dnan si Aneyas. A'a itu amatay ugatna, waluntahun na iya halam bay makabungkal min palegehanna."
                            },
                            {
                                "text": "Yuk si Petros ni iya, \u201cAneyas, kauli'an na ka e' si Isa Al-Masi. Pabungkal ka, momosun patulihannu ilu!\u201d Magt\u016by pabungkal si Aneyas itu."
                            },
                            {
                                "text": "Ta'nda' iya e' saga a'a kamemon ya maglahat ma Lidda maka ma lahat Saron in\u0101n, ati papinda saga a'a in\u0101n am'nnal ma Pangh\u016b' Isa.  "
                            },
                            {
                                "text": "  Na, aniya' ma lahat Joppa in\u0101n dakayu' d'nda mulid si Isa, ni\u014dnan si Tabita. Dorkas ya \u014dn si Tabita itu bang ma bahasa Gir\u012bk, hatina \u2018usa\u2019. D'nda in\u0101n maghinang sadja kah\u0101pan, maka anabang ma saga a'a miskin."
                            },
                            {
                                "text": "Jari ma waktu ina'an-i taluwa' saki si Tabita itu ati amatay. Tasussi pa'in mayatna, pinalege iya ma dakayu' bilik ma diyata' angkap."
                            },
                            {
                                "text": "Lahat Joppa in\u0101n mbal du alawak to'ongan min Lidda. Sakali itu, takale pa'in e' saga kamuliran si Isa ma Joppa in si Petros ina'an ma Lidda, magt\u016by sig\u0101m anoho' duwa l'lla peh\u0113' amowa lapal ni si Petros. Yuk lapal e', \u201cPasa'ut ka pi'itu.\u201d  "
                            },
                            {
                                "text": "  Pagta'u pa'in si Petros, magt\u016by iya magsakap ameya' ma duwangan in\u0101n. Pagt'kkana ni Joppa binowa iya pariyata' ni bilik. Jari pinagtimukan iya e' saga kabaluhan d'nda magpanangis na pa'in. Pina'nda'an ni iya e' sig\u0101m saga badju' indaginis bay tahinang e' si Dorkas waktu bay kallumna gi'.  "
                            },
                            {
                                "text": "  Na, pinaluwas sig\u0101m kamemon e' si Petros min deyom bilik in\u0101n bo' yampa iya ang\u014dk-tu'ut angamu'-ngamu' ni Tuhan. Puwas e' pa'alop iya ni mayat d'nda in\u0101n. Yukna, \u201cTabita, pabungkal ka!\u201d Sakali pinak'llat e' si Tabita matana, ati punduk iya pag'nda'na ma si Petros."
                            },
                            {
                                "text": "Pina'abut e' si Petros tanganna panabang iya bo' makat'ngge. Puwas e' nilinganan e' si Petros saga a'a angandol in\u0101n maka saga balu ati s\u014dnganna si Tabita ni sig\u0101m, allum na."
                            },
                            {
                                "text": "Pahayag suli-suli pasal kallum si Tabita itu ni a'a kamemon ma Joppa, angkan aheka angandol ma Pangh\u016b' Isa."
                            },
                            {
                                "text": "At'ggol-t'ggol kat'nna' si Petros ma Joppa in\u0101n. Paokom iya ma luma' si Simun, a'a magadjal kuwit hayop.    "
                            }
                        ]
                    },
                    {
                        "verses": [
                            {
                                "text": "    Na, aniya' a'a ma lahat Kesareya ni\u014dnan si Kornelos. Kapitan iya ma dakayu' ba'anan sundalu R\u014dm, ya ni\u014dnan \u2018Ba'anan Itali\u2019."
                            },
                            {
                                "text": "Si Kornelos itu dakayu' a'a magtata'at. Sig\u0101m magtai'anak magmat\u0101w asal ma Tuhan. Aheya isab panulungna ma saga Yahudi sasuku kasigpitan, maka atukid iya anambahayang ni Tuhan."
                            },
                            {
                                "text": "Dakayu' llaw saga lisag t'llu kohap, aniya' magpanyata' ni si Kornelos, ati ta'nda'na to'ongan mala'ikat min Tuhan. Ya pah'lling mala'ikat ma iya, \u201cO Kornelos!\u201d  "
                            },
                            {
                                "text": "  Pinatongan mala'ikat in\u0101n e' si Kornelos, jari niumagad iya. \u201cAi gawinu ma aku, tuwan?\u201d yukna.   Yuk mala'ikat, \u201cKapandogahan e' Tuhan panabbutnu ilu maka panulungnu ma saga miskin, ati kinannal ka e'na."
                            },
                            {
                                "text": "Soho'un saga tendognu peh\u0113' ni Joppa ang\u0101' dakayu' a'a ni\u014dnan Simun, ya ni\u014dnan isab Petros."
                            },
                            {
                                "text": "Ina'an iya paokom ma luma' si Simun, ya maga'adjal kuwit hayop. Ina'an luma'na ma bihing tahik.\u201d  "
                            },
                            {
                                "text": "  Makala'an pa'in mala'ikat bay ah'lling e', nilinganan e' si Kornelos duwa ipatanna maka dakayu' sundalu, tendogna lissi, a'a magta'at ni Tuhan."
                            },
                            {
                                "text": "Kahaka'an sig\u0101m kat'llungan itu e' si Kornelos pasal kamemon bay tum'kka in\u0101n, bo' yampa sig\u0101m patulakna peh\u0113' ni Joppa.  "
                            },
                            {
                                "text": "  Pagsalung, saga waktu ugtu na, ma song pa'in at'kka t'llungan itu ni Joppa, pariyata' si Petros ni karatagan atop luma' bo' anambahayang."
                            },
                            {
                                "text": "Mbal at'ggol, lingantu iya ati bilahi iya amangan. Jari itu, pasalta' pa'in niadjal kinakanna, aniya' pa'nda' ni iya."
                            },
                            {
                                "text": "Ta'nda'na langit paukab maka aniya' ta'nda'na sali' luwa manta alambu bay niengkotan ma ka'mpat t\u014dngna, ina'an tinontonan pareyo' ni dunya."
                            },
                            {
                                "text": "Ya pakandung ma deyom manta in\u0101n kamemon ginisan hayop, maka saga ai-ai maglelehan, maka saga manuk-manuk."
                            },
                            {
                                "text": "Jari aniya' suwala takale e' si Petros ah'lling ni iya, yuk-i, \u201cAn'ngge ka, Petros. Anumbali' ka pina'an bo' ka amangan!\u201d  "
                            },
                            {
                                "text": "  Sag\u014d' anambung si Petros, yukna, \u201c\u0112, Pangh\u016b', mbal aku! T'ggolku allum halam aku bay makakakan haram atawa ai-ai al'mmis.\u201d  "
                            },
                            {
                                "text": "  Takalena suwala in\u0101n ah'lling pab\u012bng, yukna, \u201cDa'a \u014dnin haram bang tahalal e' Tuhan!\u201d"
                            },
                            {
                                "text": "Min t'llu ah'lling buwatt\u0113' bo' yampa pina'angkat ai-ai in\u0101n pab\u012bng ni sulga'.  "
                            },
                            {
                                "text": "  Manjari itu, ma sabu si Petros masi angandongdong bang ai hatina ya bay ta'nda'na in\u0101n, tatuli' na luma' si Simun e' saga a'a bay sin\u014d' pina'an e' si Kornelos. Ina'an na sig\u0101m angagad ma bowa' lawang"
                            },
                            {
                                "text": "angalingan. Atilaw sig\u0101m ni a'a luma', yuk sig\u0101m, \u201cOwa'! Aniya' bah\u0101' paokom maitu a'a ni\u014dnan Simun, ya ni\u014dnan isab Petros?\u201d  "
                            },
                            {
                                "text": "  Sasang si Petros masi angandongdong bang ai hatina bay ta'nda'na in\u0101n, na, ah'lling R\u016b Tuhan ni iya, yukna, \u201cSimun, ilu aniya' t'llungan a'a amiha ka'a."
                            },
                            {
                                "text": "An'ngge na ka bo' ka pareyo'. Da'a ka hawal-hawal ameya' ma sig\u0101m sabab aku ya bay anoho' sig\u0101m pi'itu.\u201d  "
                            },
                            {
                                "text": "  Angkan pareyo' si Petros ati yukna ni t'llungan in\u0101n, \u201cAku na ko' ya a'a pihabi ilu. Ai gawibi?\u201d  "
                            },
                            {
                                "text": "  Yuk t'llungan in\u0101n, \u201cBay kami sin\u014d' pi'itu e' Kapitan Kornelos. A'a ah\u0101p addatna. Magtata'at iya ma Tuhan maka pinagaddatan e' saga Yahudi kamemon. Bay iya nihaka'an e' mala'ikat sussi, sin\u014d' anambukuhan ka'a. Jari peh\u0113' na ka ni luma'na supaya takalena bang ai pamissalanu ma iya.\u201d"
                            },
                            {
                                "text": "Manjari t'llungan in\u0101n bay sin\u014d' pas\u014dd e' si Petros, ati nihulmat e'na ma sangom in\u0101n.   Pagsubu pa'in, magsakap na si Petros bo' ameya' ma saga a'a in\u0101n. Aniya' isab saga dauranakanna bebeya'an si Isa min Joppa anehe'an sig\u0101m."
                            },
                            {
                                "text": "Pag'llaw dakayu', at'kka na sig\u0101m ni Kesareya. Ina'an asal si Kornelos angalagaran sig\u0101m, maka ina'an isab saga kampungna maka saga panonna bay soho'na patipun pina'an."
                            },
                            {
                                "text": "S\u014dng pa'in pas\u014dd si Petros, sinampang iya e' si Kornelos. Pasujud iya ma dahuwan si Petros angahulmat iya."
                            },
                            {
                                "text": "Sag\u014d' sin\u014d' iya an'ngge e' si Petros. \u201cPabuhat ka,\u201d yukna. \u201cManusiya' du aku, sali' ka'a.\u201d  "
                            },
                            {
                                "text": "  Magsuli-suli sig\u0101 karuwangan sabu sig\u0101 pareyom ati aheka a'a ta'nda' e' si Petros magtimuk maina'an."
                            },
                            {
                                "text": "Yukna ni sig\u0101m, \u201cKata'uwanbi, bang ma agama kami Yahudi, mbal kami makajari maglamud maka bangsa ngga'i ka Yahudi. Mbal kami makajari minsan patibaw ni buwat ka'am itu. Sag\u014d' bay aku pinata'u e' Tuhan subay halam aniya' manusiya' bistaku haram atawa al'mmis."
                            },
                            {
                                "text": "Angkan ko', pagka aku bay tambukuhanbi pi'itu, halam aku magin'mbal. Sag\u014d' tilawta kam, ai panambukuhanbi aku?\u201d  "
                            },
                            {
                                "text": "  Anambung si Kornelos, yukna, \u201cAniya' na t'llung'llaw palabay, saga buwatt\u0113' waktu, bay aku ma deyom luma' itu anambahayang lisag t'llu kohap. Tagha' aniya' an'ngge paharap ni aku dakayu' a'a angillap pamakayna."
                            },
                            {
                                "text": "Ah'lling a'a he' ni aku, yukna, \u2018Kornelos! Takale na e' Tuhan ya bay amu'nu, maka kinannal isab e'na bay panulungnu ma saga miskin."
                            },
                            {
                                "text": "S\u014d'un a'anu ni Joppa ang\u0101' pi'itu dakayu' a'a ni\u014dnan Simun, ya ni\u014dnan isab Petros. Ina'an iya paokom ma si Simun, a'a maga'adjal kuwit hayop. Ina'an luma'na ma bihing tahik.\u2019"
                            },
                            {
                                "text": "Na, ya he' po'onna angkan ka bay tambukuhanku pi'itu magt\u016by,\u201d yuk si Kornelos. \u201cMagsukul isab aku ni ka'a sabab itiya' na ka maitu. Maka itiya' isab kami kamemon magtimuk ma pang'nda' Tuhan bo' kami akale ma ai-ai bay panoho'an ka'a e' Pangh\u016b'.\u201d   "
                            },
                            {
                                "text": "    Na, tinagna'an e' si Petros pamissalana ma saga a'a in\u0101n, yukna, \u201cBuwattina'an kamattanan na aku. B'nnal to'ongan, in manusiya' mbal pinagbidda' e' Tuhan."
                            },
                            {
                                "text": "Sasuku magmat\u0101w ma Tuhan sampay angahinang kabontolan, tinaima' du e'na minsan ai bangsa."
                            },
                            {
                                "text": "Kata'uwanbi lapal ya bay pinasampay e' Tuhan ni bangsa Yahudi, lapal ah\u0101p pasal kapagh\u0101p manusiya' maka Tuhan sabab min bay tahinang e' si Isa Al-Masi, ya pagpangh\u016b'an asal ma kamemon."
                            },
                            {
                                "text": "Kata'uwanbi du pasal pakaradja'an bay pinaniya' ma kaluha'an lahat Yahudiya, ya tinagna'an mah\u0113' ma lahat Jalil pagubus pandi taubat ya bay panganasihat e' si Yahiya."
                            },
                            {
                                "text": "Kata'uwanbi pasal si Isa, a'a Nasaret, in iya bay pinaniya'an R\u016b Sussi e' Tuhan, maka binuwanan barakat. Bay iya angalatag kaluma'an maghinang ah\u0101p. Maka sasuku isab bay ma pang'ntanan nakura' saitan kauli'an e'na, sabab ina'an asal Tuhan ma iya.  "
                            },
                            {
                                "text": "  \u201cJari kami itu,\u201d yuk si Petros, \u201camuwan saksi' ma pasal kamemon bay tahinang e' si Isa ma lahat Yahudiya sampay ma Awrusalam. Bay iya pinagantung ma h\u0101g pinapatay."
                            },
                            {
                                "text": "Malaingkan, ta'abut pa'in t'llumbahangi min kamatayna, bay iya pinakallum pab\u012bng e' Tuhan ati pa'nda'anna iya ni saga a'a."
                            },
                            {
                                "text": "Ngga'i ka a'a kamemon bay pama'nda'an. Luwal kami, ya tapene' e' Tuhan subay anaksi' ma pasal si Isa, hatina kami ya bay magsalu maka iya ma kallumna pab\u012bng min kamatayna."
                            },
                            {
                                "text": "Sin\u014d' kami e' si Isa itu magnasihat lapal ah\u0101p ni saga a'a. Sin\u014d' isab kami anaksi' ma pasalna, in iya kabuwanan kapatut e' Tuhan angahukum ma manusiya' kamemon, ma saga allum gi' sampay ma saga magpatayan."
                            },
                            {
                                "text": "Ya du isab kanabi-nabihan kamemon, bay makasaksi' isab ma pasalna. Ya yuk sig\u0101m, sasuku angandol ma si Isa niampun du paldusahan sig\u0101m sabab min kawasa \u014dnna.\u201d  "
                            },
                            {
                                "text": "  Salta' pa'in si Petros amissala, pah\u014dp R\u016b Sussi ma saga a'a in\u0101n ya akale ma lapalna."
                            },
                            {
                                "text": "Ainu-inu saga Yahudi magpangandol ma si Isa, ya bay sehe' si Petros min Joppa. Ya angkan sig\u0101m ainu-inu sabab pamuwan e' Tuhan R\u016b-na Sussi sampay ma saga a'a ngga'i ka bangsa Yahudi."
                            },
                            {
                                "text": "Takale e' sig\u0101m disi Kornelos amissala saga bahasa sadd\u012b maka e' sig\u0101m ananglitan Tuhan. Ah'lling si Petros, yukna,"
                            },
                            {
                                "text": "\u201cSaga a'a itu kaniya'an na R\u016b Sussi sali' du maka kitam. Halam aniya' makasagga' bang sig\u0101m itu pinandi.\u201d"
                            },
                            {
                                "text": "Angkan sig\u0101m sin\u014d' e' si Petros subay pinandi, paltanda'an in sig\u0101m ma si Isa Al-Masi. Jari itu niamu' e' disi Kornelos si Petros sin\u014d' lagi' pahanti' ma sig\u0101m pila-pilang'llaw.    "
                            }
                        ]
                    },
                    {
                        "verses": [
                            {
                                "text": "    Sakali itu takale e' saga a'a kawakilan maka saga dauranakan bebeya'an si Isa ma sakalibut lahat Yahudiya, pasal saga a'a ngga'i ka Yahudi bay makataima' lapal Tuhan."
                            },
                            {
                                "text": "Pagtukad pa'in si Petros pabalik ni Awrusalam, magt\u016by iya sinoway e' saga Yahudi bebeya'an si Isa kasehe', a'a masi amogbog ma addat sig\u0101m magislam."
                            },
                            {
                                "text": "Yuk sig\u0101m, \u201cOy! Ka'a ilu bay pas\u014dd ni deyom luma' saga a'a halam magislam, magsalu maka sig\u0101m!\u201d  "
                            },
                            {
                                "text": "  Angkan sig\u0101m pinahati e' si Petros pasal kah\u0101lanna in\u0101n kamemon, sangay min katagna'na."
                            },
                            {
                                "text": "Yukna, \u201cBay pa'in aku anambahayang ma da'ira Joppa in\u0101n, aniya' bay pa'nda' ni aku. Ta'nda'ku sali' manta alambu, niengkotan t\u014dngna ka'mpat, tinontonan pareyo' min langit, pinatongod ni atagku."
                            },
                            {
                                "text": "Ta'nda'ku ma deyomna in\u0101n saga hayop, sattuwa talun, maka ai-ai maglelehan ma tana', maka saga manuk-manuk."
                            },
                            {
                                "text": "Jari aniya' suwala takaleku ah'lling ni aku, yuk-i, \u2018An'ngge ka, Petros. Anumbali' ka pina'an bo' ka amangan.\u2019"
                            },
                            {
                                "text": "Sag\u014d' yukku, \u2018\u0112, Pangh\u016b'! Mbal aku! T'ggolku allum halam aniya' kinakan haram atawa l'mmis bay palabay min bowa'ku!\u2019"
                            },
                            {
                                "text": "Sag\u014d' takaleku suwala he' ah'lling pab\u012bng min deyom sulga', yukna, \u2018Da'a ni\u014dnan haram ai-ai tahalal e' Tuhan.\u2019"
                            },
                            {
                                "text": "Min t'llu pinah'lling buwatt\u0113' bo' yampa pina'angkat ai-ai in\u0101n kamemon pab\u012bng ni sulga'.  "
                            },
                            {
                                "text": "  \u201cSalta' pa'in in\u0101n, aniya' at'kka ni luma' paokomanku t'llungan l'lla bay sin\u014d' peh\u0113' ni aku min lahat Kesareya."
                            },
                            {
                                "text": "Jari sin\u014d' aku e' R\u016b Sussi subay mbal hawal-hawal ameya' ma sig\u0101m. Bay aku sinehe'an isab e' saga danakantam nnom puhu', a'a min Joppa. Pagt'kka kami ni Kesareya pas\u014dd na kami ni deyom luma' si Kornelos e'."
                            },
                            {
                                "text": "Nihaka'an kami e' si Kornelos pasal aniya' mala'ikat bay ta'nda'na an'ngge ma deyom luma'na, amissala ma iya. Yuk mala'ikat kono', \u2018S\u014d'un a'anu peh\u0113' ni Joppa ang\u0101' dakayu' a'a ni\u014dnan Simun, ya ni\u014dnan isab Petros."
                            },
                            {
                                "text": "Binowahan ka e'na lapal, maka lappasan du ka sampay saga sehe'nu karaluma' ilu.\u2019  "
                            },
                            {
                                "text": "  \u201cMakatagna' pa'in aku amissala ni disi Kornelos,\u201d yuk si Petros, \u201cpah\u014dp R\u016b Sussi ni sig\u0101m buwat bay kah\u014dp ni kitam tagna'."
                            },
                            {
                                "text": "Manjari taentomku ya bay lling Pangh\u016b', ya yuk-i, \u2018Bohe' ya bay pamandi saga a'a e' si Yahiya, sag\u014d' sadd\u012b ya pamandi ka'am. Pinasangon du R\u016b Sussi ni deyom baranbi.\u2019"
                            },
                            {
                                "text": "Na,\u201d yuk si Petros, \u201capasti' na, ya pamuwan e' Tuhan ma saga a'a ngga'i ka Yahudi, sali' du maka bay pamuwanna ma kitam Yahudi pagka Pangh\u016b' Isa Al-Masi ya pam'nnalantam. Jari sai sa aku itu? Mbal tasagga'ku Tuhan.\u201d  "
                            },
                            {
                                "text": "  Makakale pa'in saga Yahudi in\u0101n ma bissala si Petros e', halam aniya' panganjawab sig\u0101m sadd\u012b. Sinanglitan Tuhan e' sig\u0101m, yuk-i, \u201cBang buwatt\u0113' kah\u0101lanna, saga kabangsahan ngga'i ka Yahudi kabuwanan du isab kah\u0101pan e' Tuhan bo' supaya sig\u0101m ang'bba min dusa sig\u0101m sampay pinaniya'an kallum kakkal.\u201d   "
                            },
                            {
                                "text": "    Na, ma waktu bay pamapatay ma si Esteban, apulak-palik saga a'a magpangandol ma si Isa pagka sig\u0101m nila'ugan. Aniya' sig\u0101m kasehe' bay makasampay ni lahat Piniki, ni p\u016b' Kiprus, sampay isab ni da'ira Antiyuk. Ninasihat e' sig\u0101m lapal ah\u0101p, bo' Yahudi sadja ya pinakalehan."
                            },
                            {
                                "text": "Sag\u014d' aniya' sig\u0101m kasehe' a'a min Kiprus maka min Kirini bay peh\u0113' ni Antiyuk, ati magnasihat lapal ah\u0101p pasal Pangh\u016b' Isa sampay ni saga a'a ngga'i ka Yahudi."
                            },
                            {
                                "text": "Ina'an kawasa Tuhan ma pagnasihat sig\u0101m, angkan aheka to'ongan saga a'a Antiyuk bay magkahagad sampay papinda ni Pangh\u016b' Isa.  "
                            },
                            {
                                "text": "  Jari itu takale e' saga jama'a si Isa ma Awrusalam pasal ina'an, angkan bay pinapina'an e' sig\u0101m si Barnabas ni Antiyuk."
                            },
                            {
                                "text": "At'kka pa'in si Barnabas pina'an, ta'nda'na ya kaheya tabang Tuhan ma saga a'a in\u0101n. Kin\u014dgan iya maka e'na anoho' sig\u0101m pat'ttog angandol ma Pangh\u016b' min deyom atay sig\u0101m."
                            },
                            {
                                "text": "Si Barnabas itu ah\u0101p addatna, a'a iya kah\u014dpan asal e' R\u016b Sussi maka akosog pangandolna. Manjari aheka a'a ma Antiyuk bay tabowana angandol ma Pangh\u016b' Isa.  "
                            },
                            {
                                "text": "  Puwas e', peh\u0113' na si Barnabas ni da'ira Tarsus amiha si Saul."
                            },
                            {
                                "text": "Tab\u0101kna pa'in, binowa e'na si Saul pab\u012bng ni Antiyuk. Dantahun ya t'ggol si Barnabas maka si Saul pat'nna' ma jama'a si Isa maina'an, ati aheka to'ongan saga a'a bay pinandu'an e' sig\u0101 karuwangan. Ma Antiyuk ya bay tagna' pang\u014dn \u2018Almasihin\u2019 ma saga bebeya'an si Isa.  "
                            },
                            {
                                "text": "  Manjari itu, ma timpu he'-i du, aniya' bay pal\u016bd min Awrusalam tudju ni Antiyuk saga a'a magpalatun lapal min Tuhan."
                            },
                            {
                                "text": "Aniya' dangan min sig\u0101m ni\u014dnan Agabus bay an'ngge angallam ma pasal waktu sin\u014dng, bo' min kawasa R\u016b Sussi. Yuk si Agabus, \u201cAniya' gotom song pat'kka ni kalahat-lahatan kamemon.\u201d (Subay na waktu kapagsultan sultan Klaudi bo' yampa pat'kka gotom itu.)"
                            },
                            {
                                "text": "Angkan saga kamuliran ma Antiyuk bay anganiyat amabeya' tulung ni saga dauranakan ma lahat Yahudiya, pila-pila takole' e' sig\u0101m dangan maka dangan."
                            },
                            {
                                "text": "Jari s\u012bn in\u0101n bay pinabowa ma si Barnabas maka ma si Saul tudju ni saga pagmatto'ahan ma katipunan jama'a si Isa ma Awrusalam.    "
                            }
                        ]
                    },
                    {
                        "verses": [
                            {
                                "text": "    Ma waktu ina'an, anagna' sultan Herod anaggaw saga jama'a si Isa kasehe'an bahasa nila'ugan."
                            },
                            {
                                "text": "Bay paponggolanna k\u014dk si Yakub ya danakan si Yahiya."
                            },
                            {
                                "text": "Jari makata'u pa'in si Herod in saga Yahudi in\u0101n kasulutan ma hinangna, bay isab soho'na sinaggaw si Petros. Ya waktu panaggaw ma si Petros itu pasalta' ma Hinang Tinapay Halam Pasuligna."
                            },
                            {
                                "text": "Tasaggaw pa'in si Petros, sinoho' iya kinalabusu e' sultan. Mpat ba'an sundalu bay sin\u014d' anganjagahan si Petros, mpat-mpat sig\u0101m ma damba'an. Ya gara' si Herod subay pinalabay gi' Hinang Paglakad bo' yampa nihukum si Petros ma mata mairan.  "
                            },
                            {
                                "text": "  Angkan tinahan si Petros ma deyom kalabusu, sag\u014d' angamu'-ngamu' saga a'a jama'a si Isa ma sababna.  "
                            },
                            {
                                "text": "  Na, ma sangom song pangahukum sultan Herod ma si Petros, ina'an iya atuli ma llot duwa sundalu. Binaggot iya maka duwa kilikili, maka aniya' isab saga sundalu anganjagahan lawang kalabusu in\u0101n."
                            },
                            {
                                "text": "Patagha' aniya' dakayu' mala'ikat min Pangh\u016b' panyata' peh\u0113', maka asawa deyom kalabusu. Ni'ntanan iya ma bahana e' mala'ikat e', kinudjal bo' binati'. \u201cPal'kkas ka!\u201d yuk mala'ikat itu. \u201cPabungkal ka!\u201d Magt\u016by apakpak kilikili min tangan si Petros."
                            },
                            {
                                "text": "Yuk mala'ikat ni iya, \u201cAsintoron ka maka ataumpa'.\u201d Bineya' magt\u016by e' si Petros. \u201cSulugun badju'nu bo' ka paturul ma aku,\u201d yuk mala'ikat."
                            },
                            {
                                "text": "Manjari tinurul mala'ikat in\u0101n e' si Petros paluwas min kalabusu. Saguw\u0101' halam kinata'uwan e' si Petros bang b'nnal ya hinang mala'ikat in\u0101n atawa mbal. Pangannalna hal bay pabagala ni iya."
                            },
                            {
                                "text": "Palabay sig\u0101 min jaga dakayu' bo' ni jaga pasunu', sampay sig\u0101 maka'abut ni tambol basi' ya ma lawang paluwasan ni da'ira. Magt\u016by aukaban di-na tambol in\u0101n, ati paluwas sig\u0101 minna'an. Lum'ngngan sig\u0101 ma kataha'an dakayu' l\u0101n in\u0101n, jari saru'un-du'un du ala'an mala'ikat min si Petros.  "
                            },
                            {
                                "text": "  Pagla'an mala'ikat, na yampa tasayu e' si Petros ya bay talabayna. Yukna, \u201c\u0100, kata'uwanku na, b'nnal to'ongan ko' itu. Mala'ikat e' bay pinabeya' e' Tuhan amal'ppa aku min deyom pang'ntanan si Herod maka min kala'atan kamemon ya kinabaya'an e' saga Yahudi nihinang ma aku.\u201d  "
                            },
                            {
                                "text": "  Tasayuna pa'in, magt\u016by iya peh\u0113' ni luma' si Mariyam, ina' si Yahiya Markus. Aheka a'a bay magtimuk maina'an angamu'-ngamu' ni Tuhan."
                            },
                            {
                                "text": "Kinuku' e' si Petros lawang luma' ati aniya' ipatan d'nda ni\u014dnan Roda peh\u0113' ang'nda' bang sai."
                            },
                            {
                                "text": "Tapanhidna lagam si Petros. Jari lumandu'an kak\u014dganna, angkan halam minsan taukabna lawang. Gom pa'in iya parai'-dai' pareyom pab\u012bng bo' angahaka'an kasehe'anna in si Petros ina'an an'ngge ma luwasan."
                            },
                            {
                                "text": "\u201cOy! Binelaw ko' ka'a ilu!\u201d yuk sig\u0101m ni si Roda. Sag\u014d' binalik-balikan e'na, in si Petros b'nnal ina'an. Jari yuk sig\u0101m, \u201cMala'ikatna ko' he'.\u201d  "
                            },
                            {
                                "text": "  Sag\u014d' halam pahali anguku' si Petros, angkan niukab e' sig\u0101m lawang. Pag'nda' sig\u0101m ma si Petros, tak'bbal atay sig\u0101m."
                            },
                            {
                                "text": "Aninyal si Petros, anoho' sig\u0101m da'a ahidjul bo' haka'anna sig\u0101m bang buwattingga e' Tuhan bay amal'ppa iya min deyom kalabusu. Yuk si Petros, \u201cHaka'inbi kono' si Yakub maka saga danakantam kasehe' pasal \u012btu.\u201d Puwas e' ala'an iya minn\u0113' tudju ni lahat sadd\u012b.  "
                            },
                            {
                                "text": "  Pagk'llat llaw pa'in, aheya kahiluhala'an ma saga sundalu bay jaga in\u0101n sabab wa'i daka ma'ai si Petros."
                            },
                            {
                                "text": "Anguldin sultan Herod, sin\u014d' piniha to'ongan si Petros. Sag\u014d' halam iya tab\u0101k. Manjari sinumariya e' si Herod saga jaga he' bo' soho'na sig\u0101m pinapatay. Puwas e' pal\u016bd sultan Herod min lahat Yahudiya paliyu ni Kesareya, pat'nna' mah\u0113' daka pilang'llaw.   "
                            },
                            {
                                "text": "    Ma masa in\u0101n akagit to'ongan atay sultan Herod ma saga a'a ma lahat Tira maka ma lahat Sidun, angkan saga a'a min karuwa da'ira he' bay magbeya' pa'alop ni iya. Dah\u016b binagay e' sig\u0101m si Blastus, dakayu' bata'an ya pangandolan sultan, supaya iya amogbogan sig\u0101m. Manjari peh\u0113' na sig\u0101m ni si Herod pama'ap, sabab min lahat sultan ya pang\u0101'an sig\u0101m balanja'.  "
                            },
                            {
                                "text": "  Sakali itu, ta'abut pa'in llaw bay tinugila', amakay na si Herod pakayanna pagsultan. Aningk\u014d' iya ma tingk\u014d'an pagsultananna, maka e'na amaluwas bissalana ma katimukan a'a in\u0101n."
                            },
                            {
                                "text": "Angolang pakosog saga a'a in\u0101n. \u201cNgga'i ka manusiya' ya amissala ilu,\u201d yuk sig\u0101m, \u201csag\u014d' dakayu' tuhan!\u201d"
                            },
                            {
                                "text": "Magt\u016by si Herod taluwa' bala' e' mala'ikat Tuhan sabab halam bay paheyana Tuhan. Manjari itu amatay iya e' ulat bay amangan isina.  "
                            },
                            {
                                "text": "  Sag\u014d' pasaplag na pa'in lapal Tuhan, maka paheka isab saga a'a magkahagad."
                            },
                            {
                                "text": "Pagka aubus na e' si Barnabas maka si Saul ya bay gawi sig\u0101m peh\u0113' ni Awrusalam, pab\u012bng sig\u0101m ni Antiyuk. Binowa e' sig\u0101m sehe' si Yahiya Markus.    "
                            }
                        ]
                    },
                    {
                        "verses": [
                            {
                                "text": "    Na, ma saga jama'a si Isa ma Antiyuk, aniya' saga a'a magpalatun lapal min Tuhan, maka aniya' isab magpandu' saga lapalna. Sig\u0101m itu ya na si Barnabas, si Simiyun ya niranglay Ettom, si Lukiyus min Kirini, si Saul, maka si Mana'en ya bay dasuligan maka gubnul Herod."
                            },
                            {
                                "text": "Manjari itu, ma sabu pa'in sig\u0101m amudji Tuhan maka amuwasa, amissala R\u016b Sussi, yuk-i, \u201cPasaddihinbi aku si Barnabas maka si Saul ilu, bo' tahinang ya pamahinangku ma sig\u0101m.\u201d"
                            },
                            {
                                "text": "Aubus pa'in e' sig\u0101m angamu'-ngamu' ni Tuhan maka amuwasa, amat'nna' sig\u0101m tangan ma duwangan itu bo' yampa pinalanjal.   "
                            },
                            {
                                "text": "    Manjari, pagka si Barnabas maka si Saul itu sin\u014d' pal'ngngan e' R\u016b Sussi, pal\u016bd sig\u0101 tudju ni Siluki bo' yampa aleha minn\u0113' tudju ni p\u016b' Kiprus."
                            },
                            {
                                "text": "At'kka pa'in sig\u0101 ni p\u016b' in\u0101n, ni kauman Salamis, ninasihat e' sig\u0101 lapal Tuhan ma deyom saga kalanggalan Yahudi. Si Yahiya Markus ya anehe'an sig\u0101 anabang.  "
                            },
                            {
                                "text": "  Alatag e' sig\u0101 kaluha'an p\u016b' in\u0101n sampay ta'abut kauman Papos. Jari aniya' talanggal e' sig\u0101 maina'an a'a maghikmat, \u014dnna si Bal-Isa, bangsa Yahudi. Magnahu'-nahu' iya amalatun lapal min Tuhan."
                            },
                            {
                                "text": "Magbagay asal si Bal-Isa maka si Sirgus Paulus, ya gubnul ma p\u016b' in\u0101n. Gubnul itu asal alalom pangita'una. Na, pinalinganan si Barnabas maka si Saul e' gubnul sabab bilahi iya akale lapal Tuhan.  "
                            },
                            {
                                "text": "  Sag\u014d' sinagga' duwangan itu e' a'a maghikmat in\u0101n. (Elimas \u014dnna dakayu'.) Ya po'on anagga' si Elimas itu, sabab mbal bilahi bang gubnul in\u0101n ganta' magkahagad ma lapal Tuhan."
                            },
                            {
                                "text": "Jari kah\u014dpan R\u016b Sussi si Saul (ya ni\u014dnan isab si Paul). Pinandang e'na a'a maghikmat in\u0101n."
                            },
                            {
                                "text": "Yuk si Paul ma iya, \u201cAnak saitan! Pangangakkal! Jahulaka'! Ai-ai makah\u0101p sagga'nu sadja. Mbal ka pahali amabengkok kal'ngnganan b'nnal ya min Pangh\u016b'!"
                            },
                            {
                                "text": "\u201cBuwattina'an t'kkahan ka bala' min Tuhan. Abuta du ka, at'ggol-t'ggol ya mbal ka'nda'nu sawa llaw.\u201d   Saru'un-du'un du angalendom pang'nda' si Elimas, ati pa'agap-agap iya amiha a'a angambit iya."
                            },
                            {
                                "text": "Pag'nda' ina'an-i e' gubnul, magkahagad na iya sabab ainu-inu iya ma pamandu' si Paul pasal Pangh\u016b' Isa.   "
                            },
                            {
                                "text": "    Na, aleha disi Paul min Papos tudju ni Perga, dakayu' da'ira ma lahat Pampiliya. At'kka pa'in sig\u0101m pina'an, ang'bba si Yahiya Markus min sig\u0101 ati amole' peh\u0113' ni Awrusalam."
                            },
                            {
                                "text": "Pauntas si Paul maka si Barnabas min Perga sampay at'kka na ni Antiyuk, ya Antiyuk mah\u0113' ma lahat Pisidiya. Pag'llaw Sabtu', llaw mulliya ma bangsa Yahudi, pas\u014dd sig\u0101 ni deyom langgal Yahudi aningk\u014d' maina'an."
                            },
                            {
                                "text": "Aniya' binassa maina'an min Kitab Tawrat maka min Kitab Kanabi-nabihan. Puwas e' anambuku saga nakura' langgal ma disi Paul, yuk-i, \u201cSaga danakan, bilahi kami bang aniya' bissalabi pamat'ttog iman saga a'a itu.\u201d  "
                            },
                            {
                                "text": "  An'ngge si Paul maka e'na aninyal bo' yampa iya amissala ni saga a'a. Yukna, \u201cKa'am saga pagkahiku bangsa Isra'il, sampay ka'am ya amudji Tuhan min bangsa sadd\u012b, kalehunbi aku."
                            },
                            {
                                "text": "Saga ka'mbo'-mbo'an kami bay tapene' e' Tuhan, ya asal pagtuhanan kami bangsa Isra'il. Pinaheya e'na bangsa Isra'il waktu kamah\u0113' sig\u0101m ma lahat Misil. Pinaluwas sig\u0101m e'na min lahat in\u0101n min kosog kawasana."
                            },
                            {
                                "text": "Mpatp\u016b' tahun sig\u0101m sinabalan e' Tuhan ma lahat paslangan."
                            },
                            {
                                "text": "Pitu' bangsa bay pinaka'at e' Tuhan ma lahat Kana'an, ati pamasuku' e'na lahat in\u0101n ma saga a'a suku'na."
                            },
                            {
                                "text": "Ya t'ggol saga pakaradja'an in\u0101n saga mpat hatus maka limamp\u016b' tahun.   \u201cPuwas e',\u201d yuk si Paul, \u201cpinat'nna'an sig\u0101m e' Tuhan saga a'a maghukum. Ta'abut pa'in ni nabi Samwel ya na he' katobtobanna."
                            },
                            {
                                "text": "Puwas e', angamu' sig\u0101m sultan magagian sig\u0101m, angkan pinene' e' Tuhan si Saul anak si K\u012bs, tubu' si Benjamin. Ati si Saul ya pinat'nna' magsultanan sig\u0101m ma deyom mpatp\u016b' tahun."
                            },
                            {
                                "text": "Manjari si Saul e' bay nila'anan e' Tuhan min pagsultananna, ati si Da'ud ya pinaganti' magsultan. Ya na itu bay pangallam Tuhan ma pasal si Da'ud e', yukna, \u2018Si Da'ud, anak si Jesse itu, a'a makasulut atayku. Nihinang e'na kamemon kabaya'anku.\u2019  "
                            },
                            {
                                "text": "  \u201cNa,\u201d yuk si Paul, \u201cmin tubu' si Da'ud asal si Isa, ya bay pinat'nna' e' Tuhan angalappas ma bangsa Isra'il, panuhulna janji'na bay ma masa awal e'."
                            },
                            {
                                "text": "Ma halam gi' bay tinagna'an e' si Isa hinangna, bay magnasihat si Yahiya ma bangsa Isra'il kamemon. Sin\u014d' sig\u0101m e' si Yahiya ang'bba min dusa, ati pinandi taubat."
                            },
                            {
                                "text": "Na, song pa'in aubus e' si Yahiya ai-ai bay pamahinang iya e' Tuhan, amissala iya ma bangsa Isra'il, yukna, \u2018Bang ma pamikilbi, sai bah\u0101' aku itu? Ngga'i ka aku ya lagaranbi. Sag\u014d' aniya' a'a dangan pasunu' min aku. Mbal aku t\u014dp minsan angahubaran engkot taumpa'na.\u2019  "
                            },
                            {
                                "text": "  \u201cNa, saga danakanku bangsa Isra'il, sasuku kam panubu' si Ibrahim, sampay ka'am min kabangsahan sadd\u012b ya angisbat Tuhan, kitam ko' ya pinakalehan lapal itu, manjari lappasan du kitam min hukuman dusa."
                            },
                            {
                                "text": "Saga a'a Awrusalam maka saga nakura' sig\u0101m, halam makakil\u0101 ma si Isa. Malaingkan, pagka iya pinat'nna'an e' sig\u0101m hukuman ni kamatay, tatuman e' sig\u0101m pagkallam kanabi-nabihan ya pinagbassa ma saga langgal Yahudi kahaba' Sabtu'."
                            },
                            {
                                "text": "Minsan halam aniya' tab\u0101k e' sig\u0101m sababan pamapatay iya, bay sig\u0101m angamu' ni gubnul Pilatu sin\u014d' iya pinapatay."
                            },
                            {
                                "text": "Manjari itu, aubus pa'in pinamattan e' saga a'a Awrusalam kamemon bay tasulat ma deyom Kitab pasal si Isa, pinareyo' mayatna min h\u0101g bo' yampa kinubul."
                            },
                            {
                                "text": "Saguw\u0101' pinakallum iya e' Tuhan min kamatayna."
                            },
                            {
                                "text": "Jari allum pa'in iya pab\u012bng, araran iya ta'nda' e' saga a'a bay sehe'na magbeya', min lahat Jalil gi' sampay ni Awrusalam. Jari ma buwattina'an saga a'a bay sehe'na he' anaksi' na ma pasalna ni saga bangsa Isra'il.  "
                            },
                            {
                                "text": "  \u201cNa,\u201d yuk si Paul, \u201citiya' kami maitu amasampayan ka'am lapal ah\u0101p. Hatina ya bay panganjanji' Tuhan ma ka'mbo'-mbo'antam"
                            },
                            {
                                "text": "tatuman na ma kitam saga panubu' sig\u0101m. Sabab tapakallum e'na si Isa. Magmattan to'ongan ya bay tasulat ma deyom Kitab Jabul, ma kalangan karuwana. Yuk Tuhan e',  \u2018Ka'a ya anakku, llaw itu pamata'uku in aku mma'nu.\u2019 "
                            },
                            {
                                "text": "Ya na itu isab pangallam Tuhan pasal pamakallumna si Isa pabalik min kamatayna, mbal pinahalu' ma deyom gumi. Yukna,  \u2018Buwananta ka saga kah\u0101pan tantu, ya kah\u0101pan bay janji'ku ma si Da'ud.\u2019 "
                            },
                            {
                                "text": "Takallam isab ma ayat kitab dakayu', ya yuk-i,  \u2018Mbal pasagarannu angahalu' ma deyom gumi sosoho'annu asussi atayna.\u2019   "
                            },
                            {
                                "text": "  \u201cSi Da'ud ma waktu bay kallumna, bay makahinang kamaksuran Tuhan. Puwas e' amatay iya. Takubul iya ma atag bay pangubulan saga kamatto'ahanna ati angahalu' na baranna."
                            },
                            {
                                "text": "Sag\u014d' ya pinakallum e' Tuhan min kamatayna itu, halam angahalu'.  "
                            },
                            {
                                "text": "  \u201cNa, saga dauranakanku, subay kata'uwanbi to'ongan, minsan buwattingga e'bi amogbogan sara' si Musa mbal du kam makapuwas min dusa. Sag\u014d' sasuku kam angandol ma si Isa, apuwas na kam min dusabi kamemon. Angkan lapal pasal si Isa itu ninasihatan ka'am na bo' kata'uwanbi aniya' ka'ampunan dusabi."
                            },
                            {
                                "text": "  \u201cNa, saga dauranakanku, subay kata'uwanbi to'ongan, minsan buwattingga e'bi amogbogan sara' si Musa mbal du kam makapuwas min dusa. Sag\u014d' sasuku kam angandol ma si Isa, apuwas na kam min dusabi kamemon. Angkan lapal pasal si Isa itu ninasihatan ka'am na bo' kata'uwanbi aniya' ka'ampunan dusabi."
                            },
                            {
                                "text": "Na, kamaya'-maya' kam bo' mbal pat'kka ni ka'am ya bay tasulat e' kanabi-nabihan, ya yuk-i,  "
                            },
                            {
                                "text": "\u2018Ka'am pangungudju' ilu, nda'unbi ba! Painu-inuhanta kam to'ongan bo' kam magmula, yuk Tuhan. Sabab aniya' hinangku ma waktu kallumbi lagi', hinang mbal kahagadbi, minsan kam pinahati.\u2019 \u201d  Minn\u0113' aubus bissala si Paul.  "
                            },
                            {
                                "text": "  Jari itu, makaluwas pa'in si Paul maka si Barnabas min langgal e', sin\u014d' sig\u0101m pab\u012bng e' saga a'a in\u0101n ma Sabtu' balik amissala pabalik ma pasal ina'an-i."
                            },
                            {
                                "text": "Makala'an pa'in isab saga a'a bay ma langgal e', aheka saga a'a bay paturul ma si Paul maka si Barnabas, saga bangsa Yahudi maka saga a'a bangsa sadd\u012b ameya' na ma agama Yahudi. Binissalahan saga a'a in\u0101n e' disi Paul, sin\u014d' sig\u0101m pat'ttog ma tatabangan Tuhan.  "
                            },
                            {
                                "text": "  Pagsabtu' balik pa'in, agon kamemon saga a'a min da'ira Antiyuk in\u0101n magtipun pina'an akale ma lapal Tuhan."
                            },
                            {
                                "text": "Saguw\u0101', pag'nda' saga Yahudi kasehe'an ma ba'anan a'a sikatimukan in\u0101n, magt\u016by sig\u0101m angihid ma si Paul, angkan nijawab bissalana e' sig\u0101m. Pinahina' isab iya.  "
                            },
                            {
                                "text": "  Sag\u014d' gom pa'in paesog si Paul maka si Barnabas amissala. Yuk sig\u0101 ma saga a'a angihid e', \u201cKa'am saga Yahudi wajib nilapalan palman Tuhan dah\u016b. Sag\u014d', pagka sulakbi palman itu ati mbal kam amista di-bi in ka'am t\u014dp pinaniya'an kallum taptap ni kasaumulan, ah\u0101p lagi' kami ang'bba min ka'am. Papinda na kami magnasihat ni saga kabangsahan sadd\u012b."
                            },
                            {
                                "text": "Sabab ya itu bay panoho'an Tuhan ma kami, yuk-i,  \u2018Sali' kam sapantun sawa pat'nna'ku pamasawa saga kabangsahan sadd\u012b, supaya maka'abut lapal itu ni mpat pidju alam, hatina in manusiya' kamemon makajari lappasan.\u2019 \u201d   "
                            },
                            {
                                "text": "  Takale pa'in bissala itu e' saga a'a bangsa sadd\u012b, magt\u016by sig\u0101m kin\u014dgan ati pinaheya e' sig\u0101m lapal Tuhan. Manjari magkahagad na ma si Isa sasuku tapene' e' Tuhan pinaniya'an kallum taptap ni kasaumulan.  "
                            },
                            {
                                "text": "  Patanyag na pa'in lapal Tuhan ma kaluha'an lahat in\u0101n."
                            },
                            {
                                "text": "Saguw\u0101' saga pagnakura'an ma da'ira Antiyuk in\u0101n maka saga d'nda bangsahan ya magta'at ni Tuhan, bay ni'isihan lling e' saga Yahudi. Sin\u014d' sig\u0101m angala'at si Paul maka si Barnabas, angkan sig\u0101 duwangan itu bay pinala'an e' saga a'a in\u0101n min jadjahan e'-i."
                            },
                            {
                                "text": "Sakali pinaspasan e' disi Paul bagunbun min tape' sig\u0101, saksi' in sig\u0101 papuwas na min saga a'a ma lahat in\u0101n. Puwas e' palanjal sig\u0101m tudju ni lahat Ikuni."
                            },
                            {
                                "text": "Sag\u014d' saga kamuliran si Isa ma da'ira e', kin\u014dgan makalandu' maka kah\u014dpan isab e' R\u016b Sussi.    "
                            }
                        ]
                    },
                    {
                        "verses": [
                            {
                                "text": "    Ma lahat Ikuni pa'in, pas\u014dd si Paul maka si Barnabas ni deyom langgal Yahudi buwat kabiyaksahan sig\u0101. Sidda apaslod bissala sig\u0101 angkan landu' aheka saga a'a, Yahudi maka ngga'i ka Yahudi, am'nnal ma si Isa."
                            },
                            {
                                "text": "Sag\u014d' saga Yahudi ya agagga am'nnal, bay amidjakan saga a'a ngga'i ka Yahudi maka bay amala'at atay sig\u0101m ni sasuku am'nnal ma si Isa."
                            },
                            {
                                "text": "At'ggol-t'ggol ya kahanti' disi Paul ma Ikuni. Halam aniya' t\u0101w sig\u0101 amissalahan saga a'a pasal Pangh\u016b' Isa. Maka si Isa bay amaniya'an sig\u0101 kawasa pangahinang saga hinang makainu-inu maka saga paltanda'an, bo' supaya pinarassaya in lapal sig\u0101 pasal kaheya tabang Tuhan."
                            },
                            {
                                "text": "Abahagi' duwa saga a'a ma da'ira he'. Aniya' sig\u0101m kasehe' bay amogbogan saga Yahudi, aniya' isab kasehe' amogbogan disi Paul."
                            },
                            {
                                "text": "Jari magisun saga a'a bangsa sadd\u012b maka saga Yahudi, beya' saga pagnakura'an sig\u0101m. Ya pagisun sig\u0101m angala'ug maka amantung disi Paul."
                            },
                            {
                                "text": "Tata'u pa'in pagisun itu e' disi Paul, magt\u016by sig\u0101 alahi tudju ni da'ira Listara maka da'ira Derbe, ya ma lahat Likauna sampay ni saga kaluma'an ma sakalibut ina'an-i."
                            },
                            {
                                "text": "Ati pinasaplag e' sig\u0101 maina'an lapal ah\u0101p pasal si Isa.   "
                            },
                            {
                                "text": "    Sakali itu aniya' aningk\u014d' ma Listara in\u0101n a'a aku'il tape'na, halam bay makal'ngngan sangay min kapaganak ma iya."
                            },
                            {
                                "text": "Akale to'ongan a'a itu ma bissala si Paul. Pinatongan iya pah\u0101p, ati kinata'uwan e' si Paul in a'a itu taga-pangandol ma si Isa in iya kauli'an du e'na."
                            },
                            {
                                "text": "Manjari pinatanog e' si Paul suwalana, yukna, \u201cAn'ngge ka pabontol!\u201d Magt\u016by pabuwang a'a in\u0101n an'ngge maka e'na lum'ngngan.  "
                            },
                            {
                                "text": "  Pag'nda' ba'anan a'a in\u0101n ma bay tahinang si Paul e', magt\u016by sig\u0101m angolang ma bahasa sig\u0101m Likauna, yuk-i, \u201cItiya' saga tuhan magpasalupa manusiya' pareyo' ni kitam.\u201d"
                            },
                            {
                                "text": "Manjari aniya' \u014dn tuhan ya pang\u014dn saga a'a in\u0101n ma disi Paul. Si Siyus ya pang\u014dn sig\u0101m ma si Barnabas, maka si Hermes ya pang\u014dn sig\u0101m ma si Paul sabab in iya bibissalahun."
                            },
                            {
                                "text": "Ya luma' pangarapan ma tuhan Siyus, ina'an ma luwasan lawang da'ira. Manjari aniya' sapi' mandangan ginuyud ni atag lawang in\u0101n e' imam maghinang ni tuhan Siyus. Aniya' isab tuhugan sumping tabowana sabab in iya maka kaheka'an a'a in\u0101n bilahi anumbali' sapi' pangahulmat sig\u0101m ma disi Paul.  "
                            },
                            {
                                "text": "  Sag\u014d' pagta'u si Barnabas maka si Paul bang ai song nihinang e' saga a'a in\u0101n, magt\u016by gineret s'mmek sig\u0101, tanda' sin susa sig\u0101. Sakali paragan sig\u0101 ni t'ngnga' pagtimukan a'a in\u0101n maka e' sig\u0101 angolang, yuk-i,"
                            },
                            {
                                "text": "\u201cOy, saga tuwan! Angay buwattilu hinangbi ma kami? Manusiya' du kami buwat ka'am. Ya po'on kami pi'itu sabab lapal ah\u0101p ya pangahaka kami ma ka'am, supaya kam pataikut min pagtuhananbi ilu, ya halam aniya' kap\u016bsanna. Bay kami pi'itu bo' kam papinda ni Tuhan ya kakkal salama-lama, ya bay amapanjari langit maka gintana'an maka tahik sampay kakaya'-kaya'anna kamemon."
                            },
                            {
                                "text": "Ma masa awal in kabangsa-bangsahan kamemon bay pinasagaran e' Tuhan ameya' ma ai-ai kabaya'an sig\u0101m."
                            },
                            {
                                "text": "Sag\u014d' minsan buwatt\u0113', aniya' na pa'in saksi' pamamattan manusiya' pasal kapagtuhanna. Pina'nda'an e'na kah\u0101pna, binuwanan kam ulan pamusug tinanombi bo' aniya' buwa'na bang ta'abut musimna. Pinaniya'an kam pagkakan aheka, maka pinalasig ataybi.\u201d"
                            },
                            {
                                "text": "Minsan buwatt\u0113' pamahati disi Paul mbal agon pahawid saga a'a. Subay magkulban to'ongan ni sig\u0101m.  "
                            },
                            {
                                "text": "  Manjari itu aniya' at'kka ni da'ira Listara he' saga Yahudi bay min Antiyuk ma Pisidiya maka aniya' min Ikuni. Jari tabowa-bowa e' sig\u0101m saga katimukan a'a in\u0101n, ati pinagbantung si Paul. Puwas e' ginuyud iya e' sig\u0101m tudju paluwas min kaluma'an in\u0101n pagka kinab\u0101' amatay na."
                            },
                            {
                                "text": "Sag\u014d' kapagtimukan pa'in si Paul e' saga bebeya'an si Isa, magt\u016by iya an'ngge bo' pab\u012bng ni deyom da'ira. Pagk'llat llaw dakayu', palanjal iya maka si Barnabas tudju ni Derbe.   "
                            },
                            {
                                "text": "    Mah\u0113' pa'in sig\u0101 ma Derbe, ninasihat e' sig\u0101 lapal ah\u0101p ni saga a'a mah\u0113', ati aheka tabowa ameya' ma si Isa. Puwas e', pab\u012bng sig\u0101 ni Antiyuk labay min Listara maka Ikuni."
                            },
                            {
                                "text": "Pinahogot e' disi Paul iman saga bebeya'an si Isa mah\u0113'. Sin\u014d' sig\u0101m pat'ttog angandol ma Tuhan. Yuk pandu' disi Paul, \u201cSubay aheka katiksa'an kalabayanta bo' kita pinas\u014dd ni deyom pagparintahan Tuhan.\u201d"
                            },
                            {
                                "text": "Aniya' a'a gin'llal e' sig\u0101 pagmatto'ahan saga jama'a si Isa Al-Masi, maingga-maingga aniya' lahat pagtipunan sig\u0101m. Amuwasa disi Paul sampay angamu'-ngamu' bo' pajagahanna saga a'a in\u0101n ma Tuhan, ya pangandolan na e' sig\u0101m."
                            },
                            {
                                "text": "Tauntas pa'in lahat Pisidiya e' disi Paul, at'kka sig\u0101 ni Pampiliya."
                            },
                            {
                                "text": "Palanjal isab ni da'ira Perga, bo' ninasihat e' sig\u0101 lapal Tuhan maina'an. Puwas e' pal\u016bd sig\u0101m tudju ni Attali.  "
                            },
                            {
                                "text": "  Aleha na sig\u0101 minn\u0113' bo' pab\u012bng ni Antiyuk dakayu', ni saga bebeya'an si Isa ya bay amajagahan sig\u0101 ma Tuhan bo' makahinang ai-ai pangahandakna."
                            },
                            {
                                "text": "Makatandan pa'in sig\u0101 ni Antiyuk, pinatipun e' sig\u0101 saga jama'a si Isa maina'an. Nihaka'an sig\u0101m e' disi Paul kamemon bay tahinang sig\u0101, ma sabab tabang min Tuhan. Kabuwanan labayan kono' saga bangsa ngga'i ka Yahudi bo' supaya makapangandol ma si Isa."
                            },
                            {
                                "text": "At'ggol disi Paul paralahat ma saga bebeya'an si Isa maina'an ma Antiyuk.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' saga a'a at'kka ni Antiyuk bay min lahat Yahudiya, ati pinandu'an e' sig\u0101m saga bebeya'an si Isa maina'an. Yuk pamandu' sig\u0101m, \u201cMbal kam makajari alappas bang kam mbal taislam buwat panoho'an sara' si Musa!\u201d"
                            },
                            {
                                "text": "Nijawab to'ongan saga a'a in\u0101n e' si Paul maka si Barnabas, binowa maglugat ma sabab pamandu' sig\u0101m buwatt\u0113'. Angkan na si Paul maka si Barnabas maka saga bebeya'an kasehe' min Antiyuk in\u0101n ginara'an peh\u0113' ni Awrusalam. Sin\u014d' sig\u0101m amowa saga a'a kawakilan maka saga pagmatto'ahan maina'an magbissala pasal palkala' in\u0101n.  "
                            },
                            {
                                "text": "  Na, pinalanjal disi Paul e' saga jama'a ma Antiyuk. Paglintas sig\u0101m pa'in labay min lahat Piniki maka min Samariya, nihaka e' sig\u0101m maina'an pasal saga bangsa ngga'i ka Yahudi ya papinda na ni Tuhan. Landu' kin\u014dgan saga bebeya'an si Isa, pagkale sig\u0101m ma lapal disi Paul itu."
                            },
                            {
                                "text": "Pagt'kka sig\u0101m peh\u0113' ni Awrusalam, sinagina sig\u0101m e' saga jama'a si Isa mah\u0113', sampay saga a'a kawakilan maka saga pagmatto'ahan. Nihaka'an sig\u0101m e' disi Paul pasal kamemon bay tahinang e' sig\u0101 deyo' bay min Tuhan."
                            },
                            {
                                "text": "Sag\u014d' aniya' saga Parisi angandol ma si Isa bay an'ngge amissala. Yuk sig\u0101m, \u201cSaga a'a angandol ma si Isa min bangsa sadd\u012b in\u0101n subay ni'islam dah\u016b, maka subay sig\u0101m amogbog ma sara' si Musa.\u201d  "
                            },
                            {
                                "text": "  Jari magsakaum saga a'a kawakilan maka saga pagmatto'ahan amikil-mikil pasal palkala' in\u0101n."
                            },
                            {
                                "text": "At'ggol-t'ggol pa'in e' sig\u0101m magbissala, an'ngge si Petros amissala. Yukna, \u201cKa'am saga dauranakanku, kata'uwanbi du: ma waktu palabay in\u0101n bay aku tapene' e' Tuhan min deyomanbi, sin\u014d' magnasihat lapal ah\u0101p ni saga kabangsahan sadd\u012b, ya ngga'i ka Yahudi, bo' supaya sig\u0101m makakale sampay magkahagad."
                            },
                            {
                                "text": "Jari in Tuhan, ya makata'u bang ai ma deyom atay manusiya', bay amuwan R\u016b Sussi ma kabangsahan sadd\u012b buwat bay pamuwanna ma kitam, tanda' palsaksi'an in iya kasulutan na ma sig\u0101m."
                            },
                            {
                                "text": "Sig\u0101m maka kitam itu mbal pinapagbidda' e' Tuhan. Sinussi e'na pangatayan sig\u0101m labay min pangandol sig\u0101m ma si Isa."
                            },
                            {
                                "text": "Na,\u201d yuk si Petros, \u201cangay subay pakagitbi atay Tuhan? Angay pahunitanbi saga a'a ya soho'bi amogbogan sara' si Musa? Parah\u0101l minsan kitam maka ka'mbo'-mbo'antam mbal maka'aku amogbog."
                            },
                            {
                                "text": "Da'a na. Magkahagad kitam ma Pangh\u016b' Isa ati lappasan kitam sabab min ase'na maka lasana. Damikiyanna isab saga a'a min kabangsahan sadd\u012b in\u0101n.\u201d  "
                            },
                            {
                                "text": "  Minn\u0113' pahondong magsuli-suli saga a'a magsakaum in\u0101n kamemon hinabu sig\u0101m akale ma pangahaka si Barnabas maka si Paul. Pinata'u sig\u0101m pasal saga paltanda'an maka saga hinang makainu-inu kamemon deyo' bay min Tuhan ya bay tahinang e' sig\u0101 ma deyoman saga a'a ya ngga'i ka Yahudi."
                            },
                            {
                                "text": "Aubus pa'in sig\u0101m angahaka, paganti' si Yakub amissala. \u201cKa'am saga dauranakanku,\u201d yukna, \u201ckalehunbi na aku."
                            },
                            {
                                "text": "Bay kami pinahati e' si Simun itu insini' pasal katagna' Tuhan bay ama'nda'an pagka'inagonna ma saga a'a ya ngga'i ka Yahudi. Sabab aniya' saga a'a pene'na min sig\u0101m nihinang a'a suku'na."
                            },
                            {
                                "text": "Atayudtud isab sulat saga kanabi-nabihan, iya yuk-i,  "
                            },
                            {
                                "text": "\u2018Puwas itu, yuk Tuhan, pab\u012bng du aku, ati bawi'ku pagsultan si Da'ud, ya sapantun luma' alarak. Bangunku pabalik, batukku pagdayawna bay alarak e', "
                            },
                            {
                                "text": "supaya aku piniha e' saga manusiya' takapin, beya' isab saga bangsa ngga'i ka Yahudi ya ka\u014dnan maka \u014dnku. Pangallam Pangh\u016b' ko' itu, "
                            },
                            {
                                "text": "ya makahinang kamemon saga pakaradja'an itu. Kasakupan ko' itu sangay min awal.   "
                            },
                            {
                                "text": "  \u201cNa,\u201d yuk si Yakub, \u201cbuwattitu panganggara'ku: subay mbal sasawtam saga a'a min kabangsahan sadd\u012b ya papinda na ameya' ma Tuhan."
                            },
                            {
                                "text": "Sag\u014d' subay sig\u0101m pabeya'antam sulat buwattitu: da'a kam amangan haram buwat ai-ai paglamas ni saga ta'u-ta'u, da'a kam maghinang kala'atan d'nda maka l'lla, da'a kam amangan isi hayop bay pin'kkol, maka da'a amangan laha'."
                            },
                            {
                                "text": "Saga sara' panoho'an si Musa pinagbassa na pa'in sakahaba' Sabtu' ma kalanggalantam Yahudi. L\u0101gi in pandu' si Musa pinagnasihat na pa'in ma kada'irahan sangay min awal lagi'.\u201d   "
                            },
                            {
                                "text": "    Manjari magkagara'an saga a'a kawakilan maka saga pagmatto'ahan maka saga jama'a in\u0101n kamemon, amene' saga a'a min deyoman sig\u0101m bo' pinapeh\u0113' ni Antiyuk, pinasehe' ma si Paul maka si Barnabas. Jari ya pinene' in\u0101n si Judas Barsabbas maka si Silas. Duwangan itu asal pinagaddatan e' dauranakan sig\u0101 bebeya'an si Isa."
                            },
                            {
                                "text": "Aniya' isab sulat pinabowa ma sig\u0101, yuk-i:   \u201cSulat itu deyo' min kami dauranakanbi, saga a'a kawakilan maka pagmatto'ahan maitu ma Awrusalam. Pinasampay itu ni ka'am saga dauranakan bangsa sadd\u012b ya maglahat mailu ma Antiyuk, ma Siriya, sampay saga ma Silisi.   Aheya pagaddat kami ma ka'am.  "
                            },
                            {
                                "text": "  Takale kami aniya' kono' saga l'lla min deyoman kami bay pi'ilu amasusa ka'am sampay anasaw pikilanbi ma sabab pandu' sig\u0101m. Sag\u014d' ngga'i ka min panoho'an kami ya angkan sig\u0101m amandu' buwatt\u0113'."
                            },
                            {
                                "text": "Angkan kami bay magisun kamemon subay amene' saga a'a maitu bo' sin\u014d' pi'ilu ni ka'am. Jari pasehe' kami sig\u0101m ma si Barnabas maka si Paul, bagay kami kinalasahan."
                            },
                            {
                                "text": "Disi Paul itu bay magmalilla' ma kallum sig\u0101m ma sabab Pangh\u016b'tam si Isa Al-Masi."
                            },
                            {
                                "text": "Manjari itiya' na si Judas maka si Silas, bay soho' kami pi'ilu pabaran ni ka'am angahaka'an ka'am ai-ai bay tasulat kami itu."
                            },
                            {
                                "text": "Dauyunan kami maka R\u016b Sussi, in ka'am ilu subay mbal pinahunitan liyu min saga panoho'an itu, ya wajib bineya':"
                            },
                            {
                                "text": "da'a kam amangan ai-ai bay paglamas ni saga ta'u-ta'u, da'a kam amangan laha', da'a kam amangan isi hayop bay pin'kkol, maka da'a isab kam maghinang kala'atan d'nda maka l'lla. Bang halli'anbi he'-i, makah\u0101p to'ongan ma ka'am. Mura-murahan, wassalam.\u201d  "
                            },
                            {
                                "text": "  Jari itu pinal'ngngan na saga a'a amowa sulat in\u0101n tudju ni Antiyuk. Pagt'kka pa'in sig\u0101 pina'an, pinatipun e' sig\u0101 saga a'a dajama'a maina'an bo' ni'nde'an sulat in\u0101n."
                            },
                            {
                                "text": "Pagbassa pa'in, magt\u016by sig\u0101m kin\u014dgan to'ongan, sabab sulat in\u0101n makalasig atay sig\u0101m."
                            },
                            {
                                "text": "At'ggol-t'ggol isab pamissala si Judas maka si Silas pamahogot maka pamakosog pangandol saga jama'a in\u0101n, sabab aniya' kapandayan bay pamuwan Tuhan ma sig\u0101 magpalatun palmanna."
                            },
                            {
                                "text": "Palabay pa'in daka pilang'llaw, pinatuntul sig\u0101 e' saga dauranakan, yuk-i \u201cMura-murahan, bang pa'in kam asalamat.\u201d Jari amole' na sig\u0101 ni bay anoho' sig\u0101."
                            },
                            {
                                "text": "(Sag\u014d' si Silas bilahi lagi' pat'nna' maina'an.)"
                            },
                            {
                                "text": "In si Paul maka si Barnabas pahanti' gi' ma Antiyuk, magbeya' maka ba'anan a'a kasehe' magpandu' maka magnasihat lapal Pangh\u016b'.   "
                            },
                            {
                                "text": "    Apuwas pa'in daka pilambahangi, ah'lling si Paul ni si Barnabas, yukna, \u201cS\u016bng kita patibaw pab\u012bng ni saga dauranakanta bebeya'an si Isa ma kada'irahan kamemon bay pagnasihatanta lapal Tuhan e'. Tibawta bang buwattingga na kah\u0101lan sig\u0101m.\u201d"
                            },
                            {
                                "text": "Si Barnabas in\u0101n bilahi amowa si Yahiya Markus pasehe' ma sig\u0101,"
                            },
                            {
                                "text": "sag\u014d' bang ma bistahan si Paul si Markus itu mbal t\u014dp panehe', sabab bay iya ang'bbahan sig\u0101m bay mah\u0113' gi' ma Pampiliya. Halam iya bay makatatas anabangan sig\u0101m."
                            },
                            {
                                "text": "Aheya paglugat si Paul maka si Barnabas angkan sig\u0101 magbutas. Malaingkan si Barnabas bay amowa si Markus ati atulak sig\u0101 karuwangan tudju ni p\u016b' Kiprus."
                            },
                            {
                                "text": "Si Paul ya amene' si Silas pasehe' ma iya. S\u014dng pa'in sig\u0101 atulak min Antiyuk, pinajagahan sig\u0101 ma Tuhan e' saga bebeya'an si Isa maina'an maka niamu'an tatabanganna."
                            },
                            {
                                "text": "Ala'an pa'in si Paul minn\u0113', palabay iya min lahat Siriya maka min lahat Silisi. Maingga-maingga lahat aniya' saga jama'a si Isa magtipun, pinahogot e'na pangandol sig\u0101m.    "
                            }
                        ]
                    },
                    {
                        "verses": [
                            {
                                "text": "    Manjari palanjal si Paul tudju ni Derbe maka ni Listara. Aniya' ma Listara dakayu' bebeya'an si Isa ni\u014dnan si Timuti. Ina'na bangsa Yahudi angandol ma si Isa, ati mma'na bangsa Gir\u012bk."
                            },
                            {
                                "text": "Si Timuti itu binissalahan ah\u0101p e' saga bebeya'an si Isa, ya ma Listara maka ma Ikuni in\u0101n."
                            },
                            {
                                "text": "Bilahi na si Paul amowa si Timuti sehe'na ma pal'ngnganan, angkan iya ni'islam dah\u016b e' si Paul bo' mbal tasoway e' saga Yahudi ma jadjahan ina'an. Sababna kinata'uwan e' saga Yahudi kamemon in mma' si Timuti bangsa Gir\u012bk."
                            },
                            {
                                "text": "Na, pauntas na disi Paul ni saga kalahat-lahatan bo' nihaka'an e' sig\u0101m saga bebeya'an si Isa maina'an pasal kagara'an bay min saga a'a kawakilan maka saga pagmatto'ahan ma Awrusalam. Sin\u014d' saga bebeya'an in\u0101n ameya' ma kagara'an e'."
                            },
                            {
                                "text": "Jari itu pahogot na pa'in pangandol jama'a si Isa ma saga palhimpunan ma kalahatan in\u0101n, maka pas\u014dng isab heka sig\u0101m sakahaba' llaw.   "
                            },
                            {
                                "text": "    Na, niuntas e' disi Paul lahat Prigiya maka lahat Galatiya, sabab pinaggat sig\u0101m e' R\u016b Sussi sin\u014d' da'a magnasihat lapal Tuhan maina'an ma kalingkal lahat Asiya."
                            },
                            {
                                "text": "Ta'abut pa'in tobtoban lahat Misiya, pasulay sig\u0101m palanjal ni lahat Bitiniya sag\u014d' pinaggat sig\u0101m e' R\u016b si Isa."
                            },
                            {
                                "text": "Angkan sig\u0101m pauntas labay min t'ngnga' lahat Misiya sampay pal\u016bd na ni Trowas."
                            },
                            {
                                "text": "Ma Trowas pa'in bo' sangom na, aniya' pa'nda' ni si Paul. Ta'nda'na a'a min Makidunya mikitabang ma iya. Yuk a'a itu, \u201cPi'itu ka parambila' ni Makidunya bo' kami tabangun!\u201d"
                            },
                            {
                                "text": "Aubus pa'in si Paul maka'nda' ina'an-i, magt\u016by kami magsakap atulak ni Makidunya, sabab kata'uwan kami in kami sinoho' e' Tuhan anganasihat lapal ah\u0101p ni saga a'a mah\u0113'.   "
                            },
                            {
                                "text": "    Makauntas pa'in kami min Trowas, pat\u016by kami tudju ni p\u016b' Samoterak. Pagk'llat llaw pa'in, pauntas na isab kami min p\u016b' ina'an tudju ni Neyapoles."
                            },
                            {
                                "text": "Pagt'kka kami ni Neyapoles patukad kami tudju ni Pilipi, da'ira aheya ma kalingkal Makidunya, paglahatan bangsa R\u014dm isab. Pahanti' kami maina'an daka pilang'llaw."
                            },
                            {
                                "text": "Pagsabtu', paluwas kami min da'ira in\u0101n tudju ni bihing sapa', sabab ma tokoran kami aniya' pagsambahayangan saga Yahudi maina'an. Jari aningk\u014d' kami amissala ma saga kar'ndahan ya patipun maina'an."
                            },
                            {
                                "text": "Aniya' in\u0101n d'nda ni\u014dnan si Lidiya akale ma kami, d'nda min da'ira Tiyatira. Ya usahana maglitu kakana' taluk, kakana' ahalga'. D'nda itu magta'at asal ni Tuhan. Hinabuna akale ma kami, kabuwanan iya pikilan e' Pangh\u016b' Isa ati kinahagad e'na bissala si Paul."
                            },
                            {
                                "text": "Jari pinandi disi Lidiya maka saga sehe'na karaluma', palsaksi'an in sig\u0101m ma si Isa na. Puwas e' sin\u014d' kami e' si Lidiya paokom ma deyomanna. Yuk si Lidiya, \u201cBang aku tabistabi angandol na sab'nnal-b'nnal ma Pangh\u016b', pi'itu kam paokom ma luma'ku.\u201d Jari talogos kami e'na.   "
                            },
                            {
                                "text": "    Manjari itu, ma labayan pa'in kami tudju ni pagsambahayangan e', aniya' talanggal kami dakayu' d'nda banyaga'. Pagkas\u014dran iya saitan angkan iya makapangalimal, ati aheya isab paluntungan saga a'a ya tag-dapuna luwas min pangalimalna."
                            },
                            {
                                "text": "Paturul na pa'in iya ma kami maka si Paul, maka e'na angolang patanog, yuk-i, \u201cSaga a'a itu sosoho'an Tuhan Mahatinggi! Sig\u0101m ya angahaka'an ka'am bang buwattingga kam lappasan!\u201d  "
                            },
                            {
                                "text": "  Mbal pahali paglinganna buwatt\u0113' daka pilang'llaw. Ya kat'kkahanna ap'ddi' pikilan si Paul, angkan iya palingi' ni d'nda in\u0101n bo' pah'llinganna saitan ya ma iya, \u201cMin kawasa \u014dn si Isa Al-Masi,\u201d yuk si Paul, \u201csoho'ta ka paluwas min d'nda ilu!\u201d Saru'un-du'un du magt\u016by paluwas saitan e', ati d'nda in\u0101n mbal na makapangalimal.  "
                            },
                            {
                                "text": "  Makata'u pa'in saga tag-dapu d'nda in\u0101n in iya mbal na kapangusaha'an, magt\u016by sinaggaw e' sig\u0101m si Paul maka si Silas. Ginuyud sig\u0101 karuwangan ni pagtabu'an bo' pinaharap ni saga pagnakura'an da'ira."
                            },
                            {
                                "text": "Tin'kkahan isab sig\u0101 ni saga bag'llal bangsa R\u014dm ya maghuhukum maina'an. Yuk panuntut saga tag-dapu d'nda in\u0101n, \u201cSaga a'a itu hal angahinang kasasawan ma lahattam. Bangsa Yahudi ko' sig\u0101 itu."
                            },
                            {
                                "text": "Pamandu' e' sig\u0101 saga addat mbal taluwa' bang ma sara'tam bangsa R\u014dm. Mbal kami wajib anaima' atawa angahinang saga addat buwatt\u0113'.\u201d  "
                            },
                            {
                                "text": "  Manjari palamud ba'anan a'a ya bay maina'an ati ameya'-meya' anganjuri disi Paul. Magpanoho'an saga bag'llal in\u0101n subay nihurusan s'mmek disi Paul bo' niraplosan."
                            },
                            {
                                "text": "Makalandu' abisa ya pangandaplos ma sig\u0101 bo' yampa sig\u0101 ni'isi ni deyom kalabusu. Sin\u014d' isab tunggu' kalabusu pinahogot pangalabusuna ma sig\u0101."
                            },
                            {
                                "text": "Pagkale uldin itu e' tunggu', magt\u016by ni'isi e'na disi Paul ni t'ngnga'-t'ngnga' kalabusu bo' pinasungan e'na tape' sig\u0101 maka papan aheya.  "
                            },
                            {
                                "text": "  Jari itu, saga tonga' bahangi pa'in, angamu'-ngamu' si Paul maka si Silas ni Tuhan, magkalangan isab pamudji sig\u0101 ma iya. Akale ma sig\u0101 saga pilisu kasehe'an in\u0101n."
                            },
                            {
                                "text": "Taggaha' sadja aniya' linug akosog, ajogjog papagan kalabusu in\u0101n. Saru'un-du'un du paukab tambolna kamemon, apakpak isab saga kilikili min tape'-tangan saga pilisu in\u0101n."
                            },
                            {
                                "text": "Tabati' tunggu' kalabusu, ati pag'nda'na aukab saga tambol, pangannalna wa'i makal'ppa saga pilisu. Magt\u016by nihublut kalisna, arak amapatay di-na."
                            },
                            {
                                "text": "Sag\u014d' angalingan si Paul pakosog, yukna, \u201cDa'a ka angamula di-nu! Itiya' du kami kamemon.\u201d  "
                            },
                            {
                                "text": "  Angalingan tunggu' in\u0101n angamu' palita'an bo' pasa'ut pareyom. Pasujud iya amidpid ma atag tape' si Paul maka si Silas."
                            },
                            {
                                "text": "Sakali niambit sig\u0101 e'na paluwas bo' yampa sig\u0101 tilawna. \u201cSaga tuwan,\u201d yukna, \u201cai subay hinangku bo' aku lappasan?\u201d  "
                            },
                            {
                                "text": "  Yuk disi Paul, \u201cAngandol ka ma Pangh\u016b' Isa, ati lappasan du ka sampay saga sehe'nu karaluma'.\u201d"
                            },
                            {
                                "text": "Puwas e' ninasihat lapal Tuhan ni tunggu' kalabusu in\u0101n sampay ni a'a kamemon ma deyom luma'na."
                            },
                            {
                                "text": "Jari alalom pa'in bahangi, binowa sig\u0101 paluwas e' tunggu' kalabusu ati kose'anna pali' sig\u0101. Pinandi isab tunggu' in\u0101n karamata'an, tanda' in sig\u0101m ma si Isa na."
                            },
                            {
                                "text": "Pagubus, binowa disi Paul e' tunggu' in\u0101n ni luma'na ati pinakan. Landu' aheya kak\u014dg-koyagan sig\u0101m karaluma' sabab Tuhan na ya pagkahagaran sig\u0101m.  "
                            },
                            {
                                "text": "  Pagk'llat llaw pa'in, magpanoho'an saga bag'llal ma saga tendog sig\u0101m, sin\u014d' amowa uldin peh\u0113' ni kalabusu. Yuk uldin e', \u201cPal'ppahun na saga a'a ilu.\u201d"
                            },
                            {
                                "text": "Yuk jaga kalabusu ma si Paul, \u201cMagpanoho'an saga bag'llal in ka'a maka si Silas makajari na pinaluwas. Wajib na kam ala'an, bang pa'in kam asalamat isab,\u201d yukna.  "
                            },
                            {
                                "text": "  Sag\u014d' ah'lling si Paul ni saga tendog e', yukna, \u201cBay kami niraplosan e' sig\u0101m di'ilaw ma mata mairan, minsan kami halam bay sinumariya. Bo' pa'in a'a R\u014dm du kami. Ni'isi isab kami ni deyom kalabusu. Ati bilahi na sig\u0101m amaluwas kami ma halam aniya' makata'u. \u0100, mbal makajari!\u201d yuk si Paul. \u201cSubay magbaran pi'itu saga bag'llal ilu amaluwas kami.\u201d  "
                            },
                            {
                                "text": "  Manjari peh\u0113' na saga tendog in\u0101n angahaka'an saga bag'llal pasal h'lling si Paul. Pagkale saga bag'llal aniya' kataddangan disi Paul in sig\u0101 bangsa R\u014dm, tin\u0101w sig\u0101m"
                            },
                            {
                                "text": "angkan pina'an ni disi Paul pama'ap. Puwas e' binowa disi Paul e' saga bag'llal e' paluwas min kalabusu. Ya pangamu' sig\u0101m ma si Paul bang pa'in ala'an min da'ira sig\u0101m."
                            },
                            {
                                "text": "Manjari pina'an si Paul maka si Silas ni luma' si Lidiya. Mag'nda' sig\u0101m maka bebeya'an si Isa maina'an, ati amissala disi Paul pamahogot atay sig\u0101m. Puwas e' atulak na disi Paul.    "
                            }
                        ]
                    },
                    {
                        "verses": [
                            {
                                "text": "    Manjari itu tauntas e' disi Paul da'ira Ampipoli maka Apollon, bo' yampa at'kka ni da'ira Tessaloneka. Na, aniya' maina'an dakayu' langgal Yahudi,"
                            },
                            {
                                "text": "ati pina'an si Paul sabab ya na asal kabiyaksahanna. Jari t'llu Sabtu' ya pagbissalana maka saga a'a maina'an pasal pamandu' ma deyom Kitab."
                            },
                            {
                                "text": "Pinahatian sig\u0101m e'na, maka pinandu'an sab'nnal-b'nnal min deyom Kitab pasal Al-Masi subay makalabay kabinasahan maka pinapatay, maka subay pinakallum pab\u012bng min kamatayna. Yuk si Paul, \u201cSi Isa ya pagnasihatku itu ma ka'am, in iya Al-Masi, ya asal tapene' e' Tuhan.\u201d"
                            },
                            {
                                "text": "Saga Yahudi kasehe' in\u0101n bay tabowa magkahagad ati palamud ma si Paul maka si Silas. Aheka isab saga bangsa Gir\u012bk ya magtata'at ni Tuhan maka aheka d'nda bangsahan bay palamud.  "
                            },
                            {
                                "text": "  Sag\u014d' angihid saga Yahudi kasehe', angkan pinatipun e' sig\u0101m saga a'a min katabu'an, a'a bula'ug, sin\u014d' amapaghiluhala' da'ira in\u0101n. Nirump\u0101s luma' si Jason pamiha'an sig\u0101m ma disi Paul bo' binowa paluwas ni katimukan a'a."
                            },
                            {
                                "text": "Saguw\u0101', pagka halam tab\u0101k e' sig\u0101m disi Paul, ginuyud e' sig\u0101m si Jason maka saga bebeya'an si Isa kasehe' tudju ni kabag'llalan. Angolang saga Yahudi in\u0101n, yuk-i, \u201cItiya' pasampay ni da'iratam duwangan a'a ya bay amuwan kasasawan ma kalahat-lahatan."
                            },
                            {
                                "text": "Maka si Jason itu bay angokoman sig\u0101 ma deyom luma'na. Sig\u0101m kamemon itu angalanggal sara' Sultan Mahatinggi pagka yuk sig\u0101m aniya' sultan sadd\u012b, ni\u014dnan Isa!\u201d"
                            },
                            {
                                "text": "Pagkale bissala itu e' katimukan a'a in\u0101n maka e' saga bag'llal, magt\u016by sig\u0101m ahiluhala'."
                            },
                            {
                                "text": "Si Jason maka saga sehe'na in\u0101n bay sin\u014d' amayad ni bag'llal pamiyansa baran sig\u0101m. Puwas e' pinapole' na sig\u0101m.   "
                            },
                            {
                                "text": "    Pagabay-kohap pa'in, pinalanjal si Paul maka si Silas e' saga bebeya'an si Isa in\u0101n, sin\u014d' peh\u0113' ni da'ira Bereya. Pagt'kka sig\u0101m pina'an, pas\u014dd sig\u0101m ni langgal Yahudi."
                            },
                            {
                                "text": "Saga Yahudi maina'an labi alunuk atay sig\u0101m min saga Yahudi bay ma Tessaloneka. Kin\u014dgan sig\u0101m to'ongan akale ma lapal disi Paul. Pinariksa' e' sig\u0101m sulat Kitab llaw-llaw pang'nda'an sig\u0101m bang b'nnal ya pamandu' e' si Paul."
                            },
                            {
                                "text": "Jari aheka saga a'a Bereya magkahagad ma si Isa, sampay saga d'nda bangsahan min bangsa Gir\u012bk maka saga l'lla Gir\u012bk isab.  "
                            },
                            {
                                "text": "  Saguw\u0101', makata'u pa'in saga Yahudi min Tessaloneka in si Paul ina'an na isab ma Bereya anganasihat lapal Tuhan, paturul sig\u0101m pina'an. Pinitna-pitnahan e' sig\u0101m kaheka'an a'a Bereya in\u0101n, binowa magkasasawan."
                            },
                            {
                                "text": "Magt\u016by ginara'an si Paul, sin\u014d' pal\u016bd kaut. Sag\u014d' si Silas maka si Timuti angalagad gi' maina'an."
                            },
                            {
                                "text": "Saga a'a ya amowa si Paul pal\u016bd in\u0101n bay anehe'an iya sampay ni da'ira Aten. Puwas e' amole' sig\u0101m ni Bereya maka e' sig\u0101m amowa tambuku ni si Silas maka si Timuti. Sin\u014d' pasa'ut ni Aten parakayu' ni si Paul.   "
                            },
                            {
                                "text": "    Manjari itu, ma da'ira Aten pa'in si Paul angalagaran si Silas maka si Timuti, landu' asukkal pikilanna pag'nda'na ma da'ira in\u0101n ap'nno' e' ta'u-ta'u ya pagtuhanan saga a'a maina'an."
                            },
                            {
                                "text": "Angkanna iya peh\u0113' ni langgal Yahudi magsambung himumungan maka saga Yahudi maka saga a'a bangsa sadd\u012b ya magta'at ma Tuhan. Ya du ma halaman da'ira in\u0101n, sakahaba' llaw magsuli-suli na pa'in iya maka sasuku palabay minna'an."
                            },
                            {
                                "text": "Aniya' isab saga guru ameya' magjawab. Ya bineya' e' saga guru itu saga pamandu' si Epikuru, atawa pandu' saga a'a ni\u014dnan Istuwik. Pagkale saga a'a itu ma pagnasihat si Paul pasal si Isa maka kallumna pab\u012bng min kamatay, yuk kasehe'an, \u201cDaka ai pinah'lling e' a'a magligaw itu!\u201d   Yuk isab kasehe', \u201cKil\u0101ku, a'a itu amissala pasal saga tuhan sadd\u012b, ya pagtutuhanan bangsa liyu.\u201d"
                            },
                            {
                                "text": "Angkanna si Paul binowa e' sig\u0101m ni palhimpunan Aten, ya ni\u014dnan palhimpunan Areyopagos. Yuk sig\u0101m ni si Paul, \u201cBilahi kami makata'u pasal pandu' baha'u ya pamissalanu ilu."
                            },
                            {
                                "text": "Sadd\u012b-sadd\u012b isab pandu'nu ilu, angkan kami bilahi ana'u bang ai hatina.\u201d"
                            },
                            {
                                "text": "Sababna saga a'a porol maka saga a'a liyu ya maglahat ma Aten in\u0101n, kabintanan asal magsuli-suli maka akale-kale ma pasal ai-ai t'kka baha'u.  "
                            },
                            {
                                "text": "  Sakali itu an'ngge si Paul ma dahuan palhimpunan Areyopagos ati yukna, \u201cTapandogaku in ka'am saga a'a Aten itu, maga'agama to'ongan."
                            },
                            {
                                "text": "Sabab sasangku maglibutan ma deyom da'irabi itu ang'nda'-ng'nda' ma ba'anan ai-ai ya sumbabi, aniya' ta'nda'ku dakayu' panumbahanbi taga-sulat. Yuk sulat e', \u2018Ni tuhan dakayu', ya mbal kinata'uwan.\u2019 Na,\u201d yuk si Paul, \u201cya tuhan pinudji e'bi minsan mbal kata'uwanbi, ya na Tuhan pamahatiku ka'am buwattina'an.  "
                            },
                            {
                                "text": "  \u201cYa na ko' itu Tuhan dakayu'-kayu' bay amapanjari dunya itu maka kakaya'-kaya'anna kamemon. Makapagnakura' asal iya ma sulga' sampay ma dunya. Mbal iya pat'nna' ma deyom luma' pagta'atan bay hinangan manusiya'."
                            },
                            {
                                "text": "Maka mbal iya mikitabang ma manusiya' sabab halam aniya' kulang ma iya. Dakayu'-kayu' iya asal amuwan kallum maka napas, maka kalluman indaginis ma binangsa manusiya'."
                            },
                            {
                                "text": "Dangan du a'a,\u201d yuk si Paul, \u201cbay pinapanjari e' Tuhan, ati min dangan e' pinaniya' e' Tuhan saga kabangsa-bangsahan manusiya' kamemon. Pinapaglahat sig\u0101m e'na ma kaluha'an dunya itu. Ginanta' asal e'na bangsa dakayu' maka dakayu' bang buwattingga ya t'ggol sig\u0101m anatas ma dunya maka bang maingga paglahatan sig\u0101m."
                            },
                            {
                                "text": "Buwatt\u0113' hinang Tuhan ma binangsa manusiya' bo' supaya sig\u0101m amiha iya, sapantun a'a anadsad ma kalendoman kalu iya tab\u0101k. Sag\u014d' in Tuhan mbal alawak min kitam kamemon."
                            },
                            {
                                "text": "B'nnal bissala ya yuk-i, \u2018Tuhan ya sababanna angkan kitam allum, ya angkan aniya' kuwat-anggawta'tam, ya angkan aniya' kapaga'atam.\u2019 Aniya' isab a'a bay anulat, yukna \u2018In kitam itu, anak Tuhan.\u2019  "
                            },
                            {
                                "text": "  \u201cNa, pagka saga anak Tuhan na kitam,\u201d yuk si Paul, \u201cda'a subay pikiltam in kajarihan Tuhan pinaluwa ni ta'u-ta'u hinangan bulawan atawa pilak atawa batu, ya nihinang min akkal maka kapandayan manusiya'."
                            },
                            {
                                "text": "Waktu tagna', halam bay tabista e' Tuhan kahinangan manusiya' ah\u0101p-ala'at pagka a'awam lagi' sig\u0101m. Sag\u014d' ma buwattina'an ya panoho'an Tuhan ma a'a kamemon maingga-maingga lahat, subay sig\u0101m ang'bba to'ongan min paldusahan sig\u0101m."
                            },
                            {
                                "text": "Sabab aniya' llaw bay tinagama e' Tuhan pangahukumna manusiya' kamemon, maka abontol isab hukumanna. Aniya' isab kawakilan e' Tuhan amal'ngngan hukuman. Pinatampal e' Tuhan ma manusiya' kamemon in a'a itu asal tapene'na, sabab tapakallum iya min kamatay.\u201d  "
                            },
                            {
                                "text": "  Pagkale saga a'a in\u0101n ma si Paul amissala pasal kallum pabalik min kamatay, magt\u016by iya tinittowahan e' sig\u0101m kasehe'an. Sag\u014d' aniya' a'a kasehe'an ah'lling, yuk-i, \u201cTuwan, bilahi kami akale ma ka'a pab\u012bng pasal ilu-i.\u201d"
                            },
                            {
                                "text": "Minn\u0113', paluwas si Paul min palhimpunan in\u0101n."
                            },
                            {
                                "text": "Manjari aniya' saga a'a bay pabeya' ma iya bo' angandol ma si Isa. \u014cn dakayu' in\u0101n si Diyunisi a'a min palhimpunan Areyopagos, maka dakayu' d'nda ni\u014dnan si Damaris. Maka aniya' isab a'a kasehe'an bay angandol.    "
                            }
                        ]
                    },
                    {
                        "verses": [
                            {
                                "text": "    Puwas e' atulak si Paul min Aten pauntas ni da'ira Kurintu."
                            },
                            {
                                "text": "Maina'an pa'in, magb\u0101k iya maka si Akila, dakayu' Yahudi bay nianakan ma lahat Puntus. Si Akila itu baha'u bay at'kka pina'an ni Kurintu bay min lahat Itali, magbeya' maka h'ndana si Prisila. Sig\u0101 maglakibini bay ala'an min lahat Itali pagka aniya' panoho'an min sultan Klaudi, in kamemon kono' saga bangsa Yahudi sin\u014d' ala'an min da'ira R\u014dm. Na, pina'an si Paul anibaw disi Akila."
                            },
                            {
                                "text": "Jari itu, pagka sali' du usaha sig\u0101 maghinang luma' tolda, pat'nna' iya ma sig\u0101 ameya' magusaha."
                            },
                            {
                                "text": "Ati sakahaba' llaw Sabtu' pina'an iya ni langgal Yahudi magsuli-suli maka saga a'a maina'an kalu tabowana saga Yahudi maka saga Gir\u012bk magkahagad ma pamandu'na.  "
                            },
                            {
                                "text": "  Pagt'kka si Silas maka si Timuti min Makidunya, magnasihat sadja si Paul. Halam aniya' hinangna sadd\u012b. Anaksi' iya ni saga Yahudi ma pasalan si Isa, in iya Al-Masi ya asal tapene' e' Tuhan."
                            },
                            {
                                "text": "Sag\u014d' tasagga' pa'in si Paul e' saga Yahudi maka pinam\u016bng-m\u016bngan ala'at, magt\u016by iya angangjabjaban badju'na, tanda' saksi' in iya papuwas na min sig\u0101m. Yukna ni sig\u0101m, \u201cKasuppakan du kam bang kam amutawan ni deyom nalka'. Papuwas na aku. Papinda na aku magnasihat peh\u0113' ni saga bangsa ngga'i ka Yahudi.\u201d  "
                            },
                            {
                                "text": "  Sakali ala'an si Paul min saga a'a ma langgal in\u0101n bo' yampa peh\u0113' ni luma' si Titus Justus, a'a bangsa sadd\u012b ya magta'at asal ni Tuhan. Ina'an luma'na ma bihing langgal."
                            },
                            {
                                "text": "Na, si Krispus, ya magmak\u014dk ma langgal in\u0101n, angandol na ma Pangh\u016b' Isa, beya' isab kamemon saga a'a ma okomanna. Aheka isab saga a'a min da'ira Kurintu in\u0101n bay akale ma pamandu' si Paul ati angandol ma si Isa maka pinandi tanda' in sig\u0101m ma iya na.  "
                            },
                            {
                                "text": "  Na, ma llaw dakayu', bo' waktu sangom na, aniya' magpanyata' ni si Paul. Takalena Pangh\u016b' Isa amissala ni iya, yukna, \u201cDa'a ka agawa amissala, sag\u014d' anganasihat na pa'in ka,"
                            },
                            {
                                "text": "sabab pagapi' du aku ma ka'a. Halam aniya' makamula ka'a sabab aheka saga a'aku ma deyom da'ira itu.\u201d"
                            },
                            {
                                "text": "Angkan si Paul pat'nna' maina'an dantahun maka nnom bulan. Magpandu' na pa'in iya lapal Tuhan.  "
                            },
                            {
                                "text": "  Manjari itu, pasalta' pa'in si Galliyu maggubnul ma kalingkal lahat Akaya he', magdakayu' saga Yahudi anaggaw si Paul. Tin'kkahan iya e' sig\u0101m ni sara' gubnul."
                            },
                            {
                                "text": "Ya panuntut sig\u0101m, \u201cA'a itu amandu'an saga a'a hatulan pagta'at ni Tuhan ya pangal\u0101ngan sara' kami.\u201d  "
                            },
                            {
                                "text": "  S\u014dng pa'in si Paul anganda'awa, amissala gubnul Galliyu ni saga Yahudi in\u0101n, yukna, \u201cBang hinang ala'at atawa langgal sara' R\u014dm ya sababan palkala'bi itu, patut kam subay kinale."
                            },
                            {
                                "text": "Sag\u014d', pagka pagjawabanbi saga kabtangan maka \u014dn a'a maka sara' agamabi, ka'am ya magsalassayan di-bi. Mbal aku anara' ma palkala' buwattilu!\u201d"
                            },
                            {
                                "text": "Angkan pinala'an sig\u0101m e' si Galliyu min pagsara'an in\u0101n."
                            },
                            {
                                "text": "Manjari saga a'a in\u0101n kamemon amalutan si Sostenes, ya pagmak\u014dkan ma langgal Yahudi in\u0101n. Pinagdaplosan iya ma alopan pagsara'an, sag\u014d' halam pamagay hinang sig\u0101m in\u0101n e' si Galliyu.   "
                            },
                            {
                                "text": "    At'ggol-t'ggol gi' ya kat'nna' si Paul mah\u0113' ma Kurintu bo' yampa iya ama'id min saga bebeya'an si Isa he'. Aleha iya minn\u0113' tudju ni lahat Siriya, sinehe'an e' si Prisila maka si Akila. Ma halam gi' sig\u0101m makatulak, bo' ma Kengkereya lagi', bay magpabagongan k\u014dkna si Paul, panuhul najalna ni Tuhan."
                            },
                            {
                                "text": "Pagt'kka sig\u0101m ni Epesos ni'bbahan e' si Paul disi Akila maina'an. Pas\u014dd iya ni deyom langgal magsuli-suli maka saga Yahudi."
                            },
                            {
                                "text": "Sin\u014d' gi' iya pat'ggol-t'ggol ma sig\u0101m, sag\u014d' mbal iya."
                            },
                            {
                                "text": "Gom pa'in iya ama'id, yukna, \u201cBang min kabaya'an Tuhan, pab\u012bng du aku ni ka'am.\u201d Puwas e' aleha iya min Epesos.  "
                            },
                            {
                                "text": "  Pagt'kkana ni Kesareya magt\u016by iya patukad ni Awrusalam magaddatan tipunan jama'a si Isa maina'an. Puwas e' pal\u016bd iya pab\u012bng tudju ni Antiyuk."
                            },
                            {
                                "text": "At'ggol-t'ggol pa'in kamahe'na ma Antiyuk, atulak iya minn\u0113'. Talatagna kalahatan Galatiya maka Prigiya, ati pinahogot pal-imanan saga bebeya'an si Isa kamemon ma saga lahat in\u0101n.   "
                            },
                            {
                                "text": "    Manjari itu aniya' dakayu' Yahudi ni\u014dnan si Apollos at'kka ni da'ira Epesos. A'a iya bay nianakan ma da'ira Iskandari. Apanday iya amissala, maka alalom pangadji'na bang ma Kitab."
                            },
                            {
                                "text": "Bay iya pinandu'an pasal kal'ngnganan Pangh\u016b' Isa. Aheya katuyu'na amissala, taluwa' isab pamandu'na. Sag\u014d' ya sadja kata'uwanna ya pagpandi bay pamandu' e' si Yahiya."
                            },
                            {
                                "text": "Anagna' iya magnasihat ma deyom langgal Yahudi, maka halam aniya' hawal-hawalna. Takale pa'in iya e' si Prisila maka si Akila, binowa iya e' sig\u0101 ni luma' ati pinahatian pasal kal'ngnganan Tuhan bo' pas\u014dng ta'una.  "
                            },
                            {
                                "text": "  Manjari agara' si Apollos parambila' ni lahat Akaya. Bilahi isab saga bebeya'an si Isa ma Epesos in\u0101n anabangan iya, angkan sig\u0101m bay amabeya' sulat ni lahat Akaya he'. Sin\u014d' saga bebeya'an si Isa amatuntul si Apollos pagt'kkana peh\u0113'. Manjari makat'kka pa'in iya, aheya tabangna ma saga a'a Akaya, ya magpangandol ma si Isa ma sabab kah\u0101p Tuhan ma sig\u0101m."
                            },
                            {
                                "text": "Sabab apaslod si Apollos itu angatu ma saga Yahudi waktu kapagjawab sig\u0101m ma mairan angkan iya anganda'ug. Ginuna e'na saga ayat Kitab pamamattanna ma sig\u0101m pasal si Isa in iya Al-Masi ya asal tapene' e' Tuhan.    "
                            }
                        ]
                    },
                    {
                        "verses": [
                            {
                                "text": "    Maina'an pa'in si Apollos ma da'ira Kurintu, palabay si Paul min kareya-reyahan sampay at'kka ni da'ira Epesos. Jari aniya' tab\u0101kna maina'an saga mulid si Isa."
                            },
                            {
                                "text": "Atilaw iya ma sig\u0101m, yukna, \u201cBay bah\u0101' kam pinaniya'an R\u016b Sussi, waktu kapangandolbi ma si Isa?\u201d   \u201cHalam,\u201d yuk sambung sig\u0101m. \u201cHalam kami makakale saga aniya' R\u016b Sussi.\u201d  "
                            },
                            {
                                "text": "  Yuk si Paul, \u201cNa, pandi ai bah\u0101' bay pamandi ka'am?\u201d   \u201cPandi si Yahiya,\u201d yuk sig\u0101m.  "
                            },
                            {
                                "text": "  Yuk si Paul, \u201cPandi taubat ya pamandi si Yahiya ma a'a bang ang'bba min dusa sig\u0101m. Bay isab soho'na saga bangsa Yahudi am'nnal ma a'a dakayu' ya pasunu' ma iya. Si Isa ya pagsambatna.\u201d"
                            },
                            {
                                "text": "Takale pa'in bissala si Paul itu e' saga a'a Epesos, pinandi na sig\u0101m tanda' in sig\u0101m ma si Isa na."
                            },
                            {
                                "text": "Pinat'nna' e' si Paul tanganna ni sig\u0101m ati magt\u016by sig\u0101m pah\u014dpan R\u016b Sussi. Magbissala isab sig\u0101m saga bahasa sadd\u012b. Amaluwas isab sig\u0101m lapal, deyo' bay min Tuhan."
                            },
                            {
                                "text": "Ya heka sig\u0101m aniya' saga sangp\u016b' maka duwa l'lla.  "
                            },
                            {
                                "text": "  Manjari pas\u014dd si Paul ni deyom langgal Yahudi, ati t'llumbulan ya t'ggolna magpandu' maina'an. Aesog iya amissala ma saga a'a in\u0101n pasal pagparinta Tuhan. Binowa sig\u0101m magsuli-suli, kalu aniya' tabowa ameya' am'nnal ma lapalna."
                            },
                            {
                                "text": "Sag\u014d' saga a'a kasehe' in\u0101n hal magmatuwas, mbal bilahi am'nnal. Ala'at bissala sig\u0101m ma alopan kaheka'an a'a in\u0101n pasal kal'ngnganan Pangh\u016b' Isa. Angkan si Paul ala'an min langgal in\u0101n, maka binowa isab saga bebeya'an si Isa. Jari sakahaba' llaw magsambung himum\u016bngan maka sig\u0101m ma deyom iskul si Tirannus."
                            },
                            {
                                "text": "Ya na pa'in he'-i hinangna ma deyom duwantahun, angkan saga a'a kamemon ma sakalingkal lahat Asiya he', bangsa Yahudi maka bangsa sadd\u012b, bay makakale lapal Pangh\u016b'.  "
                            },
                            {
                                "text": "  Aniya' kahinangan sidda makainu-inu tahinang e' si Paul, deyo' min kawasa Tuhan."
                            },
                            {
                                "text": "Minsan saga panyu' maka lampik bay pagguna e' si Paul, bang binowa ni a'a sakihan kauli'an saki sig\u0101m, maka paluwas isab saga saitan min baran sig\u0101m.   "
                            },
                            {
                                "text": "    Aniya' isab saga Yahudi magtatawal angalatag kalahatan in\u0101n amaluwas saga saitan min deyom baran a'a. Jari itu anabbut sig\u0101m \u014dn Pangh\u016b' Isa bahasa amaluwas saitan. Yuk sig\u0101m ma saga saitan, \u201cMa \u014dn si Isa ya pagnasihatan si Paul, soho'ta kam paluwas min a'a ilu.\u201d"
                            },
                            {
                                "text": "Jari itu aniya' pitu' l'lla magdanakan anawal ma waktu in\u0101n. Mma' sig\u0101m si Eskeba, dakayu' imam alanga ma saga Yahudi."
                            },
                            {
                                "text": "Sag\u014d' dakayu' llaw, hinabu sig\u0101m magtawal, sinambungan sig\u0101m e' saitan, yuk-i, \u201cSi Isa kata'uwanku, maka si Paul kata'uwanku isab. Saguw\u0101' ka'am ilu mbal kata'uwanku bang sai.\u201d"
                            },
                            {
                                "text": "Magt\u016by nirump\u0101s kapitu' l'lla magdanakan in\u0101n e' a'a taga-saitan e'. Aesog iya makalandu' angkan sig\u0101m mbal maka'atu ma iya. Alahi sig\u0101m kamemon min luma' he', ap'nno' e' pali', maka tinantangan."
                            },
                            {
                                "text": "Manjari patanyag habal in\u0101n ni kamemon saga a'a ma Epesos, ni saga Yahudi maka ni saga bangsa sadd\u012b. Sin\u014dd sig\u0101m t\u0101w kamemon, ati minn\u0113' pinaheya gom pa'in \u014dn Pangh\u016b' Isa."
                            },
                            {
                                "text": "Aheka saga a'a angandol ma si Isa patampal na magpasab'nnal pasal bay kahinangan sig\u0101m ala'at."
                            },
                            {
                                "text": "Aheka sig\u0101m biyaksa bay maghikmat amowa saga l\u016bnan kitab sig\u0101m panulatan hikmat maka tawal. Jari tinunu' e' sig\u0101m pinamint'dda ma kaheka'an a'a. Pagitung sig\u0101m ma halga' saga kitab in\u0101n, aniya' limamp\u016b' ngibu pilak bang s\u012bn sig\u0101m."
                            },
                            {
                                "text": "Pagka buwatt\u0113' pasaplag na pa'in lapal Tuhan maina'an, pas\u014dng isab kawasana angkan aheka am'nnal.  "
                            },
                            {
                                "text": "  Apuwas pa'in saga pakaradja'an e'-i, agara' si Paul palabay min lahat Makidunya maka Akaya bo' yampa palanjal ni Awrusalam. Yukna, \u201cPagka aku aubus na bay ni Awrusalam, subay aku peh\u0113' isab patibaw ni da'ira R\u014dm.\u201d"
                            },
                            {
                                "text": "Angkanna si Timuti maka si Erastus, ya duwangan sehe' si Paul anabangan iya, bay soh\u014d'na parah\u016b ni Makidunya, bo' in iya in\u0101n pat'ggol gi' mah\u0113' ma kalingkal lahat Asiya.   "
                            },
                            {
                                "text": "    Ma waktu ina'an-i aniya' lengog aheya ma deyom da'ira Epesos ma sabab kal'ngnganan Pangh\u016b' Isa. Buwattitu ya kah\u0101lanna:"
                            },
                            {
                                "text": "aniya' dakayu' a'a magsasasal pilak, \u014dnna si Dimitri. Ya hinangna magsasal luma'-luma' pilak pagsusumbahan ni tuhan sig\u0101m d'nda, \u014dnna Artemes. Auntung usaha saga a'a magsasasal ma kompolan si Dimitri."
                            },
                            {
                                "text": "Jari pinatimuk e'na saga a'a in\u0101n maka kasehe'an sasuku magsasal, bo' yukna ni sig\u0101m, \u201cSaga bagay, kata'uwanbi du, ya angkan kitam taga-kaniya' sabab min usahatam itu."
                            },
                            {
                                "text": "Ta'nda'bi na maka takalebi ya tahinang e' a'a ni\u014dnan si Paul in\u0101n. Yuk pamandu'na, in tuhan nihinang e' manusiya' ngga'i ka tuhan b'nnal. Jari aheka na tabowa am'nnal ma pamandu'na. Ngga'i ka hal maitu ma Epesos, sampay isab ma kaluha'an lahat Asiya."
                            },
                            {
                                "text": "Ya kahanggawanku,\u201d yuk si Dimitri \u201cpinalehom marai' usahatam. L\u0101gi ya langgal isab panumbahan ni si Artemes tuhantam babantugun, marai' mbal na pinaheya ma atay. Buwattina'an si Artemes itu sinumba asal e' saga a'a kamemon ma kaluha'an Asiya sampay isab ma kaluha'an dunya. Ya aniya' pinahalam kabantugna.\u201d  "
                            },
                            {
                                "text": "  Makakale pa'in saga a'a magtimukan in\u0101n ma bay bissala si Dimitri e', magt\u016by ap'ddi' makalandu' atay sig\u0101m. Anagna' sig\u0101m angolang pakosog, yuk-i, \u201cBinabantug si Artemes, tuhan saga a'a Epesos!\u201d"
                            },
                            {
                                "text": "Sakali paheya kalengogan ma kaluha'an da'ira in\u0101n. Jari sinaggaw e' saga a'a in\u0101n si Gayus maka si Aristarkus, a'a Makidunya karuwangan bay sehe' si Paul ma labayan. Pagsaggaw itu, magt\u016by magsama-sama kaheka'an saga a'a paragan ni lugal pagtitipunan e', maka e' sig\u0101m amowa disi Gayus."
                            },
                            {
                                "text": "Bilahi si Paul paharap ni saga a'a sikatimukan in\u0101n, sag\u014d' nihawiran iya e' saga bebeya'an si Isa."
                            },
                            {
                                "text": "Minsan saga bag'llal ma lahat Asiya in\u0101n, ya bagay si Paul isab, bay amabeya'an iya lapal. Niamay-amayan iya da'a sin\u014d' ama'nda'an di-na pas\u014dd ni luma' pagtitipunan e'.  "
                            },
                            {
                                "text": "  Pasalta', ahiluhala' na katimukan a'a in\u0101n. Sadd\u012b pangalingan kasehe', sadd\u012b isab pangalingan kasehe', sabab kaheka'anna halam minsan makata'u bang ai po'onna angkan sig\u0101m magsakaum in\u0101n."
                            },
                            {
                                "text": "Jari aniya' a'a ni\u014dnan si Iskandar bay pinapeh\u0113' ni dahuan e' saga Yahudi, sin\u014d' amissala. Kinab\u0101' e' saga a'a kasehe'an iya ya pagsababan hiluhala' in\u0101n. Jari pinahantap ba'anan a'a in\u0101n e' si Iskandar, sin\u014d' mbal asagaw, ati pa'ahat iya anganda'awa."
                            },
                            {
                                "text": "Sag\u014d' takil\u0101 pa'in iya e' kaheka'an a'a in\u0101n in iya bangsa Yahudi, magpangolang sig\u0101m sama-sama ma deyom saga duwanj\u0101m. Ya na pa'in pangolang sig\u0101m: \u201cBinabantug si Artemes, tuhan saga a'a Epesos!\u201d  "
                            },
                            {
                                "text": "  Ya katobtobanna, saga a'a in\u0101n sin\u014d' pahali e' bag'llal magsusulat. Yukna ni sig\u0101m, \u201cOy! Ka'am saga a'a Epesos! Kinata'uwan asal e' a'a kamemon in kitam saga a'a Epesos tunggu' luma' si Artemes tuhantam babantugun, maka batu mahasussi ya bay pah\u016bg min diyata' langit."
                            },
                            {
                                "text": "Mbal kapaliluhan pasal ilu-i, angkan kam subay pahantap. Da'a kam magdai'-dai' maghinang ai-ai ma halam tapikilbi pah\u0101p."
                            },
                            {
                                "text": "Itiya' bowabi pi'itu saga a'a itu, bo' halam sig\u0101m bay angalangpasan langgal atawa am\u016bng-m\u016bng ala'at pasal tuhantam d'nda itu."
                            },
                            {
                                "text": "Abila aniya' panuntutan si Dimitri maka saga tendogna ma sai-sai, aniya' du llaw pagsara', maka aniya' isab bag'llal magsasara'. Patut sig\u0101m anuntut mah\u0113'."
                            },
                            {
                                "text": "Maka bang aniya' palkala'bi sadd\u012b, subay pinasalassay ma palhimpunan paghukuman."
                            },
                            {
                                "text": "Sabab piligdu kitam,\u201d yuk bag'llal in\u0101n, \u201cmarai' kitam tinuntutan pagka kitam ya po'onan kahiluhala'an itu. Mbal kitam makara'awa sabab halam to'ongan aniya' sababanna.\u201d"
                            },
                            {
                                "text": "Aubus pa'in bissala bag'llal he' magt\u016by pinapole' e'na saga a'a bay magtimuk in\u0101n.    "
                            }
                        ]
                    },
                    {
                        "verses": [
                            {
                                "text": "    Na, pahali pa'in hiluhala' in\u0101n, anambuku si Paul ma saga bebeya'an si Isa, sin\u014d' patimuk. Amissala iya ma sig\u0101m pamat'ttogna pangatayan sig\u0101m, bo' yampa iya ama'id palanjal ni lahat Makidunya."
                            },
                            {
                                "text": "Nil'ngngan e'na kalahat-lahatan maina'an, maka araran iya amissala ma saga a'a supaya pat'ttogna atay sig\u0101m. Puwas e' at'kka na iya ni lahat Akaya,"
                            },
                            {
                                "text": "ati t'llumbulan ya kat'nna'na maina'an. S\u014dng pa'in iya pauntas ni jadjahan Siriya, tabistu pasal saga Yahudi magisun amono' iya. Angkan iya agara' amaklay min deya, bo' pabalik min bay pal'ngngananna labay min kaluha'an lahat Makidunya."
                            },
                            {
                                "text": "Ya sehe'na in\u0101n si Sopater anak si Pirus, a'a min lahat Bereya, maka disi Aristarkus maka si Sigundu, saga a'a min Tessaloneka. Ameya' isab si Gayus min Derbe, maka disi Tikikus maka si Trupimus, a'a min lahat Asiya. Ameya' isab si Timuti."
                            },
                            {
                                "text": "Bay sig\u0101m parah\u016b min kami angalagaran kami maina'an ma Trowas."
                            },
                            {
                                "text": "Aubus pa'in Hinang Tinapay Halam Pasuligna, atulak kami min Pilipi. Makalabay pa'in limambahangi ta'abut kami saga sehe' kami maina'an ma Trowas. Dapitu' ya kahanti' kami maina'an.   "
                            },
                            {
                                "text": "    Ta'abut pa'in sangom Sabtu', magtimuk kami bo' magbahagi'an tinapay. Si Paul in\u0101n sakap na atulak dai'-llaw, angkan iya anganasihatan saga a'a magtimuk in\u0101n sampay ni katonga'an bahangi."
                            },
                            {
                                "text": "Ya bilik pagtimukan kami in\u0101n ma angkap diyata', maka aheka palita'an bay maina'an."
                            },
                            {
                                "text": "Aniya' maina'an dakayu' l'lla abata' lagi', \u014dnna si Utikus, aningk\u014d' ma babag tandawan. Manjari itu, pagka pinataha' e' si Paul bissalana, kinaru' sidda si Utikus itu sampay tatuli. Pagtuli itu, ah\u016bg iya pareyo' ni tana' min diyata' t'llu angkap luma' in\u0101n. Pagbuhat iya e' saga a'a, asal amatay na."
                            },
                            {
                                "text": "Sag\u014d' pareyo' si Paul pina'an bo' pak'ppang ni si Utikus maka e'na anganggapus. Yuk si Paul, \u201cDa'a kam asusa. Masi gi' iya allum.\u201d"
                            },
                            {
                                "text": "Puwas e' pab\u012bng si Paul pariyata' amahagi' tinapay bo' yampa sig\u0101m magkakan. Amissala gi' iya ma sig\u0101m sampay ni karai'-llawan, puwas e' atulak na iya."
                            },
                            {
                                "text": "Ya subul bay ah\u016bg in\u0101n binowa na e' saga sehe'na amole', allum du isab. Jari pahantap atay sig\u0101m.  "
                            },
                            {
                                "text": "  Na, bay na kami parah\u016b min si Paul ni jambatan bo' ameya' min kappal tudju ni Assos. Ya kapaggara'an kami, mah\u0113' na ma Assos paruwa' si Paul. Min panoho'anna du isab, sabab hal kono' iya amaklay min deya."
                            },
                            {
                                "text": "Makapagb\u0101k pa'in kami ma Assos, magt\u016by iya paruwa' kami ni kappal bo' palintas tudju ni lahat Mitilini."
                            },
                            {
                                "text": "Ak'tta isab kami minn\u0113', ati pak'llat llaw dakayu', tumandan kami ni tongod Kiyus. Pag'llaw dakayu' pahapit kami ni Samos, ati pag'llaw karuwana at'kka kami ni Militus."
                            },
                            {
                                "text": "Ya gara' si Paul subay da'a pahapit ni Epesos bo' mbal makalihan maina'an ma lahat Asiya. Sabab magdai'-dai' iya palanjal tudju ni Awrusalam bo' tasa'utna paghinang saga Yahudi ya ni\u014dnan Pentekosta.   "
                            },
                            {
                                "text": "    Angkanna, pagt'kka kami ni Militus, amabeya' lapal si Paul ni Epesos, pinasampay ni saga pagmatto'ahan palhimpunan si Isa."
                            },
                            {
                                "text": "Pagt'kka pa'in sig\u0101m ni Militus, amissala si Paul, yukna, \u201cKata'uwanbi kajarihanku t'ggolku bay ma deyomanbi, sangay min tagna' kat'kkaku ni lahat Asiya."
                            },
                            {
                                "text": "Bay aku maghinang ma Pangh\u016b' Isa ma areyo' pangatayanku. Araran bay am'ttak bohe' mataku. Bay sandalanku katiksa'an ya pinat'kka ni aku sabab min pagisun saga Yahudi."
                            },
                            {
                                "text": "Kata'uwanbi du isab halam bay ka'lloganku ai-ai bang pa'in makah\u0101p ka'am. Gom pa'in bay kam nasihatanku sampay pandu'anku, suma'an ma kaheka'an a'a, suma'an isab ma luma'bi."
                            },
                            {
                                "text": "Bangsa Yahudi maka bangsa ngga'i ka Yahudi, bay banda'anku sali'-sali' subay ang'bba to'ongan min dusa sig\u0101m bo' papinda tudju ni Tuhan, maka subay angandol isab ma Pangh\u016b'tam si Isa.  "
                            },
                            {
                                "text": "  \u201cNa buwattina'an,\u201d yuk si Paul, \u201citiya' na aku ni Awrusalam ma sabab panoho'an min R\u016b Sussi. Mbal kata'uwanku bang ai makani-aku mah\u0113'."
                            },
                            {
                                "text": "Sag\u014d' pinata'u to'ongan aku e' R\u016b Sussi, ma kamemon saga da'ira ya papeh\u0113'anku in aku kinalabusu du maka pininjala'."
                            },
                            {
                                "text": "Sag\u014d' mbal ka'lloganku kallumku bang pa'in tatalusku ai-ai bay pangangganta' aku. Bang pa'in isab takatisku hinang bay pamahinang aku e' Pangh\u016b' Isa, hatina magpasaplag lapal ah\u0101p pasal ase' maka lasa Tuhan.  "
                            },
                            {
                                "text": "  \u201cBay na kam talatagku kamemon. Bay kam nasihatanku pagparinta Tuhan. Maka kata'uwanku na, puwas itu mbal na kitam mag'nda' pabalik."
                            },
                            {
                                "text": "Angkan kam haka'anku to'ongan ma llaw itu: bang aniya' min ka'am ganta' amutawan ni deyom nalka', min ka'am du, angiyas aku."
                            },
                            {
                                "text": "Sabab halam aniya' bay limbunganku min ka'am. Bay kam pata'uku pasal niyat maka maksud Tuhan kamemon."
                            },
                            {
                                "text": "Kamaya'-maya' kam. Upiksa'unbi isab saga a'a kamemon bay pangandol ma ka'am e' R\u016b Sussi. Upiksa'unbi saga jama'a ma palhimpunanbi ilu, ya bay pinasuku' ma Tuhan sabab min laha' si Isa bay min kamatayna."
                            },
                            {
                                "text": "Sabab kata'uwanku, bang aku alikut na, aniya' du palamud ni ka'am saga guru putingan, sali' hantang ero' sidda aesog. Mbal sig\u0101m ma'ase' ma ka'am."
                            },
                            {
                                "text": "Minsan min deyomanbi ilu, ma sinos\u014dng aniya' du magputing bo' supaya aniya' saga bebeya'an si Isa tabowa ameya' ma sig\u0101m."
                            },
                            {
                                "text": "Kamaya'-maya' kam! Entomunbi bay ka-e'ku ma ka'am. Ma deyom t'lluntahun alandos bay p'ttak bohe' mataku ma sababbi, pagka kam banda'anku dangan maka dangan llaw-sangom.  "
                            },
                            {
                                "text": "  \u201cNa buwattina'an, pajagahanta na kam ma Tuhan. Bang pa'in kam mura-murahan pinah\u014dpan lapalna pasal tabangna, sabab minn\u0113' pahogot gom pa'in pangandolbi tudju ni Tuhan. Minn\u0113' kam pinaniya'an kah\u0101pan, ya asal pamusaka' Tuhan ma sasuku ameya' ma iya."
                            },
                            {
                                "text": "T'ggolku ma ka'am halam aku bay anganapsuhan alta' sai-na, ai na ka pilakna atawa bulawanna atawa saga s'mmekna."
                            },
                            {
                                "text": "Kata'uwanbi du, bay aku magbaran angusaha bo' aniya' kalluman kami maka saga sehe'ku."
                            },
                            {
                                "text": "Ai-ai bay hinangku he' bay pama'nda'ku ka'am panunuranbi,\u201d yuk si Paul. \u201cHatina in kitam subay angusaha to'ongan supaya katabangantam saga a'a ya mbal makausaha. Entomunbi bay bissala Pangh\u016b' Isa, ya yukna, \u2018Bang kita amuwan, labi gi' kakoyaganta min a'a binuwanan.\u2019 \u201d  "
                            },
                            {
                                "text": "  Akatis pa'in e' si Paul amissala, magt\u016by iya ang\u014dk-tu'ut magbeya' maka sig\u0101m kamemon angamu'-ngamu' ni Tuhan."
                            },
                            {
                                "text": "Magtangisan sig\u0101m kamemon salta' sig\u0101m maggapus maka magsiyum, pagka sig\u0101m mag'bba na maka iya."
                            },
                            {
                                "text": "Ya makasusa sig\u0101m to'ongan, ya bay yukna in iya mbal na ta'nda' e' sig\u0101m pab\u012bng. Manjari sinehe'an iya e' sig\u0101m tudju ni kappal.    "
                            }
                        ]
                    },
                    {
                        "verses": [
                            {
                                "text": "    Makapag'bba pa'in kami maka saga a'a Epesos e', ak'tta kami bo' pat\u016by ni K\u014ds. Pag'llaw dakayu', patandan kami ni Rodos, bo' palanjal minn\u0113' tudju ni Patara."
                            },
                            {
                                "text": "Ma Patara pa'in, tasabu kami kappal song atulak ni Piniki. Manjari paruwa' kami ati atulak kami minn\u0113'."
                            },
                            {
                                "text": "Pag'nda' kami p\u016b' Kiprus min kat\u0101han, palabay kami min bihingna tampal kowan bo' makatudju ni kalahatan Siriya. Tumandan kami ni lahat Tira ati pareyo' kami maina'an, sabab aniya' duwa'an kappal nihawas."
                            },
                            {
                                "text": "Pagka aniya' tab\u0101k kami maina'an saga bebeya'an si Isa, pahanti' kami ma sig\u0101m dapitu'. Bay sig\u0101m kabuwanan pangita'u e' R\u016b Tuhan angkan sig\u0101m anoho' si Paul da'a subay peh\u0113' ni Awrusalam."
                            },
                            {
                                "text": "Sag\u014d' ta'abut pa'in llaw katulak kami minn\u0113', sinehe'an kami e' sig\u0101m kamemon magtautai'anak paluwas min da'ira he'. Ang\u014dk-tu'ut kami kamemon ma bihing tampe angamu'-ngamu' ni Tuhan."
                            },
                            {
                                "text": "Aubus pa'in kami bay mag'bba maka sig\u0101m, paruwa' na kami ni kappal, ati in sig\u0101m amole' na ni luma' sig\u0101m.  "
                            },
                            {
                                "text": "  Manjari palanjal kami min lahat Tira bo' paleha tudju ni Tolemas. Pagt'kka kami ni Tolemas, pinagaddatan kami e' saga bebeya'an si Isa maina'an ati maina'an kami ma sig\u0101m dambahangi."
                            },
                            {
                                "text": "Pag'llaw dakayu' atulak na isab kami minn\u0113' ati makatandan kami ni Kesareya. Maina'an pa'in, magt\u016by kami pahanti' ma luma' si Pilip, a'a magnanasihat lapal ah\u0101p pasal si Isa. Si Pilip itu dakayu' a'a ma deyom pitu' ya bay gin'llal ma Awrusalam ma waktu palabay."
                            },
                            {
                                "text": "Aniya' mpat anakna budjang amaluwas lapal Tuhan."
                            },
                            {
                                "text": "Maina'an pa'in kami daka pilambahangi, aniya' a'a at'kka pina'an min lahat Yahudiya, \u014dnna si Agabus. A'a iya amaluwas lapal Tuhan."
                            },
                            {
                                "text": "Jari pasekot iya ni kami ang\u0101' sintoron si Paul, bo' yampa angengkotan di-na tape'-tangan. Amissala si Agabus e', yukna, \u201cYa itu palman min R\u016b Sussi: ya tag-dapu sintoron itu niengkotan du isab buwattitu e' saga Yahudi ma Awrusalam, ati sin\u014dngan ni pang'ntanan bangsa sadd\u012b.\u201d  "
                            },
                            {
                                "text": "  Pagkale pa'in kami bissala si Agabus e', magt\u016by kami maka saga a'a kasehe'an in\u0101n anganjunjung ni si Paul, da'a sin\u014d' palanjal ni Awrusalam."
                            },
                            {
                                "text": "Sag\u014d' anambung si Paul, yukna, \u201cAngay kam magtangis ilu? Da'a pahansulunbi atayku. Lilla' du aku, ngga'i ka hal niengkotan, sag\u014d' minsan isab aku pinapatay mah\u0113' ma Awrusalam, bang pa'in ma sabab \u014dn Pangh\u016b' Isa.\u201d"
                            },
                            {
                                "text": "Pagka mbal palogos si Paul, na pahali kami anganjunjung. Yuk kami, \u201cBang pa'in baya'-baya' Tuhan.\u201d  "
                            },
                            {
                                "text": "  At'ggol-t'ggol pa'in kamah\u0113' kami ma Kesareya, magmomos na kami bo' palanjal tudju ni Awrusalam."
                            },
                            {
                                "text": "Aniya' isab saga bebeya'an si Isa min Kesareya bay parongan ma kami. Jari binowa kami e' sig\u0101m ni luma' si Manason, paokoman kami. Si Manason itu a'a Kiprus, mulid si Isa asal bay min katagna'.   "
                            },
                            {
                                "text": "    Manjari itu, pagt'kka kami ni Awrusalam, sinagina kami pah\u0101p e' saga danakan mah\u0113'."
                            },
                            {
                                "text": "Pagk'llat llaw pa'in, magbeya' kami maka si Paul anibaw si Yakub. Ina'an isab pahadil saga pagmatto'ahan kamemon."
                            },
                            {
                                "text": "Aubus pa'in si Paul bay magaddatan sig\u0101m, nihaka'an sig\u0101m e'na kamemon bay pinahinang ma iya e' Tuhan ma deyom kabangsahan ngga'i ka Yahudi.  "
                            },
                            {
                                "text": "  Pagkale itu, magt\u016by sig\u0101m ananglitan Tuhan. Yuk sig\u0101m ni si Paul, \u201cBagay Paul, kata'uwannu na. Ma ibu-ibuhan na saga bangsatam Yahudi angandol ma si Isa, a'a amogbog lullun ma sara' si Musa."
                            },
                            {
                                "text": "Bay na sig\u0101m kahaka'an pasal ka'a-i amandu'an kamemon saga Yahudi ya pat'nna' ma kalahatan bangsa sadd\u012b, in sig\u0101m makajari ang'bbahan sara' si Musa. Yuknu kono' ni sig\u0101m mbal na subay magislam saga anak sig\u0101m, maka mbal na subay tinurul pangaddatan bangsa Yahudi."
                            },
                            {
                                "text": "Na buwattinggatam na bo' ka mbal sinaggaw? Sabab tantu, takale na e' sig\u0101m in ka'a at'kka na."
                            },
                            {
                                "text": "Ah\u0101p bang beya'nu gara' kami itu,\u201d yuk saga matto'a in\u0101n. \u201cAniya' maitu mpat a'a song anuhul bay najal sig\u0101m ni Tuhan."
                            },
                            {
                                "text": "Ameya' gi' ka ma sig\u0101m ni langgal pagkulbanan, ati palamud ka maghinang addat Yahudi pagsussi. Subay atasannu gastu pagkulban sig\u0101m bo' sig\u0101m makabagongan k\u014dk sig\u0101m. Jari bang hinangnu buwatt\u0113', kinata'uwan du e' a'a kamemon in bay panuhuma ka'a mbal b'nnal, maka barannu amogbog du ma sara' si Musa."
                            },
                            {
                                "text": "Na, ya pasalan saga a'a min bangsa sadd\u012b magpangandol ma si Isa, bay na sig\u0101m pabeya'an kami sulat sin\u014d' da'a amangan ai-ai bay paglamas ni saga ta'u-ta'u ya pagtuhanan a'a, da'a amangan laha' atawa hayop bay pin'kkol, maka da'a isab maghinang kala'atan d'nda maka l'lla.\u201d  "
                            },
                            {
                                "text": "  Manjari binowa e' si Paul mpat a'a in\u0101n, ati pag'llaw dakayu' magbeya' sig\u0101m maghinang saga addat Yahudi pagsussi. Puwas e' pas\u014dd si Paul ni deyom langgal pagkulbanan angahaka'an saga imam e' bang sumiyan atangbus timpu pagsussi sig\u0101m, maka bang sumiyan waktu panukbal pagkulban ni Tuhan e' sig\u0101m pakaniya-pakaniya.   "
                            },
                            {
                                "text": "    S\u014dng pa'in atangbus pitumbahangi pagsussi sig\u0101m, aniya' saga Yahudi bay min Asiya maka'nda' si Paul ma deyom langgal pagkulbanan. Magt\u016by pinapaglengog e' sig\u0101m kaheka'an a'a in\u0101n ati binalutan si Paul."
                            },
                            {
                                "text": "Angalingan sig\u0101m pakosog, yuk-i, \u201cOy! Ka'am saga a'a Isra'il! Anabang kam ba! Ya na ko' itu a'a angalatag kalahat-lahatan amandu'an a'a kamemon. Sinagga' e'na bangsatam maka sara' si Musa, maka langgal pagkulbanan itu. L\u0101gi, itiya' na isab bay bowana saga a'a ngga'i ka Yahudi ni deyom langgal. Alumu' e'na pamudjihantam sussi itu!\u201d"
                            },
                            {
                                "text": "Angkan buwatt\u0113' pagpa'in sig\u0101m sabab aniya' bay sehe' si Paul ta'nda' e' saga Yahudi in\u0101n magbeya' maka iya ma deyom da'ira. \u014cnna si Trupimus, a'a Epesos ngga'i ka Yahudi. Jari pangannal sig\u0101m in si Trupimus itu binowa e' si Paul ni deyom langgal pagkulbanan, bo' pa'in halam.  "
                            },
                            {
                                "text": "  Na, pasaplag kalengogan in\u0101n ni kaluha'an Awrusalam. Maglundug saga kabanosan a'a pina'an bo' niagaw e' sig\u0101m si Paul, ginuyud paluwas min deyom langgal, ati tinambol magt\u016by saga lawangna."
                            },
                            {
                                "text": "Salta' pa'in sig\u0101m ano'ongan amapatay si Paul, aniya' habal at'kka peh\u0113' ni nakura' sundalu R\u014dm. Ahiluhala' kono' deyom Awrusalam in\u0101n kamemon."
                            },
                            {
                                "text": "Magt\u016by binowa e' nakura' saga tininti maka saga sundalu pasa'ut peh\u0113' ni tongod kahiluhala'an. Pag'nda' saga a'a ma nakura' maka ma kasundaluhan in\u0101n, magt\u016by sig\u0101m pahali angandaplosan si Paul.  "
                            },
                            {
                                "text": "  Pina'an nakura' sundalu ni si Paul anaggaw iya ati sin\u014d' iya niengkotan maka duwa kilikili. Puwas e' atilaw nakura' ma saga a'a in\u0101n, yukna, \u201cSai a'a itu, maka ai dusana?\u201d"
                            },
                            {
                                "text": "Magbidda' ya pangolang saga a'a in\u0101n. Aniya' anambung buwatt\u0113', aniya' anambung buwattitu. Aheya kasensongan angkan mbal kahangpatan e' nakura' he' bang ai to'ongan sababanna. Manjari bay soho'na saga sundaluna amowa si Paul ni deyom kuta'."
                            },
                            {
                                "text": "Ma haron kuta' pa'in, binengket iya e' saga sundalu sabab pas\u014dng to'ongan kalengogan a'a in\u0101n, mbal tasapad."
                            },
                            {
                                "text": "Abut-abut pangamahit saga a'a paturul ni si Paul in\u0101n, yuk sig\u0101m, \u201cGom iya pinapatay!\u201d   "
                            },
                            {
                                "text": "    S\u014dng pa'in binowa e' sig\u0101m si Paul ni deyom kuta', ah'lling iya ni nakura' sundalu, yukna, \u201cMakajari bah\u0101' bang aku ah'lling ni ka'a?\u201d   Anambung nakura', yukna, \u201cOy, ata'u ka mag'lling Gir\u012bk?"
                            },
                            {
                                "text": "Yukku ka'a ilu a'a Misil ya bay amowa saga a'a anagga' ma parinta R\u014dm ma waktu palabay he'. Aniya' saga mpat ngibu mundu ma deyo'anna, a'a magtakos kamemon bay munda'anna peh\u0113' ni lahat paslangan. Ka'a bah\u0101'?\u201d  "
                            },
                            {
                                "text": "  Yuk si Paul, \u201cNgga'i ka. Aku itu Yahudi. Bay aku nianakan ma da'ira Tarsus, ma lahat Silisi he'. A'a aku min da'ira bangsahan. Na, tuwan, paba'irun aku kono' amissala ni saga a'a itu.\u201d"
                            },
                            {
                                "text": "Jari pinaba'id si Paul e' nakura' sundalu in\u0101n ati an'ngge iya ma haronan kuta'. Aninyal iya ma saga a'a, supaya sig\u0101m akale ma iya. Pahondong pa'in paghidjul sig\u0101m in\u0101n, amissala si Paul ma bahasa Hibrani.   "
                            }
                        ]
                    },
                    {
                        "verses": [
                            {
                                "text": "\u201cSaga matto'a-danakan,\u201d yuk si Paul, \u201ckalehunbi da'awaku.\u201d  "
                            },
                            {
                                "text": "  Pagkale sig\u0101m bahasa Hibrani ya pamissalana, pahantap sig\u0101m bo' akale pah\u0101p. Jari buwattitu ya pamissalana ma sig\u0101m, yukna,"
                            },
                            {
                                "text": "\u201cAku itu a'a Yahudi. Bay aku nianakan mah\u0113' ma da'ira Tarsus, ma lahat Silisi, sag\u014d' sulig aku maitu ma Awrusalam. Bay aku magguru ma si Gamaliyal, maka bay aku kapandu'an pah\u0101p ma sara' bay pameya'an ka'mbo'-mbo'antam. Bay aku amanuyu' maghinang ni Tuhan, buwat kapanuyu'bi kamemon ilu ma buwattina'an."
                            },
                            {
                                "text": "Bay pinjala'ku saga a'a ameya' ma kal'ngnganan si Isa bo' supaya sig\u0101m pinapatay. Bay sig\u0101m saggawku l'lla maka d'nda bo' ni'isi ni deyom kalabusu."
                            },
                            {
                                "text": "Makasaksi' Imam Muwallam maka saga palhimpunan matto'a kamemon in bissalaku itu b'nnal sadja. Bay aku pinaniya'an e' sig\u0101m sulat pamapatut, sulat ni saga danakanta Yahudi mah\u0113' ma Damaskus. Angkan aku bay peh\u0113' ni Damaskus bo' tasaggawku saga bebeya'an si Isa mah\u0113'. Pinilisu sig\u0101m, binowa ni Awrusalam itu bo' bininasa.\u201d  "
                            },
                            {
                                "text": "  \u201cJari itu,\u201d yuk si Paul, \u201csaga ugtu llaw, asekot pa'in aku ni Damaskus, patagha' sadja aniya' sawa min deyom sulga' anahaya ma sakalibutku."
                            },
                            {
                                "text": "Pahantak aku ni tana' ati aniya' takaleku suwala ah'lling ni aku, yukna, \u2018Saul, O Saul! Angay aku pinjala'nu?\u2019  "
                            },
                            {
                                "text": "  \u201cAgsai tilawku. \u2018Sai sa ka'a ilu, nakura'?\u2019 yukku.   \u201cYuk sambungna, \u2018Aku a'a Nasaret, ya pinjala'nu na pa'in.\u2019  "
                            },
                            {
                                "text": "  \u201cNa, saga sehe'ku he',\u201d yuk si Paul, \u201cbay maka'nda' sawa itu sag\u014d' halam tahati e' sig\u0101m bang ai pamah'lling ma aku e' suwala in\u0101n."
                            },
                            {
                                "text": "Tilawku isab, \u2018Ai subay hinangku, Nakura'?\u2019   \u201cYuk Pangh\u016b' in\u0101n ni aku, \u2018An'ngge ka, bo' ka palanjal peh\u0113' ni Damaskus. Nihaka'an du ka mah\u0113' kamemon ya pamahinang Tuhan ma ka'a.\u2019"
                            },
                            {
                                "text": "Manjari abuta aku e' silaw sawa he', angkan aku bay niambit e' saga sehe'ku peh\u0113' ni Damaskus.  "
                            },
                            {
                                "text": "  \u201cMah\u0113' pa'in ma Damaskus aniya' dakayu' a'a ni\u014dnan si Ananiyas. A'a iya maga'agama ameya' ma sara'tam, maka pinagaddatan iya e' saga Yahudi kamemon ma da'ira in\u0101n."
                            },
                            {
                                "text": "Bay peh\u0113' si Ananiyas an'ngge ma atagku. Yukna, \u2018Saul, magdanakan kita. Maka'nda' na ka pab\u012bng.\u2019 Saru'un-du'un du aku maka'nda',\u201d yuk si Paul, \u201cati ta'nda'ku si Ananiyas e'."
                            },
                            {
                                "text": "Yukna, \u2018Saul, tapene' ka e' Tuhan ya asal pagtuhanan ka'mbo'-mbo'antam, bo' tata'unu bang ai kabaya'anna. Tapene' ka e'na bo' supaya ta'nda'nu Sosoho'anna Adil, maka bo' takalenu isab suwalana amissala."
                            },
                            {
                                "text": "Anaksi' du ka pasal si Isa. Angahaka isab ka ma a'a kamemon pasal ai-ai bay ta'nda'nu maka takalenu."
                            },
                            {
                                "text": "Na, da'a na ka ananggu,\u2019 yuk si Ananiyas ni aku. \u2018An'ngge ka bo' ka pinandi, tanda' in ka'a ma si Isa na. Sabbutun \u014dn Pangh\u016b' Isa bo' ka asussi min paldusahannu.\u2019 \u201d  "
                            },
                            {
                                "text": "  \u201cManjari itu,\u201d yuk si Paul, \u201cbay aku pab\u012bng ni Awrusalam itu. Sabuku anambahayang ma deyom langgal pagkulbanan aniya' panyata' ni aku."
                            },
                            {
                                "text": "Ta'nda'ku Pangh\u016b' Isa amissala ni aku. Yukna, \u2018Parai'-dai' ka ala'an min Awrusalam itu sabab mbal du kinahagad e' saga a'a maitu ya panaksi'nu ma pasal aku.\u2019  "
                            },
                            {
                                "text": "  \u201c \u2018Tuwan Pangh\u016b'\u2019, yukku, \u2018kinata'uwan asal e' saga a'a itu in aku bay angalatag saga kalanggalan Yahudi bo' tasaggawku maka tabinasaku sasuku angandol ma ka'a."
                            },
                            {
                                "text": "Ma waktu kapamapatay saga a'a ma si Esteban, ya saksi'nu he', bay aku mah\u0113' angaho'an hinang sig\u0101m. Bay aku pamatau'an s'mmek saga a'a bay amapatay iya.\u2019  "
                            },
                            {
                                "text": "  \u201cSag\u014d' anoho' gi' Pangh\u016b' Isa ma aku, yukna, \u2018Ala'an na ka minnitu, sabab papeh\u0113'ta ka ni kat\u0101han, ni kabangsa-bangsahan ngga'i ka Yahudi.\u2019 \u201d   "
                            },
                            {
                                "text": "    Akale to'ongan saga a'a in\u0101n ma si Paul sampay tabissalana ina'an-i, sag\u014d' ta'abut pa'in sinibahat e'na kabangsahan ngga'i ka Yahudi, magt\u016by sig\u0101m anagna' angamahit pakosog. Yuk sig\u0101m, \u201cPapatayunbi a'a ilu! Mbal iya manjari pinakallum.\u201d  "
                            },
                            {
                                "text": "  Ina'an sig\u0101m maggasud na pa'in, anganjabjaban na pa'in badju' sig\u0101m, maka e' sig\u0101m anabulakan bagunbun tudju pariyata'."
                            },
                            {
                                "text": "Manjari magpanoho'an nakura' ma saga sundaluna amowa si Paul ni deyom kuta'. Sin\u014d' iya niraplosan maka sinumariya bo' tata'u bang angay angkan maggasud saga Yahudi he'."
                            },
                            {
                                "text": "Kaengkotan pa'in si Paul, song pa'in niraplosan, atilaw iya ni tininti ya an'ngge maina'an, yukna, \u201cPatut bah\u0101' daplosanbi a'a R\u014dm ma halam gi' bay pinalabay min sara'?\u201d  "
                            },
                            {
                                "text": "  Pagkale pa'in itu-i e' tininti, peh\u0113' iya ni nakura' atilaw. Yukna, \u201cAi maksudnu ma a'a itu? A'a R\u014dm ko' iya!\u201d  "
                            },
                            {
                                "text": "  Angkan peh\u0113' nakura' ni si Paul. Yukna, \u201cHaka'in aku, a'a R\u014dm ka bah\u0101'?\u201d   \u201cAho',\u201d yuk si Paul.  "
                            },
                            {
                                "text": "  Yuk nakura', \u201cAku itu, aheka s\u012bn bay pamayadku bo' aku manjari a'a R\u014dm.\u201d   \u201cSag\u014d' aku,\u201d yuk si Paul, \u201ca'a R\u014dm asal min kapaganak ma aku.\u201d  "
                            },
                            {
                                "text": "  Takale pa'in e'-i, magt\u016by pasebog saga a'a bay arak amariksa' si Paul. Sampay nakura', tin\u0101w isab pagta'una in si Paul a'a R\u014dm. Sabab iya ya bay magbaran anoho' niengkotan si Paul maka kili-kili.   "
                            },
                            {
                                "text": "    Jari bilahi mikihaka nakura' sundalu he' bang ai to'ongan panuntut si Paul e' saga Yahudi. Angkanna, pagk'llat llaw dakayu', bay soho'na nila'anan engkot si Paul. Bay soho'na isab magsakaum saga kaimaman alanga maka kamemon saga a'a min Tumpukan Maghuhukum. Ati pinatampal si Paul ni sig\u0101m.   "
                            }
                        ]
                    },
                    {
                        "verses": [
                            {
                                "text": "Manjari amandang si Paul ma Tumpukan Maghuhukum in\u0101n. Yukna ma sig\u0101m, \u201cSaga dauranakanku, abontol itikadku tudju ni Tuhan pasal bay kahinanganku, min tagna' sampay ni llaw \u012btu.\u201d"
                            },
                            {
                                "text": "Pagkale si Ananiyas, ya Imam Muwallam, ma bay pina'in e' si Paul e', soho'na saga a'a ma atag si Paul anampak bowa'na."
                            },
                            {
                                "text": "Yuk si Paul ni si Ananiyas, \u201cBininasa du ka e' Tuhan. Ah\u0101p luwasannu sag\u014d' ala'at deyom ataynu! Ilu ka aningk\u014d' angahukum aku ma buwat usulan sara', sag\u014d' ka'a ya labi-labina angalanggal sara' sabab soho'nu aku sinampak!\u201d  "
                            },
                            {
                                "text": "  Ah'lling ni si Paul saga a'a ma atagna in\u0101n, yuk sig\u0101m, \u201cImam Muwallam ya pahina'nu ilu, ya tapene' e' Tuhan!\u201d  "
                            },
                            {
                                "text": "  Anambung si Paul, yukna, \u201cSaga danakanku, halam kata'uwanku in iya Imam Muwallam. Sabab tasulat asal ma deyom Kitab, subay da'a pah'llingantam ala'at pagnakura'an bangsatam.\u201d  "
                            },
                            {
                                "text": "  Manjari itu, pagga kinata'uwan e' si Paul saga a'a ma Tumpukan in\u0101n abahagi' duwa, kasehe' sig\u0101m Saddusi, kasehe' Parisi, angalingan iya patanog, yukna, \u201cSaga danakan! Aku itu dakayu' Parisi, maka Parisi isab saga matto'aku. Itiya' aku nihukum maitu sabab angaholat aku in a'a magpatayan pinakallum pabalik min kamatay.\u201d"
                            },
                            {
                                "text": "Pagubus, anagna' na magsu'al saga Parisi maka saga Saddusi in\u0101n, angkan sig\u0101m abahagi' duwa."
                            },
                            {
                                "text": "Angkan buwatt\u0113', in saga Saddusi magpa'in halam aniya' pinakallum pab\u012bng min kamatay, maka halam aniya' mala'ikat atawa umagad. Sag\u014d' saga Parisi magkahagad pasal e'-i kamemon.  "
                            },
                            {
                                "text": "  Jari pas\u014dng kasensongan maina'an, maka aniya' saga guru sara' an'ngge, a'a ameya' ma kal'ngnganan saga Parisi. Tino'ongan jawab sig\u0101m, yuk-i, \u201cHalam aniya' la'at tab\u0101k kami ma a'a itu! Kalu b'nnal, aniya' umagad atawa mala'ikat bay ah'lling ni iya.\u201d"
                            },
                            {
                                "text": "Manjari karuhunan gom pa'in kasensongan in\u0101n, angkan tin\u0101w nakura' sundalu kalu pinags'kkat pagdayaw baran si Paul e' saga a'a maina'an. Manjari soho'na saga sundaluna pareyo' peh\u0113' angagaw si Paul bo' binowa ni deyom kuta' pab\u012bng.  "
                            },
                            {
                                "text": "  Sangom in\u0101n panyata' Pangh\u016b' Isa ni si Paul an'ngge ma bihingna. Yukna, \u201cPaiman ka! Bay aku kasaksi'annu maitu ma Awrusalam. Subay aku kasaksi'annu du isab ma da'ira R\u014dm.\u201d   "
                            },
                            {
                                "text": "    Pagk'llat llaw pa'in, aniya' saga Yahudi magisun. Magsapahan sig\u0101m di-sig\u0101m subay mbal amangan atawa anginum sat'ggol mbal tapapatay si Paul."
                            },
                            {
                                "text": "Labi sig\u0101m mpatp\u016b' puhu' bay magisun e'."
                            },
                            {
                                "text": "Manjari peh\u0113' sig\u0101m ni saga imam alanga maka pagmatto'ahan, amata'u. Yuk sig\u0101m, \u201cBay na kami magsapa in kami mbal manjari animtim kinakan ai-ai, sat'ggol mbal tapapatay kami si Paul e'."
                            },
                            {
                                "text": "Angkanna, ka'am maka saga Maghuhukum subay amabeya' lapal ni nakura' sundalu anambukuhan iya amowa si Paul pi'ilu ni ka'am. Subay kam magbau'-bau' in ka'am bilahi amariksa' pah\u0101p-h\u0101p pasal palkala'na he'. Jari kami itu asakap du amapatay iya ma labayan, ma halam gi' makasampay pi'ilu.\u201d  "
                            },
                            {
                                "text": "  Daipara aniya' kamanakan si Paul l'lla, anak danakanna d'nda, bay makakale pasal pagisun e'. Angkan iya peh\u0113' ni deyom kuta' angahaka'an si Paul."
                            },
                            {
                                "text": "Jari nilinganan e' si Paul dakayu' tininti, bo' ah'lling ni iya, yukna, \u201cBowahun subul itu ni nakura'nu, sabab aniya' pangahakana.\u201d"
                            },
                            {
                                "text": "Binowa na iya e' tininti tudju ni nakura'na.   Yuk tininti, \u201cBay aku nilinganan e' si Paul, ya pilisu in\u0101n, mikipabowa subul itu ni ka'a sabab aniya' kono' pangahakana.\u201d  "
                            },
                            {
                                "text": "  Manjari niambit subul in\u0101n e' nakura', binowa pasadd\u012b min kasehe'an bo' yampa tilawna. \u201cAi hakanu ma aku?\u201d yukna.  "
                            },
                            {
                                "text": "  Anambung subul he', yukna, \u201cBay magisun saga nakura' Yahudi. Pagsalung kono', niamu' ka e' sig\u0101m amowa si Paul patampal ni Tumpukan Maghuhukum, bahasa iya pinariksa' pab\u012bng."
                            },
                            {
                                "text": "Sag\u014d' da'a asipun saga nakura' in\u0101n, sabab aniya' labi mpatp\u016b' a'a anapukan di-sig\u0101m ma bihing l\u0101n bo' tinipu si Paul. Bay na sig\u0101m magsapahan di-sig\u0101m mbal amangan atawa anginum sat'ggol mbal tapapatay sig\u0101m si Paul. Asakap na sig\u0101m, luwal la'a pangiddanu ya nilagaran.\u201d  "
                            },
                            {
                                "text": "  Yuk nakura' ni iya, \u201cDa'a ka ah'lling ni sai-sai in aku bay haka'annu pasal itu-i.\u201d Puwas e' pinaba'id na subul he'.   "
                            },
                            {
                                "text": "    Jari itu nilinganan e' nakura' duwa tinintina. Yukna ni sig\u0101m, \u201cTipununbi duwa hatus sundalu, s\u014d'unbi magsakap peh\u0113' ni Kesareya. Paronganunbi isab pitump\u016b' sundalu magpangura' maka duwa hatus sundalu magpamowa budjak. Subay sig\u0101m atulak lisag siyam sangom ilu."
                            },
                            {
                                "text": "Sakapunbi isab saga kura' pangura'an si Paul, ati tandaninbi iya pina'an ni gubnul Pilik ma halam aniya' baya-bayana.\u201d  "
                            },
                            {
                                "text": "  Jari aniya' sulat pinabeya' e' nakura' ni gubnul. Yuk lapal sulat e',  "
                            },
                            {
                                "text": "  \u201cSulat itu min aku, si Klaudi Lisiyas, pinasampay ni ka'a Pilik, ya gubnul balbangsa."
                            },
                            {
                                "text": "Tuwan gubnul, a'a itu bay sinaggaw e' saga Yahudi, arak pinapatay. Sag\u014d' pagta'uku pa'in in iya a'a R\u014dm, magt\u016by aku peh\u0113' maka saga sundaluku anabang iya."
                            },
                            {
                                "text": "Ya kabaya'anku subay ana'u bang ai panuntut sig\u0101m ma iya, angkan iya bay bowaku patampal ni paghukuman sig\u0101m bangsa Yahudi."
                            },
                            {
                                "text": "Mah\u0113' pa'in aku, tasayu na in palkala' panuntutan sig\u0101m ma iya, palkala' pasal usulan sara' sig\u0101m. Halam aniya' bay tahinangna pamapatayan iya atawa pamakalabusuhan iya."
                            },
                            {
                                "text": "Manjari tapata'u aku aniya' kaisunan saga Yahudi amapatay iya. Angkan iya soho'ku tinandanan magt\u016by ni ka'a. Maka saga a'a anuntutan iya, bay soho'ku pi'ilu ni ka'a bo' takalenu bang ai panuntut sig\u0101m. Ya du ilu. Wassalam.\u201d  "
                            },
                            {
                                "text": "  Manjari ning\u0101' na si Paul e' saga sundalu buwat bay panoho'an ma sig\u0101m. Ta'abut kauman Antipatri e' sig\u0101m sangom in\u0101n."
                            },
                            {
                                "text": "Pagk'llat llaw dakayu', pab\u012bng ni kuta' saga sundalu bay magpamaklay he', ati pinabowa si Paul ma saga sundalu magpangura'."
                            },
                            {
                                "text": "Makasampay sig\u0101m ni da'ira Kesareya, ati ninde'an e' sig\u0101m ni gubnul, sulat bay min nakura' sig\u0101m. Tinukbalan isab si Paul ni iya."
                            },
                            {
                                "text": "Binassa sulat e' gubnul bo' yampa tilawna si Paul bang min lahat ingga iya. Tata'u pa'in in si Paul min lahat Silisi,"
                            },
                            {
                                "text": "yuk gubnul ni iya, \u201cSubay na at'kka saga a'a manuntutan ka'a bo' yampa takale palkala'nu.\u201d Manjari magpanoho'an iya in si Paul sin\u014d' nijagahan ma deyom astana' gubnul e'.    "
                            }
                        ]
                    },
                    {
                        "verses": [
                            {
                                "text": "    Makalabay pa'in limambahangi, pal\u016bd na si Ananiyas Imam Muwallam ni Kesareya. Aniya' isab saga pagmatto'ahan Yahudi magbeya' maka iya, maka dakayu' abugaw ni\u014dnan si Tertullus. Paharap sig\u0101m itu ni gubnul supaya anuntutan si Paul."
                            },
                            {
                                "text": "Kalinganan pa'in si Paul, tinagna'an e' si Tertullus panuntutna. Yukna, \u201cTuwan balbangsa! Asannang to'ongan lahat kami ma sabab kah\u0101p kapaggubnulnu. Ya bay kah\u0101lan kami ala'at tapah\u0101pnu na, sabab ah\u0101p asal pamat'nna'nu."
                            },
                            {
                                "text": "Ka'amuhan kami ma tabangnu sakahaba' waktu, maingga-maingga lahat, maka aheya pagsukul kami ni ka'a."
                            },
                            {
                                "text": "Sag\u014d' papu'utku gi' lapal itu bo' ka mbal sinumu,\u201d yukna. \u201cYa amu'ku junjung ni ka'a, kalehun aku dai'-dai'.  "
                            },
                            {
                                "text": "  \u201cTapandoga kami in a'a itu asal panganjabu. Pinahiluhala' e'na bangsa kami Yahudi ma kaluha'an dunya. In iya pagmak\u014dkan ma umpigan Nasaret."
                            },
                            {
                                "text": "Bay iya arak angalumu'an langgal pagkulbanan ma Awrusalam, angkan iya tasaggaw kami. Ya maksud kami in iya subay pinahukum ma buwat usulan sara' kami,"
                            },
                            {
                                "text": "sag\u014d' bay parump\u0101s si Lisiyas nakura' sundalu in\u0101n angagaw iya min pang'ntanan kami."
                            },
                            {
                                "text": "Puwas e' bay soho'na saga a'a anuntut pi'itu patampal ni ka'a. Na, bang ka'a anumariya a'a itu, tata'unu du min iya bang ai sababan angkan kami anuntutan iya.\u201d"
                            },
                            {
                                "text": "Pauyun isab saga Yahudi he' anuntutan si Paul. Yuk sig\u0101m in bay binissala e' si Tertullus in\u0101n b'nnal sadja.   "
                            },
                            {
                                "text": "    Manjari sininyalan si Paul e' gubnul, sin\u014d' amissala. Yuk si Paul ni gubnul, \u201cKin\u014dgan aku anganda'awahan di-ku ma alopannu, tuwan, sabab kata'uwanku at'ggol na pamal'ngngannu sara'nu ma bangsa kami itu."
                            },
                            {
                                "text": "Aluhay ko' itu pinariksa'. Aniya' na sangp\u016b' maka duwang'llaw buwattina'an, tuwan, bay aku patukad ni Awrusalam anambahayang."
                            },
                            {
                                "text": "Halam aku bay ta'abut e' saga Yahudi itu maglugat maka sai-na ma deyom langgal pagkulbanan. Halam aku bay ta'abut amahiluhala' saga a'a, ai na ka ma deyom kalanggalan sig\u0101m, ai na ka ma kamaina'anan sadd\u012b ma jadjahan da'ira Awrusalam."
                            },
                            {
                                "text": "Halam isab aniya' mattanna pamaluwas saga a'a itu palsaksi'an panuntut sig\u0101m ma aku."
                            },
                            {
                                "text": "Sag\u014d', magsab'nnal aku, tuwan, Tuhan kapangkatan kami ya pagta'atanku samantala' aku ameya' ma kal'ngnganan si Isa, ya pinag\u014dnan e' sig\u0101m \u2018umpigan pagokatan.\u2019 Sag\u014d' kahagadku asal kamemon ya tasulat ma deyom sara' si Musa maka ma deyom Kitab Kanabi-nabihan."
                            },
                            {
                                "text": "Sali' du aku maka sig\u0101m aholat ma Tuhan in manusiya' kamemon, ah\u0101p maka ala'at, pinakallum pab\u012bng."
                            },
                            {
                                "text": "Angkan aku amanuyu' to'ongan bang pa'in apote' atayku tudju ni Tuhan, sampay ni pagkahiku manusiya'.  "
                            },
                            {
                                "text": "  \u201cManjari itu, pila-pilantahun kalikutanku min Awrusalam, bay aku pab\u012bng peh\u0113' amowa s\u012bn panarakkaku saga a'a bangsaku, sampay maghinang kulban ni Tuhan."
                            },
                            {
                                "text": "Na, ma sabu pa'in aku maghinang e'-i, bay aku ta'abut e' saga a'a itu ma deyom langgal pagkulbanan. Baha'u bay talusku hinang pagsussi. Kulang isab a'a bay ma atagku in\u0101n maka halam aniya' bay lengog."
                            },
                            {
                                "text": "Sag\u014d' aniya' saga Yahudi min lahat Asiya bay maina'an. Bang aniya' ganta' pan\u0101' saga a'a in\u0101n ma aku, arapun sig\u0101m maitu anuntutan aku."
                            },
                            {
                                "text": "Saguw\u0101', pagka sig\u0101m halam maitu, pabissalahun na saga Awrusalam itu. S\u014d'un sig\u0101m angahaka bang dusa ai bay panuntutan aku, waktu kapanumariya aku e' Tumpukan Maghuhukum he'."
                            },
                            {
                                "text": "Sabab halam aku bay kat\u014dngan dusa, luwal bah\u0101' ya bay pangalinganku sabuku an'ngge ma dahuan sig\u0101m, ya yukku, \u2018Ya angkan aku hukumbi ma buwattina'an, ma sabab kahagadku in a'a magpatayan pinakallum du pab\u012bng\u2019.\u201d Minn\u0113' akatis da'awa si Paul.  "
                            },
                            {
                                "text": "  Manjari pinahondong pagbissala in\u0101n e' si Pilik sabab kasakupanna asal pasal kal'ngnganan si Isa Al-Masi. Yuk si Pilik, \u201cSubay na at'kka pi'itu nakura' Lisiyas bo' yampa paluwasku hukumanku.\u201d"
                            },
                            {
                                "text": "Puwas e' bay soho'na dakayu' kapitan in\u0101n anganjagahan si Paul ma mbal sakit asigpit kat'nna'anna. Saga bagayna subay pinar\u016bl amowahan iya napakana.  "
                            },
                            {
                                "text": "  Apuwas pa'in daka pilambahangi, pina'an si Pilik maka h'ndana si Drusilla, d'nda Yahudi. Pinalinganan e'na pina'an si Paul ati pakale iya ma pamissala si Paul pasal pangandol tudju ni si Isa Al-Masi"
                            },
                            {
                                "text": "Amissala na pa'in si Paul ma pasal a'a subay angahinang kabontolan maka subay amaggat ma napsuna ala'at. Binissala e'na isab hukuman ya pinat'kka e' Tuhan ma saga manusiya' ma llaw sin\u014dng. Pagkale si Pilik ma bissala si Paul itu, magt\u016by iya tin\u0101w ati yukna ma si Paul, \u201cMakajari na ka ala'an. Lingananta pa'in ka pab\u012bng bang aku bilahi.\u201d"
                            },
                            {
                                "text": "L\u0101gi aholat si Pilik kalu kabuwanan s\u012bn pagmamhu' e' si Paul, angkan si Paul araran pinalinganan e'na bo' magsuli-suli maka iya.  "
                            },
                            {
                                "text": "  Makalabay pa'in duwantahun, paganti' si Purkiyus Pistus min si Pilik maggubnul. Malaingkan bilahi kinah\u0101pan si Pilik e' saga Yahudi, angkan tahanna lagi' si Paul ma deyom kalabusu.    "
                            }
                        ]
                    },
                    {
                        "verses": [
                            {
                                "text": "    Palabay pa'in t'llung'llaw min kat'kka si Pistus ni lahat paggubnulanna in\u0101n, patukad iya min Kesareya tudju ni Awrusalam."
                            },
                            {
                                "text": "Ma Awrusalam pa'in, pina'an ni iya saga kaimaman alanga maka saga nakura' bangsa Yahudi amowa saga tuntut sig\u0101m ma si Paul. Angamu' sig\u0101m junjung ni si Pistus"
                            },
                            {
                                "text": "bang pa'in soho'na si Paul pinapinda ni Awrusalam. Bay sig\u0101m asal magkaisunan angahapa'an iya ma labayan bo' pinapatay."
                            },
                            {
                                "text": "Sag\u014d' anambung si Pistus, yukna, \u201cIna'an si Paul tinahan ma Kesareya ma deyom kalabusu, maka song aku pal\u016bd pina'an pab\u012bng."
                            },
                            {
                                "text": "Paronganunbi ma aku ni Kesareya saga a'abi taga-kapatut. Tuntutinbi iya maina'an bang aniya' bay tahinangna ala'at.\u201d  "
                            },
                            {
                                "text": "  Saga walu' atawa sangp\u016b' bahangi ya kat'nna' si Pistus ma sig\u0101m ma Awrusalam bo' yampa pal\u016bd ni Kesareya. Pag'llaw dakayu', aningk\u014d' iya ma bilik paghukuman bo' soho'na si Paul pinas\u014dd pina'an."
                            },
                            {
                                "text": "Pags\u014dd pa'in si Paul, pinagtimukan iya e' saga Yahudi ya bay pal\u016bd min Awrusalam. Tinuntutan iya e' sig\u0101m tuntut abuhat, sag\u014d' halam aniya' kamattanan sig\u0101m."
                            },
                            {
                                "text": "Manjari anganda'awahan di-na si Paul, yukna, \u201cHalam aniya' bay tahinangku langgal sara' ma bangsa kami Yahudi. Halam aniya' bay tahinangku kala'atan tudju ni langgal pagkulbanan, atawa ni Sultan Mahatinggi bangsa R\u014dm.\u201d  "
                            },
                            {
                                "text": "  Sag\u014d' si Pistus, pagka kabaya'anna kinah\u0101pan e' saga Yahudi, atilaw ni si Paul, yukna, \u201cAngaho' ka bah\u0101' bang ka pinatukad pab\u012bng ni Awrusalam, bo' ka hukumku maina'an ma sabab saga tuntut ma ka'a itu?\u201d  "
                            },
                            {
                                "text": "  Yuk si Paul, \u201cItiya' aku an'ngge ma paghukuman Sultan Mahatinggi. Wajib aku sinara' maitu. Kasakupannu asal, tuwan gubnul, halam aku bay makabuwan kala'atan ma saga Yahudi."
                            },
                            {
                                "text": "Bang sab'nnal-b'nnal aku bay makalanggal sara', atawa bang aniya' bay tahinangku patut pamapatayan aku, maglilla' du aku. Sag\u014d' bang ngga'i ka b'nnal ya panuntut e' saga a'a itu ma aku, halam sai-na taga-kapatut ang'nde'an aku ni pang'ntanan sig\u0101m. Amu'ku tinukbalan nihukum e' Sultan Mahatinggi!\u201d  "
                            },
                            {
                                "text": "  Aubus pa'in si Pistus bay makapagisun maka saga bag'llalna, sambunganna si Paul, yukna, \u201cPagka ka bilahi tinukbalan ni Sultan Mahatinggi, pinapeh\u0113' na ka.\u201d   "
                            },
                            {
                                "text": "    At'ggol-t'ggol pa'in minn\u0113', at'kka pina'an ni Kesareya sultan Agrippa maka danakanna d'nda si Bernike. Pina'an sig\u0101m anibaw si Pistus, pagaddat sig\u0101m ma iya."
                            },
                            {
                                "text": "Maina'an pa'in sig\u0101m daka pilambahangi, pinahatian sultan e' si Pistus pasal palkala' si Paul. Yuk si Pistus, \u201cAniya' maitu dakayu' pilisu bay tinahan e' si Pilik."
                            },
                            {
                                "text": "Pagpeh\u0113'ku ni Awrusalam, bay aku kabowahan tuntut e' saga kaimaman alanga maka saga pagmatto'ahan Yahudi. Bay aku niamu' e' sig\u0101m amat'nna'an iya hukuman.  "
                            },
                            {
                                "text": "  \u201cSag\u014d' bay sig\u0101m haka'anku, ngga'i ka addat kami bangsa R\u014dm an\u014dngan sai-sai pinat'nna'an hukuman bang halam gi' bay pinapagtampal dah\u016b maka saga a'a bay anuntutan iya. Aniya' isab waktu kapanganda'awana dah\u016b."
                            },
                            {
                                "text": "Angkan ko', pagt'kka pi'itu saga a'a anuntut e', halam aku bay amabiyal. Pag'llaw dakayu', bay aku aningk\u014d' magt\u016by ma bilik paghukuman, ati soho'ku si Paul itu binowa pareyom."
                            },
                            {
                                "text": "Jari an'ngge saga a'a anuntutan iya. Pangannalku aniya' dusa aheya panuntutan sig\u0101m ma si Paul, sag\u014d' halam."
                            },
                            {
                                "text": "Ya palkala' sig\u0101m hal pagjawaban pasal agama sig\u0101m, maka pasal dakayu' a'a amatay ni\u014dnan Isa. Pinagpa'in a'a in\u0101n e' si Paul asal allum."
                            },
                            {
                                "text": "Na,\u201d yuk si Pistus, \u201cpagka mbal kata'uwanku bang buwattingga subay pamariksa'ku ma saga palkala' buwatt\u0113', bay tilawku si Paul bang iya bilahi pinatukad ni Awrusalam bo' nihukum mah\u0113'."
                            },
                            {
                                "text": "Saguw\u0101' angamu' iya pinatandan palkala'na ni Sultan Mahatinggi ma R\u014dm bo' sinalassay mah\u0113'. Angkan iya soho'ku tinahan maitu pinajagahan sampay aniya' waktu pamasampay iya ni paghukuman Sultan Mahatinggi.\u201d  "
                            },
                            {
                                "text": "  Ah'lling si Agrippa ni si Pistus, \u201cBilahi aku akale ma a'a itu,\u201d yukna.   \u201cTakalebi du iya salung,\u201d yuk si Pistus.   "
                            },
                            {
                                "text": "    Pag'llaw dakayu', at'kka pina'an si Agrippa maka si Bernike. Angulinting sig\u0101 e' pamulawan maka pamakay angillap, magmahaldika' to'ongan hinabu sig\u0101 pas\u014dd ni luma' mairan. Ina'an isab saga nakura' sundalu maka saga a'a bangsahan min lahat ina'an. Magpanoho'an si Pistus, ati binowa si Paul pareyom."
                            },
                            {
                                "text": "Ma deyom pa'in, yuk si Pistus ni si Agrippa, \u201cTuwan Sultan, sampay ka'am kamemon makasabuhan kami! Itiya' ta'nda'bi dakayu' a'a ya bay tinuntutan ni aku e' saga Yahudi kamemon, e' saga Yahudi min lahat itu maka saga Yahudi min Awrusalam. Bay sig\u0101m angamahit sidda, in a'a itu kono' subay pinapatay saru'un-du'un."
                            },
                            {
                                "text": "Sag\u014d' halam aniya' sababan tab\u0101kku pamapatayan iya. Jari, pagka iya bilahi tinukbalan ni Sultan Mahatinggi, aniya' niyatku amabeya' iya peh\u0113'."
                            },
                            {
                                "text": "Sag\u014d' halam aniya' tantu sababanna panulatanku ni Pangh\u016b'ku Sultan,\u201d yuk si Pistus. \u201cAngkan iya bay bowaku pa'alop ni ka'am, ya lagi'na bang ni ka'a, Sultan Agrippa. Ya angkan palkala' itu pinariksa' pabalik, kalu aniya' tab\u0101kku sababan bo' sinulat pinabeya' ni Sultan Mahatinggi."
                            },
                            {
                                "text": "Sabab bang ma aku,\u201d yukna, \u201cmbal taluwa' bang kita anukbalan pilisu ni sara' alanga, bo' mbal tatugila' bang ai panuntut ma iya.\u201d    "
                            }
                        ]
                    },
                    {
                        "verses": [
                            {
                                "text": "    Sakali itu amissala na si Agrippa ni si Paul, yukna, \u201cPaba'idta na ka anganda'awahan di-nu.\u201d Manjari aninyal si Paul maka tanganna bo' yampa anagna' anganda'awa.  "
                            },
                            {
                                "text": "  \u201cTuwan sultan Agrippa,\u201d yukna, \u201ckin\u014dgan aku sabab ka'a ya pa'alopanku llaw itu bo' aku makada'awa pasal bay panuntut e' saga Yahudi."
                            },
                            {
                                "text": "Sabab kasakupannu ya addat Yahudi kamemon maka saga pasu'alan sig\u0101m. Angkan aku pama'ap ni ka'a, bang pa'in ka mbal sinumu akale ma aku.  "
                            },
                            {
                                "text": "  \u201cKinata'uwan asal e' saga Yahudi kamemon bang buwattingga bay tebongku sangay min kaonde'ku ma deyom kakampunganku, sampay isab mah\u0113' ma Awrusalam."
                            },
                            {
                                "text": "At'ggol na pakata'u sig\u0101m ma aku. Kinata'uwan du e' sig\u0101m kapamogbogku ma kal'ngnganan saga Parisi. Halam aniya' makasali' ni saga Parisi bang bogbog du harap ni sara' agama Yahudi."
                            },
                            {
                                "text": "Tu'ud saga Yahudi in\u0101n mbal bilahi amuwan saksi' ma pasalku. Na buwattina'an,\u201d yuk si Paul, \u201citiya' aku nihukum ma sabab pangaholatku in bay janji' Tuhan ni kamatto'ahan kami atuman du."
                            },
                            {
                                "text": "Ya du isab e'-i niholat e' saga bangsa kami Yahudi kasangp\u016b' maka duwa, salta' pa'in sig\u0101m magta'at ni Tuhan llaw-sangom. Tuwan sultan, ya angkan aku tinuntutan e' saga pagkahiku Yahudi, ma sabab pangaholatku itu."
                            },
                            {
                                "text": "Ka'am saga kasehe' ilu! Angay kam mbal makapam'nnal in Tuhan amakallum a'a min kamatay?  "
                            },
                            {
                                "text": "  \u201cMinsan aku, ya pangannalku tagna' subay aku amuspusan kosogku anagga' si Isa, a'a Nasaret."
                            },
                            {
                                "text": "Ya na he' kahinanganku, waktu tagna' ma Awrusalam. Bay aku kabuwanan kapatut e' saga imam alanga, angkan aheka a'a suku' Tuhan bay isiku ni deyom kalabusu. Ta'abut pa'in sig\u0101m pinat'nna'an hukuman ni kamatay, bay aku pauyun angaho'."
                            },
                            {
                                "text": "Min heka isab sig\u0101m bay pabinasaku ma deyom saga kalanggalan kamemon, bo' supaya sig\u0101m tapissoko' ang'bba min pameya' sig\u0101m ma si Isa. Mamarahi pasu' atayku ma sig\u0101m, angkan sig\u0101m bay abutku ma saga kalahatan bangsa sadd\u012b supaya sig\u0101m kala'uganku.  "
                            },
                            {
                                "text": "  \u201cYa na he' bay angutku, ya angkan aku bay peh\u0113' ni Damaskus amowa kapatut maka sulat panoho'an bay pamuwan aku e' saga nakura'."
                            },
                            {
                                "text": "Na, tuwan Sultan,\u201d yuk si Paul ni si Agrippa, \u201caugtu pa'in llaw, hinabuku ma labayan, aniya' bay ta'nda'ku sawa min deyom sulga', asilaw gi' min llaw. Anahaya sawa he' ma tongodku sampay ma saga a'a bay sehe'ku magl'ngngan e'."
                            },
                            {
                                "text": "Pahantak kami kamemon ni tana'. Jari aniya' takaleku suwala ah'lling ma bahasa Hibrani, yukna, \u2018Saul! O Saul! Angay aku pinjala'nu? Kap'ddi'an du ka pagga aku sagga'nu, sali' sapantun sapi' ya kap'ddi'an bang sipa'na tungkud dapuna.\u2019  "
                            },
                            {
                                "text": "  \u201c \u2018Sai sa ka'a ilu, Nakura'?\u2019 yukku.   \u201cYukna, \u2018Aku si Isa, ya pinjala'nu na pa'in."
                            },
                            {
                                "text": "Saguw\u0101' an'ngge na ka to'ongan,\u2019 yukna. \u2018Ya po'on aku papa'nda' itu ni ka'a bo' ka pene'ku. Kawakilan ka angahaka ma saga a'a pasal in aku bay ta'nda'nu llaw itu, maka ma pasal ai-ai ya pa'nda'anku ni ka'a ma sinos\u014dng."
                            },
                            {
                                "text": "Papuwasta du ka min pang'ntanan saga pagkahinu Yahudi, maka min pang'ntanan bangsa sadd\u012b, ya song pamapehe'anku ka'a,"
                            },
                            {
                                "text": "supaya sig\u0101m tabowanu papinda min kalendoman tudju ni kasawahan, min pang'ntanan nakura' saitan tudju ni okoman Tuhan. Manjari ta'ampun du karusahan sig\u0101m sabab min pangandol sig\u0101m ma aku,\u2019 yuk si Isa, \u2018ati pinalamud sig\u0101m ni deyoman saga a'a tapene' e' Tuhan.\u2019  "
                            },
                            {
                                "text": "  \u201cAngkan ko', tuwan Sultan,\u201d yuk si Paul, \u201chalam bay tasagga'ku ya bay pa'nda' ni aku in\u0101n min sulga'."
                            },
                            {
                                "text": "Jari magnasihat na aku. Bay tagna'anku ma Damaskus, puwas e' ma Awrusalam, bo' ma kaluha'an lahat Yahudi, sampay isab ma saga a'a ngga'i ka Yahudi. Bay pandu'anku sig\u0101m kamemon subay ang'bba to'ongan min dusa sig\u0101m bo' papinda ameya' ma Tuhan. Maka subay isab aniya' kahinangan sig\u0101m ah\u0101p paltanda'an in sig\u0101m ang'bba na min dusa."
                            },
                            {
                                "text": "Ya na ko' he' sababanna angkan aku bay sinaggaw e' saga Yahudi mah\u0113' ma deyom langgal pagkulbanan. Tino'ongan aku e' sig\u0101m, arak pinapatay,"
                            },
                            {
                                "text": "daipara tinabangan na pa'in aku e' Tuhan sampay ni kabuwattituhan. Angkanna aku itiya' an'ngge maitu anaksi' ni saga a'a kamemon areyo'-alanga. Sali' du bissalaku itu maka bay binissala e' saga kanabi-nabihan ma masa awal e', maka e' si Musa, ma pasal pakaradja'an ma sinos\u014dng."
                            },
                            {
                                "text": "Yuk pangallam sig\u0101m in Al-Masi subay makananam kabinasahan maka kamatay. Maka Al-Masi ya pinakallum min kamatay dah\u016b min kamemon, bo' buwananna kasawahan pikilan saga Yahudi maka ngga'i ka Yahudi, supaya sig\u0101m kalappasan min hukuman dusa.\u201d  "
                            },
                            {
                                "text": "  Sakali itu, salta' pa'in si Paul anganda'awahan di-na buwatt\u0113', pinahitan iya e' si Pistus, yukna, \u201cPaul! Binelaw ka! Dumasiyaw pah\u0101p kalanga pangadji'nu, ya na makabelaw ka'a ilu.\u201d  "
                            },
                            {
                                "text": "  Anambung si Paul, yukna, \u201cTuwan Balbangsa, ngga'i ka aku binelaw. B'nnal sadja maka ahantap bissalaku itu."
                            },
                            {
                                "text": "Kata'uwannu asal, tuwan Sultan, pasal kah\u0101lan itu. Angkan aku makatawakkal amissala ni ka'a sabab makatantu aku in kamemon bay pat'kka itu kasakupannu asal. Halam itu bay kalimbungan."
                            },
                            {
                                "text": "Tuwan sultan Agrippa,\u201d yuk si Paul, \u201cmagsab'nnal ka bah\u0101' ma bay kallam saga kanabi-nabihan? Kata'uwanku in ka'a ilu magsab'nnal.\u201d  "
                            },
                            {
                                "text": "  Yuk si Agrippa ni si Paul, \u201cMa pikilannu bah\u0101' tabowanu aku magalmasihin?\u201d  "
                            },
                            {
                                "text": "  Yuk si Paul, \u201cBuwattina'an ka atawa ma sinos\u014dng, ya amu'-amu'ku ni Tuhan bang pa'in ka'a, tuwan sultan, sampay saga a'a kamemon ya akale ma aku llaw itu, pasali' ni aku. Ya sadja subay mbal kasali'anbi ya kilikili pangengkot aku itu.\u201d  "
                            },
                            {
                                "text": "  Sakali an'ngge sultan maka gubnul maka si Bernike min paningk\u014d'an sig\u0101m, sampay saga sehe' sig\u0101m magtingk\u014d'an in\u0101n."
                            },
                            {
                                "text": "Pagluwas sig\u0101m minn\u0113', magsuli-suli sig\u0101m. Yuk sig\u0101m, \u201cHalam aniya' sababan pamapatayan atawa pamakalubusuhan a'a in\u0101n.\u201d  "
                            },
                            {
                                "text": "  Yuk si Agrippa ni si Pistus, \u201cBang iya halam bay makalandu' mikitukbal ni Sultan Mahatinggi, bay iya tapal'ppa.\u201d    "
                            }
                        ]
                    },
                    {
                        "verses": [
                            {
                                "text": "    Tagara' pa'in in kami subay pinatulak ni Itali, si Paul maka saga pilisu kasehe' bay pinajagahan ma si Juliyus, dakayu' kapitan ma saga sundalu R\u014dm. Magnakura' iya ma damba'an sundalu ni\u014dnan \u2018Ba'anan sundalu Sultan Mahatinggi\u2019."
                            },
                            {
                                "text": "Paruwa' kami ni dakayu' kappal min lahat Aramittu, marai' na atulak ni saga lahat paghapit-hapitan ma bihing lahat Asiya. Manjari ak'tta na kami min Kesareya he'. Ameya' isab ma kami si Aristarkus a'a Makidunya min da'ira Tessaloneka.  "
                            },
                            {
                                "text": "  Pagk'llat pa'in llaw dakayu', pahapit kami ni Sidun. Kinah\u0101pan si Paul e' si Juliyus. Pinaba'id iya anibaw saga bagayna ma lahat Sidun e', bo' iya tatabang e' sig\u0101m ma ai-ai kakulanganna."
                            },
                            {
                                "text": "Makalanjal pa'in kami minn\u0113', anusulan kami min limbu p\u016b' Kiprus sabab anagga' baliyu."
                            },
                            {
                                "text": "Puwas e' palintas kami ni dambila' s'llang, min dilaut Silisi maka Pampiliya, bo' yampa kami makatandan ni Mira, dakayu' kauman ma lahat Likiya."
                            },
                            {
                                "text": "Aniya' kappal ta'nda' e' kapitan mah\u0113', kappal min da'ira Iskandari song atulak palanjal ni Itali. Jari pinariyata' kami e'na pina'an bo' atulak na."
                            },
                            {
                                "text": "Agon kami mbal pas\u014dng ma deyom daka pilambahangi. Kahunitan kami tumandan ni kauman Kinidus. Manjari itu, pagka alandos baliyu, mbal kami makasangsang angkan kami palabay min limbu p\u016b' Kerete, min dilaut t\u014dng Salmone."
                            },
                            {
                                "text": "Anusul-nusul kami min bihing deya, maka kahunitan kami isab makat'kka ni lo'ok, ya ni\u014dnan Parunggu'an Asalamat. Asekot-sekot isab in\u0101n ni da'ira Laseya.  "
                            },
                            {
                                "text": "  Pagka at'ggol-t'ggol kami maina'an, mbal na kami makalanjal sabab piligdu. Palabay na waktu pagpuwasa ati timpu pamaliyu lagi'. Ginara'an saga a'a in\u0101n e' si Paul, yukna,"
                            },
                            {
                                "text": "\u201cSaga tuwan, ma pandogahanku, bang kitam ganta' palanjal minnitu, asiya-siya kitam. Piligdu, magka'at kappal itu maka duwa'anna, maka aniya' isab amatay.\u201d"
                            },
                            {
                                "text": "Sag\u014d' kapitan saga sundalu he', tabowa magkahagad ma bissala nakura' kappal maka tag-dapu. Jari halam sig\u0101m bay ameya' ma gara' si Paul."
                            },
                            {
                                "text": "Ya parunggu'an in\u0101n mbal ah\u0101p paglihanan bang salta' timpu pamaliyu, angkan kaheka'an saga a'a in\u0101n bilahi ak'tta minn\u0113' tudju ni lahat Pinik, bang pa'in mura-murahan makatandan, ati bo' pinalabay timpu pamaliyu maina'an. Pinik he' dakayu' parunggu'an ah\u0101p ma p\u016b' Kerete, patampal ni hilaga' maka satan.   "
                            },
                            {
                                "text": "    Manjari itu, pagka aniya' baliyu satan mbal sakit akosog, kinab\u0101' e' saga a'a in\u0101n ah\u0101p na tinawakkalan bay kagara'an sig\u0101m. Angkan nihella' na sau bo' yampa kami anusul min bihing p\u016b' Kerete."
                            },
                            {
                                "text": "Sag\u014d' mbal gi' at'ggol patumbuk na baliyu min deya, baliyu habagat."
                            },
                            {
                                "text": "Jari katumbukan kami e' baliyu. Mbal na tasagga' kami baliyu he', angkan kami pab\u012bng munda' ati hal kami magpat\u016bt la'a."
                            },
                            {
                                "text": "Makalabay pa'in kami min limbu Kauda, p\u016b'-p\u016b' ariki', yampa kami makabaggot buti-buti bay tundanan e', sag\u014d' kahunitan gi' kami."
                            },
                            {
                                "text": "Taruwa' pa'in buti-buti e' sig\u0101m ni diyata' kappal, magt\u016by binaggot baran kappal maka k'llat bo' mbal pasisa tapi'na. Puwas e', pagka sig\u0101m tin\u0101w binowa pasanglad ni kat'bbahan asekot peh\u0113' ni Libiya, pinahagmak leha e' sig\u0101m. Manjari kappal e' pinasagaran e' sig\u0101m tabowa e' baliyu."
                            },
                            {
                                "text": "Abinasa kami sidda e' goyak angkanna pagk'llat llaw dakayu', anagna' sig\u0101m animanan saga duwa'an kasehe'."
                            },
                            {
                                "text": "Ta'abut pa'in kat'llumbahangina, tinimanan e' sig\u0101m kapanyapan kappal takapin."
                            },
                            {
                                "text": "Daka pilambahangi kami halam bay maka'nda' mata llaw atawa bitu'un. Halam isab aniya' kahondongan baliyu. Angkan kami mbal na magniyat lappasan.  "
                            },
                            {
                                "text": "  Sakali itu, pagka at'ggol saga a'a in\u0101n halam bay makakakan, an'ngge si Paul ma t'ngnga' sig\u0101m amissala. \u201cSaga bagay,\u201d yukna, \u201carapun bay beya'bi kagara'an da'a subay atulak min p\u016b' Kerete. Bang bay aku beya'bi mbal kitam bay magka'at maka halam aniya' ai-ai alungay."
                            },
                            {
                                "text": "Sag\u014d' buwattina'an soho'ta kam paiman, sabab halam du aniya' min ka'am amatay. Luwal du kappal itu magka'at."
                            },
                            {
                                "text": "Sabab dibuhi',\u201d yuk si Paul, \u201caniya' bay panyata' ni aku dakayu' mala'ikat min Tuhan ya asal pagta'atanku. Aku itu palsuku'anna asal."
                            },
                            {
                                "text": "Yuk mala'ikat ni aku, \u2018Paul, da'a ka tin\u0101w. Subay ka paharap ni Sultan Mahatinggi. Pinakallum du isab saga sehe'nu ma kappal itu, ma sabab kah\u0101p Tuhan ma ka'a!\u2019"
                            },
                            {
                                "text": "Angkan, saga bagay,\u201d yuk si Paul, \u201csubay kam aiman. Sabab angandol aku ma Tuhan in bay pamissalana ma aku maujud du."
                            },
                            {
                                "text": "Sag\u014d' tabowa du kitam e' baliyu paragsa' ni dakayu' p\u016b'.\u201d  "
                            },
                            {
                                "text": "  Manjari itu, ta'abut pa'in sangp\u016b' maka mpat bahangi min katagna' badju in\u0101n, tapepe na pa'in kami e' baliyu ma olangan s'llang Adriya. S\u014dng-s\u014dng pa'in tonga' bahangi, tapandoga e' saga a'a kappal in\u0101n in kami asekot na ni bihing lahat."
                            },
                            {
                                "text": "Angkan tin'kkad deyo' in\u0101n bo' kinata'uwan bang pila lalomna. Jari t'kkaranna he' aniya' saga duwamp\u016b' d'ppa. Mbal at'ggol tin'kkad pab\u012bng, ati sangp\u016b' la'a maka limand'ppa."
                            },
                            {
                                "text": "Tin\u0101w sig\u0101m tabowa paragsa' ni kabatuhan, angkan sig\u0101m angah\u016bg mpat sau min buli' kappal bo' yampa sig\u0101m aminta-minta bang pa'in al'kkas pak'llat llaw."
                            },
                            {
                                "text": "Saga a'a maghinang ma kappal in\u0101n bay pasulay alahi. Magbau'-bau' sig\u0101m angah\u016bg saga sau min munda' kappal, sag\u014d' ina'an sig\u0101m bay anontonan buti-buti tudju ni tahik."
                            },
                            {
                                "text": "Sag\u014d' ah'lling si Paul ni kapitan maka ni saga sundalu, yukna, \u201cBang saga a'a in\u0101n mbal pat'ttog ma kappal, magmula du kam!\u201d"
                            },
                            {
                                "text": "Angkan kin'ttob e' saga sundalu lubid bay panonton buti-buti. Hal pinal'bbos ni tahik.  "
                            },
                            {
                                "text": "  Apote' pa'in sobangan, nilogos sig\u0101m kamemon e' si Paul, sin\u014d' amangan. Yukna, \u201cKasangp\u016b' na maka mpat bahangi llaw itu ya pagsusabi. Halam kam bay makatimtim ai-ai."
                            },
                            {
                                "text": "Angkan kam logosku subay amangan, bo' kam makatatas. Sabab minsan hal dalamba bu'unbi mbal du magmula.\u201d"
                            },
                            {
                                "text": "Akatis pa'in e' si Paul ah'lling, ang\u0101' iya tinapay ati bo' pinagsukulan e'na ni Tuhan ma alopan sig\u0101m kamemon. Puwas e' pinagp\u014dng e'na tinapay bo' iya amangan."
                            },
                            {
                                "text": "Jari itu pahogot atay sig\u0101m ati amangan sig\u0101m kamemon."
                            },
                            {
                                "text": "Aniya' kami duwa hatus maka pitump\u016b' maka nnom a'a bay ma diyata' kappal e'."
                            },
                            {
                                "text": "Maka'ssohan pa'in sig\u0101m, tinimanan e' sig\u0101m ni tahik saga buwas tirigu ya ma deyom mohang, bo' supaya palantung kappal in\u0101n.   "
                            },
                            {
                                "text": "    Pag'llaw pa'in halam takil\u0101 e' saga a'a kappal bang p\u016b' ai ya pata'nda' in\u0101n, sag\u014d' aniya' ta'nda' e' sig\u0101m lo'ok taga-gusung ma bihing. Ya paggara' sig\u0101m, bang makajari, pinasanglad kappal pina'an ni gusung."
                            },
                            {
                                "text": "Angkan kinehet e' sig\u0101m engkot saga sau, ni'bbahan ma deyom tahik. Nihubaran isab lubid bay pamaggot saga bans\u0101n. Puwas e' pinat'ngge e' sig\u0101m leha-leha ma munda' bo' tabowa e' baliyu patandan ni bihing."
                            },
                            {
                                "text": "Sag\u014d' makaragsa' sig\u0101m ni kahanggalan. Amalut munda' kappal, mbal pajudjal, maka buli'na he' abagbag e' goyak.  "
                            },
                            {
                                "text": "  Maggara' saga sundalu in\u0101n amapatay saga pilisu kamemon bo' supaya halam aniya' makalangi ni bihing alahi."
                            },
                            {
                                "text": "Sag\u014d' nakura' sig\u0101m in\u0101n mbal bilahi ni'inay si Paul, angkan l\u0101ngna saga sundalu, sin\u014d' da'a angalanjalan e'-i. Gom pa'in soho'na saga a'a in\u0101n, sasuku ata'u palangi, palaksu dah\u016b ni deyom tahik bo' palangi kaleya."
                            },
                            {
                                "text": "Saga a'a kasehe'an sin\u014d' paturul, ameya' pag\u016bng ma papan atawa ma kayu bay magka'at ma kappal in\u0101n. Manjari tabuwatt\u0113' kami kamemon, makatandan ni bihing, halam ainay.    "
                            }
                        ]
                    },
                    {
                        "verses": [
                            {
                                "text": "    Makatandan pa'in kami ma halam aniya' baya-baya, aniya' angahaka'an kami in p\u016b' in\u0101n ni\u014dnan Malta."
                            },
                            {
                                "text": "Asidda kami kinah\u0101pan e' saga a'a Malta in\u0101n. Nirokotan e' sig\u0101m api sabab anagna' na angulan maka ahaggut na, ati pina'idda kami kamemon e' sig\u0101m."
                            },
                            {
                                "text": "Si Paul in\u0101n bay animuk engas-engas pangayu, dap'kkosan. Ma sabuna pa'in amat'nna' kayu in\u0101n ma api, aniya' sowa abisa paluwas sabab min pasu'na. Jari sowa ina'an pakeket ma tangan si Paul."
                            },
                            {
                                "text": "Pag'nda' saga a'a Malta ma sowa ina'an pagantung ma tangan si Paul, magt\u016by sig\u0101m magupama dangan maka dangan, yuk-i, \u201cTantu a'a itu bay amapatay, sabab minsan iya bay makapuwas min deyom tahik, tu'ud mbal katangguhan kadalna.\u201d"
                            },
                            {
                                "text": "Sag\u014d' sowa in\u0101n hal pinessekan e' si Paul tudju ni deyom api ma halam ainay."
                            },
                            {
                                "text": "Angagad-ngagad na pa'in saga a'a Malta in\u0101n kalu ang'tting tangan si Paul, atawa amatay saru'un-du'un. Sag\u014d' at'ggol-t'ggol pa'in e' sig\u0101m angagad, bo' halam aniya' la'at tum'kka ni baran si Paul, apinda pikilan sig\u0101m. Yuk sig\u0101m, \u201cDakayu' tuhan ko' a'a itu!\u201d  "
                            },
                            {
                                "text": "  Na, aniya' ma kasekotan ina'an saga huma si Publiyus, ya datu' ma p\u016b' in\u0101n. Binowa kami ni humana ati sinagina kami e'na pah\u0101p-h\u0101p. Pina'idda kami e'na ma deyom t'llumbahangi."
                            },
                            {
                                "text": "Ina'an asal mma' si Publiyus palege sabab apasu' iya, maka magsungi'-sungi'. Pas\u014dd si Paul ni deyom bilikna bo' angamu'-ngamu' ni Tuhan ma pasalna. Pinat'nna' isab tangan si Paul ni baran matto'a he', magt\u016by iya kauli'an."
                            },
                            {
                                "text": "Pagka buwatt\u0113', pina'an na isab ni si Paul sasuku taga-saki ma p\u016b' in\u0101n, ati kauli'an du isab sig\u0101m."
                            },
                            {
                                "text": "Aheka bay pamuwan e' saga a'a in\u0101n pangahulmat kami, ati song pa'in kami atulak, niruwa' e' sig\u0101m ni kappal ai-ai kagunahan kami palutu'.   "
                            },
                            {
                                "text": "    Aniya' kami t'llumbulan ma p\u016b' Malta in\u0101n bo' yampa kami ak'tta minn\u0113'. Ya pameya'an kami kappal min Iskandari bay palihan ma p\u016b' in\u0101n t'ggol bay timpu pamaliyu."
                            },
                            {
                                "text": "At'kka kami ni da'ira Sirakus, ati t'llumbahangi ya kahanti' kami maina'an"
                            },
                            {
                                "text": "bo' yampa kami palaus minn\u0113' tudju ni lahat Rigiyum. Pag'llaw dakayu', baliyu satan na ati duwambahangi bo' kami at'kka ni kauman Putiuli."
                            },
                            {
                                "text": "Aniya' tab\u0101k kami saga bebeya'an si Isa maina'an. Sin\u014d' kami paokom ma sig\u0101m saga dapitu'. Puwas e' palaus kami amaklay ni da'ira R\u014dm."
                            },
                            {
                                "text": "Takale pa'in e' saga bebeya'an si Isa ma R\u014dm in kami at'kka na, magt\u016by sig\u0101m bay pa'abut ni tiyanggi Appiyus maka ni kauman T'llu-Kadday anampang kami. Pag'nda' si Paul ma sig\u0101m, magsukul iya ni Tuhan ati pahogot atayna pab\u012bng."
                            },
                            {
                                "text": "Makat'kka pa'in kami ni da'ira R\u014dm, pinaba'id si Paul magluma'an di-na. Aniya' dakayu' sundalu anganjagahan iya.   "
                            },
                            {
                                "text": "    Palabay pa'in t'llumbahangi, nilinganan e' si Paul saga kanakura'an Yahudi ya maglahat maina'an, sin\u014d' patimuk. Atimuk pa'in, yuk si Paul ni sig\u0101m, \u201cSaga dauranakanku, halam aniya' dusaku ma pagkahiku Yahudi, maka halam aniya' palsagga'anku ma pangaddatan ka'mbo'antam. Sag\u014d' minsan buwatt\u0113', bay aku sinaggaw sampay pinakalabusu e' saga Yahudi ma Awrusalam, bo' sin\u014dngan e' sig\u0101m ni pang'ntanan bangsa R\u014dm."
                            },
                            {
                                "text": "Bay aku sinumariya e' saga bag'llal R\u014dm. Jari bilahi na sig\u0101m amal'ppa aku sabab halam aniya' tapiha e' sig\u0101m sababan pamapatayan aku."
                            },
                            {
                                "text": "Sag\u014d' mbal to'ongan amar\u016bl saga Yahudi he' bang aku ganta' pinal'ppa, angkan halam aniya' tahimangkanku sadd\u012b min mikitukbal ni Sultan Mahatinggi ma R\u014dm itu. Saguw\u0101', minsan buwatt\u0113', halam aniya' panuntutku ma saga pagkahiku Yahudi."
                            },
                            {
                                "text": "Angkan kam bay amu'ku pi'itu bo' kitam mag'nda' maka magbissala, supaya kata'uwanbi bang ai ya maksudku. Itiya' aku niengkotan maka kilikili ma sabab pameya'ku ma a'a dakayu'-kayu' ya holattam bangsa Isra'il.\u201d  "
                            },
                            {
                                "text": "  Yuk saga a'a magtimukan in\u0101n ni si Paul, \u201cHalam kami bay makasambut sulat min lahat Yahudiya ma pasalannu. Halam isab aniya' saga danakantam Yahudi bay pi'itu minn\u0113' amowa haka atawa tuhuma ala'at bang ma sababannu."
                            },
                            {
                                "text": "Sag\u014d' bilahi kami akale bang ai kapam'nnalannu. Sabab kata'uwan kami, ya pandu' pameya'annu ilu binissalahan na pa'in ala'at e' saga a'a ma sabarang lahat.\u201d  "
                            },
                            {
                                "text": "  Manjari itu, maggara' sig\u0101m maka si Paul bang sumiyan pamissalana ma sig\u0101m. Ta'abut pa'in llawna, aheka sig\u0101m bay pina'an ni luma' pahanti'an si Paul e'. Min subu-subu sampay ni kasangoman pinahatian sig\u0101m e' si Paul maka ninasihatan pasal kapagparinta Tuhan. Tin\u014d'an sig\u0101m bang ai bay tasulat ma deyom Sara' si Musa maka ma Kitab Kanabi-nabihan, bo' sig\u0101m kamattanan sampay tabowa magkahagad ma si Isa."
                            },
                            {
                                "text": "Aniya' min sig\u0101m tabowa magkahagad ma bissalana, maka aniya' halam."
                            },
                            {
                                "text": "Minn\u0113' aniya' pagsu'al sig\u0101m. Ma song pa'in sig\u0101m amole', aniya' gi' bissala si Paul ma sig\u0101m, yukna, \u201cAtumlang na bay pangallam R\u016b Sussi, ya bay pinalatun e' nabi Isaya ni saga ka'mbo'-mbo'anbi."
                            },
                            {
                                "text": "Sabab ya itu bay yukna,  \u2018Peh\u0113' na ka ni bangsa itu bo' sig\u0101m haka'in: Asal kam pakale, sag\u014d' mbal tahatibi. Asal kam papatong, sag\u014d' mbal tapanhidbi. "
                            },
                            {
                                "text": "Sabab saga a'a itu hal magmatuwas. Tainga sig\u0101m bay tinaplokan, mata sig\u0101m bay tinambunan. Bang bay ngga'i ka buwatt\u0113', bay du ta'nda' e' mata sig\u0101m, bay takale e' tainga sig\u0101m. Bay du isab tahati e' tawhid sig\u0101m, ati pabalik sig\u0101m magta'at ma aku,\u2019 yuk Tuhan, \u2018bo' yampa sig\u0101m bawi'ku.\u2019 \u201d   "
                            },
                            {
                                "text": "  Tinambol e' si Paul bissalana, yukna, \u201cAngkan subay kata'uwanbi, in lapal Tuhan pasal kalappasna ma manusiya' pinasampay na ni saga kabangsahan ya ngga'i ka Yahudi. Sig\u0101m in\u0101n angikut du.\u201d ["
                            },
                            {
                                "text": "Akatis pa'in e' si Paul amissala, magt\u016by ala'an saga Yahudi maka e' sig\u0101m magjawab sidda.]  "
                            },
                            {
                                "text": "  Ma deyom duwantahun, ina'an si Paul pat'nna' ma luma' bay padjakna. Sinagina e'na sasuku bay pina'an ni iya,"
                            },
                            {
                                "text": "ninasihatan na pa'in pasal pagparinta Tuhan, maka pasal Pangh\u016b' Isa Al-Masi. Atampal e'na amandu' maka halam aniya' makal\u0101ng iya.  Tammat      "
                            }
                        ]
                    }
                ]
            },
            {
                "names": [
                    "Romans"
                ],
                "usfm_id": "Romans",
                "abbreviation": "Rom",
                "chapters": [
                    {
                        "verses": [
                            {
                                "text": "Sulat itu deyo' min aku, si Paul, pinasampay ni ka'am ma da'ira R\u014dm. Aku itu dakayu' sosoho'an si Isa Al-Masi. Tapene' aku e' Tuhan, kawakilan e'na magnasihat lapalna ah\u0101p."
                            },
                            {
                                "text": "Lapal ah\u0101p itu bay panganjanji' e' Tuhan ma masa awal. Bay pinalatun e'na ma saga nabi, ati sinulat e' sig\u0101m ma deyom Kitab."
                            },
                            {
                                "text": "Si Isa anak Tuhan ya pinagbissala ma lapal ah\u0101p itu. Bang takdil ni kapaga'ana, tubu' iya min sultan Da'ud."
                            },
                            {
                                "text": "Bang takdil ni kajarihanna maka palnyawahanna, asussi iya luwas bay min R\u016b Sussi, maka manyatakan isab in iya b'nnal Anak Tuhan ma sabab kosog kawasa Tuhan ya bay pamakallum iya min kamatay. Si Isa Almasi Pangh\u016b'tam ko' itu."
                            },
                            {
                                "text": "Iya ya palsababan angkan aku kabuwanan kapatut e' Tuhan ati kawakilan magnasihat bo' supaya aniya' saga a'a min bangsa kamemon tabowa e'ku magsab'nnal maka ameya' ma si Isa."
                            },
                            {
                                "text": "Ya du ka'am maglahat ma da'ira R\u014dm ilu, tapene' du isab kam e' Tuhan bo' pasuku' ma si Isa Al-Masi.  "
                            },
                            {
                                "text": "  Amabeya' aku sulat itu ni ka'am kamemon mailu ma R\u014dm, a'a kinalasahan e' Tuhan maka pinene' e'na bo' kam manjari a'ana. Mura-murahan, bang pa'in kam kaniya'an tatabangan maka kasannangan atay e' Mma'tam Tuhan maka e' si Isa Al-Masi Pangh\u016b'tam.  "
                            },
                            {
                                "text": "    Tagna'anku na bissalaku ma ka'am: magsukul aku ni Tuhan labay min si Isa Al-Masi, maka magsukul aku ma pasalanbi kamemon sabab abantug na pangandolbi sampay ma kaluha'an dunya."
                            },
                            {
                                "text": "Saksi'ku Tuhan ya paghinanganku min deyom atay pagka aku magnasihat lapal ah\u0101p pasal Anakna. Taentomku kam sakahaba'"
                            },
                            {
                                "text": "waktu kapangarapku ni Tuhan. Amu'ku isab ni iya bang pa'in aku kinahandakan e'na supaya makaluhaya pi'ilu patibaw ni ka'am ma waktu itu."
                            },
                            {
                                "text": "Landu' to'ongan aku bilahi mag'nda' maka ka'am sabab aniya' kah\u0101pan min R\u016b Tuhan bowahanku ka'am, supaya angahogot imanbi tudju ni Tuhan."
                            },
                            {
                                "text": "Saguw\u0101' bang aku makamailu ma ka'am, magkalasigan kitam sali'-sali', ka'am ma sabab pangandolku, aku isab ma sabab pangandolbi.  "
                            },
                            {
                                "text": "  Saga dauranakanku, kabaya'anku subay kam mbal a'awam ma pasalanku. Min heka na aku bay agara' anibaw ka'am, saguw\u0101' aniya' na pa'in makabimbang, ya po'on aku halam bay makalanjal. Ya maksudku pi'ilu, subay aniya' paluntungan min pagnasihatku, hatina aniya' a'a tabowaku magsab'nnal ma si Isa, buwat bay kapamowaku ma bangsa kasehe' ya ngga'i ka isab Yahudi."
                            },
                            {
                                "text": "Sabab aniya' hinang bay pama'atas ma aku, ya po'on aku subay magnasihat lapal ah\u0101p ma a'a kamemon minsan ai bangsa, bangsa Gir\u012bk ka atawa bangsa sadd\u012b, a'a taga-pangadji' ka atawa halam aniya' pangadji'na."
                            },
                            {
                                "text": "Angkan aku atuyu' to'ongan magnasihat lapal ah\u0101p itu sampay ma ka'am ya maglahat mailu ma da'ira R\u014dm.  "
                            },
                            {
                                "text": "  Mbal aku aiya' magnasihat lapal ah\u0101p itu sabab aniya' barakatna min Tuhan pamapuwas a'a kamemon min hukuman dusa, bangsa Yahudi dah\u016b bo' yampa bangsa kasehe', ya sasuku magsab'nnal ma lapal itu."
                            },
                            {
                                "text": "Lapal ah\u0101p itu amahatian kitam bang buwattingga pamabontol Tuhan ma kitam manusiya'. Subay kitam angandol sadja, min tagna'anna sampay ni katapusanna, buwat bay tasulat ma deyom Kitab, ya yuk-i, \u201cSai-sai angandol ma Tuhan, bo' tabista e'na abontol, allum du iya.\u201d   "
                            },
                            {
                                "text": "    In mulka' Tuhan pinabukis na min deyom sulga', pinat'kkahan saga manusiya' ma sabab ya nihinang e' sig\u0101m ma halam aniya' pagmat\u0101w ma Tuhan. Katambunan e' sig\u0101m in pangita'u b'nnal."
                            },
                            {
                                "text": "Patut sig\u0101m minulka'an sabab manyatakan asal kajarihan Tuhan, sabab baran Tuhan ya bay amata'uwan sig\u0101m. Tu'ud sig\u0101m mbal bilahi am'nnal."
                            },
                            {
                                "text": "Sangay min waktu bay pamapanjari dunya itu e' Tuhan atampal asal palantarana, minsan iya mbal ta'nda' e' manusiya'. Atampal in iya taga-kawasa taptap ni kasaumulan. Atampal isab in iya Tuhan, takil\u0101 asal min kamemon ai-ai bay papanjarina. Manjari halam aniya' a'a makara'awa in iya a'awam pasal Tuhan.  "
                            },
                            {
                                "text": "  Makata'u asal sig\u0101m ma pasal Tuhan, in iya patut pagtuhanan, saguw\u0101' mbal sig\u0101m bilahi angamahaltabat iya atawa ang\u014dn Tuhan ma iya. Mbal sig\u0101m minsan magsarang-sukul. Ya pinikil na pa'in e' sig\u0101m pikilan halam aniya' kagunahanna, ati alendom akkal sig\u0101m kabowa karupangan ya tahinang sig\u0101m."
                            },
                            {
                                "text": "Maglaku-laku sig\u0101m in sig\u0101m taga-pangita'u sag\u014d' magkarupangan sadja."
                            },
                            {
                                "text": "Arapun sig\u0101m amudji Tuhan ya taptap allum, saguw\u0101' ya pinudji e' sig\u0101m saga ta'u-ta'u pinaka luwa manusiya' ya magkamatay. Pinudji isab e' sig\u0101m ta'u-ta'u luwa hayop, luwa manuk-manuk, luwa ai-ai maglelehan ma kuwit tana'.  "
                            },
                            {
                                "text": "  Angkanna manusiya' itu pinasagaran e' Tuhan magd\u016bl-baya' ma kasabulan ai-ai kinanapsuhan e' sig\u0101m. Magkahinangan na pa'in sig\u0101m kalumu'an dapagkahian."
                            },
                            {
                                "text": "Sinulak e' sig\u0101m bissala b'nnal pasal Tuhan ati pinene' e' sig\u0101m bissala puting. Ya sinumba e' sig\u0101m saga ai-ai bay pinapanjari e' Tuhan, sag\u014d' Tuhan ya mbal sinanglitan minsan iya ya Magpapanjari angkan patut subay pinudji sampay ni kasaumulan. Amin.  "
                            },
                            {
                                "text": "  Pagka buwatt\u0113' kahinangan manusiya', pinasagaran sig\u0101m e' Tuhan magpangand\u016blan napsu sig\u0101m makatamparasa. Ang'bba kar'ndahan min addat sig\u0101m kar'ndahan bo' magkabaya' maka pagkahi d'nda maghinang ala'at."
                            },
                            {
                                "text": "Damikiyanna isab kal'llahan, mbal bilahi ma d'nda sag\u014d' magkabaya' maka pagkahi sig\u0101m l'lla. Magbeya' sig\u0101m maghinang kasabulan, angkan sig\u0101m pinat'kkahan la'at pinapagtongod maka kala'atan ya bay tahinang sig\u0101m.  "
                            },
                            {
                                "text": "  Na, pagka bangsa manusiya' itu mbal bilahi angisbat pangita'u b'nnal pasal Tuhan, pinasagaran sig\u0101m e'na magpikil karupangan, ati nihinang e' sig\u0101m ya mbal manjari nihinang."
                            },
                            {
                                "text": "Ap'nno' panahu'an sig\u0101m e' kala'atan maka dusa kaginisan, hawa napsu maka kajahilan. Makalandu' heka kala'atan ma deyom pangatayan sig\u0101m, buwat saga angalindi, amono' pagkahi sig\u0101m manusiya', angalugat, angulli', anganjahulaka', amalatun bissala ala'at,"
                            },
                            {
                                "text": "angalimut isab sig\u0101m ma kasehe'an sig\u0101m. Ab'nsi saga a'a buwatt\u0113' ma Tuhan. Ajingki sig\u0101m ma pagkahi sig\u0101m, alanga to'ongan atay sig\u0101m maka magabbu-abbu na pa'in. Ya sadja pinikil e' sig\u0101m bang buwattingga kas\u014dng hinang sig\u0101m ala'at-i. Agagga sig\u0101m ma pami'at matto'a"
                            },
                            {
                                "text": "maka ala'at pamikil sig\u0101m. Mbal sig\u0101m kapangandolan, mbal alasa atawa ma'ase' ma pagkahi sig\u0101m, mbal tabowa magkah\u0101p."
                            },
                            {
                                "text": "Makata'u saga manusiya' itu abontol asal pangahandak Tuhan ma pasal a'a maghinang saga dusa itu, in sig\u0101m subay pinapatay. Sag\u014d' minsan buwatt\u0113', luh\u016by sig\u0101m maghinang kala'atan maka kin\u014dgan gom pa'in bang aniya' a'a kasehe' makasali' ni sig\u0101m.    "
                            }
                        ]
                    },
                    {
                        "verses": [
                            {
                                "text": "    Angkanna kam mbal makara'awa, sasuku kam anoway pagkahibi ma sabab ala'at hinangna. Yukbi in sig\u0101m patut pinat'nna'an hukuman, sag\u014d' amat'nna'an kam di-bi hukuman sabab ya du ka'am maghinang kala'atan. Hatina, bang kam anoway kasehe'anbi, sali' ka'am baranbi ya sinoway."
                            },
                            {
                                "text": "Kata'uwanta asal, abontol hukuman Tuhan ya pamat'nna'na ma sasuku maghinang ginisan la'at bay sambatku he'."
                            },
                            {
                                "text": "Kumpasbi bah\u0101' in ka'am makapuwas min hukuman Tuhan, bo' pa'in masi maghinang kala'atan ya panowaybi sehe'bi?"
                            },
                            {
                                "text": "Ma'ase' Tuhan ma ka'am, angkan kam halam pinat'nna'an hukuman saru'un-du'un, sag\u014d' halam tapaheyabi ma atay in kah\u0101panna, maka ka'ase'na, maka kalunuk pangatayanna. Ya sadja kabaya'anna in ka'am subay pataikut sampay ang'bba min dusabi."
                            },
                            {
                                "text": "Sag\u014d' atuwas kam, mbal bilahi apinda min dusabi. Angkanna paruhun kabinasahan ma ka'am bang ta'abut llaw pamatuwa' e' Tuhan astolna maka hukumanna abontol."
                            },
                            {
                                "text": "Sabab in manusiya' kamemon tinungbasan du e' Tuhan pakaniya-pakaniya, pinapagtongod maka ai-ai bay hinang sig\u0101m ma dunya."
                            },
                            {
                                "text": "Aniya' manusiya' kasehe' atukid maghinang ah\u0101p sabab sanglit maka hulmat min Tuhan ya niangut e'na, maka kallum kakkal. Ya pamuwan Tuhan ma a'a buwatt\u0113' kallum taptap ni kasaumulan."
                            },
                            {
                                "text": "Aniya' isab a'a kabintanan magpalanga di-na min kasehe'anna. Sinulak e' sig\u0101m kasab'nnalan ati ameya' ma kala'atan. Tantu pinat'kkahan mulka' Tuhan saga a'a buwatt\u0113'."
                            },
                            {
                                "text": "Sasuku biyaksa maghinang ala'at taluwa' du katiksa'an maka kabinasahan, bangsa Yahudi bo' yampa bangsa kasehe'."
                            },
                            {
                                "text": "Saguw\u0101' sasuku maghinang ah\u0101p sinanglitan du e' Tuhan, binuwanan kahulmatan maka kasannangan atay, bangsa Yahudi bo' yampa isab bangsa kasehe',"
                            },
                            {
                                "text": "sabab Tuhan mbal amapagbidda' ma manusiya'. Sali'-sali' sig\u0101m ma pang'nda'na minsan ai bangsa.  "
                            },
                            {
                                "text": "  Saga bangsa kasehe', ya halam bay kapat'nna'an sara' si Musa, amutawan du min Tuhan minsan halam aniya' sara' pangalanggalan sig\u0101m. Maka bangsa Yahudi isab, taluwa' sig\u0101m hukuman ma buwat panoho'an sara' si Musa."
                            },
                            {
                                "text": "Sabab ngga'i ka min kakaleta ma sara' si Musa ya angkan kita abontol ma pang'nda' Tuhan, saguw\u0101' min kapameya'ta ma panoho'anna."
                            },
                            {
                                "text": "Halam aniya' sara' si Musa ma saga a'a ya ngga'i ka Yahudi, sag\u014d' bang sig\u0101m angahinang kah\u0101pan luwas min deyom atay sig\u0101m, hatina tabeya' e' sig\u0101m sara' Tuhan."
                            },
                            {
                                "text": "Aniya' tanda' saksi' in panoho'an sara' pat'nna' asal ma deyom itikad sig\u0101m, jari minn\u0113' aniya' pangita'u sig\u0101m pasal hinang ya patut nihinang maka mbal."
                            },
                            {
                                "text": "Manjari bang ta'abut llaw damuli, ya llaw pangahukum Tuhan ma manusiya' labay min si Isa Al-Masi, tinanding e'na ai-ai bay katapukan ma deyom pamikil, ati minn\u0113' sig\u0101m nihukum. Buwatt\u0113' isab ma lapal ah\u0101p ya pagnasihatku.   "
                            },
                            {
                                "text": "    Na ka'am saga Yahudi, ya pasangdol ma sara'-panoho'an min si Musa bo' supaya kam tinaima' e' Tuhan. Tuhan isab ya pagmalangkahianbi ni a'a kasehe'an."
                            },
                            {
                                "text": "Kata'uwanbi bang ai pangahandak Tuhan ma ka'am, maka bang ai ya wajib hinangbi ma sabab sara' si Musa ya pangadji'anbi."
                            },
                            {
                                "text": "Pangannalbi in ka'am t\u014dp magmalim ma a'a buta, ya halam pangadji'na. Yukbi in ka'am sali' sawa pamasawa akkal a'a kasehe', ya ma deyom kalendoman."
                            },
                            {
                                "text": "Pangannalbi isab in ka'am jukup ma akkal maka ma pangita'u sabab ilu sara' ma ka'am, angkan yukbi in ka'am ata'u amaguru ma a'a mbal ata'u, amituwa isab ma saga a'a a'awam."
                            },
                            {
                                "text": "Ata'u kam amandu' ma a'a kasehe'an, angay kam mbal amandu'an di-bi? Banda'anbi a'a kasehe' subay mbal anangkaw, bo' ka'am ya anangkaw du!"
                            },
                            {
                                "text": "Pamandu'bi subay mbal angaliyu-lakad ma ngga'i ka paghola'na, bo' ka'am ya labi magd'nda. Asammal kono' ma pang'nda'bi bang a'a anumba ta'u-ta'u, bo' pa'in ka'am ya angagaw ai-ai ahalga' min luma' pagsusumbahan ta'u-ta'u in\u0101n!"
                            },
                            {
                                "text": "Magabbu-abbu kam in ka'am kabuwanan sara' Tuhan, sag\u014d' ka'am ya amuwan kamaruhan ma Tuhan pagka halam beya'bi panoho'anna."
                            },
                            {
                                "text": "Buwat bay tasulat ma deyom Kitab, ya yuk-i, \u201cKa'am saga Yahudi ya sababna angkan Tuhan pinah'llingan pangkal e' bangsa kasehe'an.\u201d  "
                            },
                            {
                                "text": "  In kitam Yahudi sin\u014d' ni'islam tanda' saksi' in kitam a'a suku' Tuhan. Saguw\u0101' bang kam maglalanggal sara', sali' halam aniya' p\u016bs ma pagislambi. Ah\u0101p lagi' kam halam bay ni'islam."
                            },
                            {
                                "text": "Bang takdil ni a'a ngga'i ka Yahudi, a'a halam bay ni'islam, abila sig\u0101m ameya' ma panoho'an sara', binista sig\u0101m e' Tuhan suku'na sali' du maka a'a bay ni'islam."
                            },
                            {
                                "text": "Manjari ka'am saga Yahudi kat\u014dngan dusa e' bangsa kasehe' in\u0101n, minsan kam kaniya'an Kitab Tawrat. Kat\u014dngan kam dusa sabab ka'am ya angalanggal sara' minsan bay ni'islam, sag\u014d' sig\u0101m ya angisbat sara' minsan halam bay ni'islam.  "
                            },
                            {
                                "text": "  Ya d\u012b Yahudi ngga'i ka a'a ya amogbogan addat maka usulan Yahudi, ya taga-bainat pagislam isab ma baranna."
                            },
                            {
                                "text": "Ya taluwa' ni\u014dnan Yahudi to'ongan bang a'a taga-bainat ma deyom pangatayanna. Hinang R\u016b Tuhan ko' itu, ngga'i ka min pamogbogna ma sara'. A'a in\u0101n mbal sinanglitan e' pagkahina manusiya' bang buwatt\u0113' kapagyahudina, sag\u014d' sinanglitan iya e' Tuhan.    "
                            }
                        ]
                    },
                    {
                        "verses": [
                            {
                                "text": "    Kalu aniya' atilaw, yuk-i, \u201cNa bang buwatt\u0113', halam bah\u0101' aniya' kas\u014dngan kami bangsa Yahudi? Maka addat kami pagislam halam aniya' kap\u016bsanna?\u201d"
                            },
                            {
                                "text": "Buwattitu panambungku ma a'a in\u0101n: tantu aheya kas\u014dngan bangsa Yahudi. Muna-muna, pangandol ma sig\u0101m ya d\u012b palman Tuhan.  "
                            },
                            {
                                "text": "  Kalu aniya' anilaw, yuk-i, \u201cPainay Yahudi kasehe'an ya mbal angandol ma Tuhan? Taluwa' bah\u0101' bang yukta in Tuhan mbal kapangandolan ma sabab manusiya' mbal angandol?\u201d"
                            },
                            {
                                "text": "Tantu mbal. Minsan magputing kamemon manusiya', mbal magputing Tuhan. Buwat bay tasulat ma deyom Kitab, ya yuk-i,  \u201cMattan in ka'adilannu min ai-ai pamissalanu. Anganda'ug sadja ka bang ma paghuhukuman.\u201d   "
                            },
                            {
                                "text": "  Aniya' gi' anganjawab, yuk-i, \u201cTantu atampal to'ongan ka'adilan Tuhan sabab kat\u0101 pagbidda'anna maka manusiya' ya ngga'i ka a'adil. Jari ai pamikilta bang buwatt\u0113'? As\u0101' bah\u0101' hinang Tuhan bang pagmulka'anna dusatam?\u201d"
                            },
                            {
                                "text": "Tantu mbal. Abontol pangamulka' Tuhan, patut iya amat'nna' hukuman ma binangsa manusiya'.  "
                            },
                            {
                                "text": "  Aniya' gi' isab anganjawab, yuk-i, \u201cBang aku saupama magputing, bo' minn\u0113' kasakupan du in Tuhan b'nnal to'ongan angkan subay minahaldika', angay aku subay pinat'nna'an hukuman dusa?"
                            },
                            {
                                "text": "Gom gi' kita magdusa, sabab minn\u0113' aniya' pangamahaldika' ma Tuhan.\u201d As\u0101' panganjawab e', sag\u014d' aniya' saga a'a bay anuna'an aku in aku kono' bay amitnahan a'a subay angandusa paheka bo' supaya paheya kamahaldika'an Tuhan. Putingan asal panuna' he'. Saga a'a in\u0101n t\u014dp pinataluwa'an hukuman Tuhan.   "
                            },
                            {
                                "text": "    Na, ah\u0101p bah\u0101' kah\u0101lanta bangsa Yahudi itu min bangsa kasehe'? Ngga'i ka. Bay na kam pata'uku in bangsa kamemon, Yahudi maka ngga'i ka, kapagbaya'an sali'-sali' e' paldusahan sig\u0101m,"
                            },
                            {
                                "text": "buwat bay tasulat ma deyom Kitab, ya yuk-i,  \u201cHalam aniya' manusiya' abontol ma pang'nda' Tuhan. "
                            },
                            {
                                "text": "Halam aniya' pangita'u sig\u0101m pasal Tuhan, halam aniya' atuyu' angisbat iya. "
                            },
                            {
                                "text": "Magsiha'an a'a kamemon min kabontolan, halam aniya' kagunahan sig\u0101m. Halam aniya' minsan dangan maghinang ah\u0101p. "
                            },
                            {
                                "text": "Bowa' sig\u0101m sali' dalil kubul halam katambunan, hal paluwasan bissala pangakkal. Sapantun sig\u0101m sowa sabab makamula bowa' sig\u0101m. "
                            },
                            {
                                "text": "Anukna' na pa'in sig\u0101m, sabab landu' ab'nsi. "
                            },
                            {
                                "text": "Tagihan sig\u0101m anganjuri, kabintanan sig\u0101m amapatay. "
                            },
                            {
                                "text": "Kabiyaksahan sig\u0101m amaka'at, amasukkal. "
                            },
                            {
                                "text": "Mbal sig\u0101m ata'u angah\u0101p atawa amapagsulut. "
                            },
                            {
                                "text": "Halam aniya' pagmat\u0101w sig\u0101m tudju ni Tuhan.\u201d   "
                            },
                            {
                                "text": "  Kata'uwanta asal, ai-ai panoho'an ma deyom sara' in\u0101n bay pinat'nna'an saga a'a ya ma deyo'an sara', supaya halam aniya' makapanganda'awa bang kat\u014dngan dusa. Manjari tabowa manusiya' kamemon pinat'nna'an hukuman e' Tuhan."
                            },
                            {
                                "text": "Sabab halam to'ongan aniya' manusiya' binista abontol e' Tuhan ma sabab pameya'na ma panoho'an sara'. Saguw\u0101' sara' Tuhan ya po'onanna angkan tata'utam in kitam dusahan.   "
                            },
                            {
                                "text": "    Saguw\u0101' ma buwattina'an pinata'u kita bang buwattingga kapangampun Tuhan ma dusa manusiya', bo' supaya sig\u0101m tabista e'na abontol minsan ngga'i ka min pamogbog sara'. Tasulat asal ma deyom Kitab Tawrat maka Kitab Jabul pasal maksud Tuhan itu,"
                            },
                            {
                                "text": "hatina sai-sai angandol ma si Isa Al-Masi, minsan ai bangsa, niampun dusana ati abontol iya ma bistahan Tuhan. Halam aniya' kapagbidda'an manusiya',"
                            },
                            {
                                "text": "sabab makarusa sig\u0101m sali'-sali' ati halam aniya' maka'abut ni ka'adilan Tuhan."
                            },
                            {
                                "text": "Malaingkan pina'nda'an e' Tuhan lasana maka ase'na ni manusiya' minsan halam aniya' tongodna. Ati tahinang sig\u0101m abontol ma bistahanna, sali' halam bay makarusa, ma sabab kapangal'kkat sig\u0101m min hukuman dusa e' si Isa Al-Masi."
                            },
                            {
                                "text": "Bay pinalahil si Isa e' Tuhan bo' supaya amabu'us laha'na pangampun dusa manusiya', sasuku angandol ma iya. Buwatt\u0113' hinang Tuhan pama'nda'na kabontolanna, sabab halam bay inayna karusahan manusiya' ma waktu palabay, hal bay sabalanna."
                            },
                            {
                                "text": "Ta'nda' isab kabontol Tuhan ma buwattina'an, sabab aniya' na taluwa' hukuman ma sabab dusa manusiya'. Minn\u0113' magmattan in Tuhan abontol to'ongan, maka sasuku angandol ma si Isa abontol isab ma pang'nda' Tuhan.  "
                            },
                            {
                                "text": "  Jari bang buwatt\u0113' kahinangan Tuhan ma kitam, mbal na kita makapagabbu pasal ai-ai bay hinangta. Kalu-kalu bang bay kita binista abontol ma sabab kapamogbogta ma sara', sag\u014d' ngga'i ka. Subay min pangandolta sadja ya angkan kita binista abontol e' Tuhan."
                            },
                            {
                                "text": "Atampal du, ya po'on manusiya' tabista abontol e' Tuhan, min pangandolna sadja, ngga'i ka min pamogbogna ma sara'."
                            },
                            {
                                "text": "Arai' pangannalbi in Tuhan itu pagtuhanan e' bangsa Yahudi sadja, sag\u014d' ngga'i ka. Pagtuhanan iya sampay e' bangsa ngga'i ka Yahudi,"
                            },
                            {
                                "text": "sabab dakayu' du Tuhan. Bangsa Yahudi maka bangsa kasehe', sali'-sali' du sig\u0101m binista abontol e' Tuhan, sasuku sig\u0101m angandol ma si Isa."
                            },
                            {
                                "text": "Kalu yukbi in sara' Tuhan in\u0101n subay tinimanan pagka aniya' na pangandolta ma si Isa. Sag\u014d' mbal is\u0101b, sabab bang si Isa ya pangandolanta, gom pa'in isbatta sara' Tuhan.    "
                            }
                        ]
                    },
                    {
                        "verses": [
                            {
                                "text": "    Manjari ai na pam\u016bngta pasal bay kalabayan si Ibrahim, ya pag'mma'an pangkattam Yahudi?"
                            },
                            {
                                "text": "Saupama si Ibrahim, bang iya bay binista abontol e' Tuhan ma sabab ah\u0101p kahinanganna, aniya' pamantugna ma baranna. Saguw\u0101' halam aniya' pamantuganna ma pang'nda' Tuhan, sabab ngga'i ka min kahinanganna ya angkan iya binista abontol."
                            },
                            {
                                "text": "Entomunbi bay tasulat ma deyom Kitab, ya yuk-i, \u201cBay am'nnal si Ibrahim ma Tuhan, ati binista iya abontol sabab min kapam'nnalna.\u201d"
                            },
                            {
                                "text": "Saupama bang aniya' a'a maghinang ni a'a dakayu' bo' ginadjihan, mbal yukta in gadji in\u0101n hal paglasa ma iya. Tu'ud gadjina, tongod hulas-sangs\u0101'na. Bang halam aniya' hinangna, halam du aniya' tongodna."
                            },
                            {
                                "text": "Buwattitu isab hatulanna: bang a'a mbal angandol ma hinangna, sag\u014d' angandol ma Tuhan ya amuwan ka'adilan ma manusiya' baldusa, in a'a in\u0101n binista abontol e' Tuhan ma sabab pangandolna."
                            },
                            {
                                "text": "Buwatt\u0113' du isab bissala si Da'ud, waktu kapamissalana pasal kalasig a'a bang binista abontol e' Tuhan ma halam aniya' hinang ah\u0101p pasangdolanna. Yukna he',  "
                            },
                            {
                                "text": "\u201cAheya kah\u0101pan ma sasuku niampun kala'atanna, maka sasuku pinapasan paldusahanna. "
                            },
                            {
                                "text": "Aheya kah\u0101pan ma iya bang mbal ni'itung dusana e' Tuhan.\u201d   "
                            },
                            {
                                "text": "  Kalu pangannalbi in kah\u0101pan ya binissala e' si Da'ud itu pamasuku' ma saga Yahudi sadja, pagka bangsa magislam. Ngga'i ka, sabab pamasuku' isab sampay ma bangsa kasehe', ya mbal magislam. Bay na sambatku si Ibrahim dah\u016b in\u0101n, in iya bay binista abontol e' Tuhan ma sabab pam'nnalna."
                            },
                            {
                                "text": "Na, sumiyan bay kapamista Tuhan itu? Dah\u016b min kapagislam ma si Ibrahim, atawa damuli? Kata'uwanta, si Ibrahim bay tabista abontol e' Tuhan dah\u016b lagi' min bay kapagislam ma iya."
                            },
                            {
                                "text": "Bay iya am'nnal ma janji' Tuhan dah\u016b bo' yampa ni'islam tanda' palsaksi'an in iya bay tabista abontol e' Tuhan ma halam gi' bay ni'islam. Manjari itu si Ibrahim sali' hantang pag'mma'an a'a kamemon ya magpam'nnal ma Tuhan, sasuku tabista abontol e' Tuhan minsan halam bay makalabay pagislam."
                            },
                            {
                                "text": "Pag'mma'an isab si Ibrahim ma sasuku bay magislam, ngga'i ka ma saukat na ni'islam, saguw\u0101' ma sabab panunud sig\u0101m ma si Ibrahim, ya bay angandol ma Tuhan ma halam gi' bay ni'islam.  "
                            },
                            {
                                "text": "  Na aniya' bay janji' Tuhan ma si Ibrahim ma masa awal e', in iya maka saga panubu'na subay pinusaka'an kaluha'an dunya itu. Ya po'on si Ibrahim nijanji'an buwatt\u0113', ngga'i ka min pamogbogna ma sara' sag\u014d' min pangandolna ma Tuhan, angkan iya binista abontol."
                            },
                            {
                                "text": "Bang hal a'a amogbogan sara' ya panganjanji'an pusaka', halam du aniya' p\u016bs pangandolta ma Tuhan. Maka janji' Tuhan in\u0101n halam aniya' kamaujuranna bang sara' ya subay binogbogan."
                            },
                            {
                                "text": "Sabab hatina, in sara' itu amuwan palsababan ma mulka' Tuhan. Bang bay halam aniya' sara' halam aniya' bay makalanggal iya.  "
                            },
                            {
                                "text": "  Angkan yukta in panganjanji' Tuhan subay ajatu labay min pangandol manusiya'. Ati minn\u0113' atayudtud, in janji'na ngga'i ka hal tungbas, saguw\u0101' pamusaka'na ma saga panubu' si Ibrahim kamemon. Ngga'i ka sadja ma bangsa Yahudi, ya amogbogan sara' itu, saguw\u0101' ma a'a kamemon sasuku angandol ma Tuhan buwat bay pangandol si Ibrahim. Jari pag'mma'antam si Ibrahim,"
                            },
                            {
                                "text": "buwat tasulat ma Kitab, ya yuk-i, \u201cHinangta ka pag'mma'an saga kabangsa-bangsahan kamemon.\u201d Jari pag'mma'antam si Ibrahim bang ma bistahan Tuhan, sabab am'nnal iya ma Tuhan, in iya makapakallum a'a magpatayan maka amaniya' ai-ai bay halam aniya', min pangallamna sadja.  "
                            },
                            {
                                "text": "  Bin'nnal e' si Ibrahim janji' Tuhan, ati angagad iya ma halam aniya' niholat. Angkan iya wajib pag'mma'an e' kamemon bangsa, buwat bay panganjanji' Tuhan ma iya. Buwattitu ya tasulat ma deyom Kitab, yuk-i, \u201cYa heka tubu'nu buwat du heka bitu'un.\u201d"
                            },
                            {
                                "text": "Ya umul si Ibrahim waktu bay kapanganjanji' Tuhan ma iya marai' na dahatus tahun, saguw\u0101' halam apinda pangandolna minsan tapikilna baranna in\u0101n agon-agon amatay na. Sampay h'ndana si Sara, mbal na maka'anak,"
                            },
                            {
                                "text": "sag\u014d' halam iya bay pahondong angandol ma Tuhan. Halam aniya' pagduwa-duwana pasal bay janji' Tuhan e', sag\u014d' pas\u014dng gom pa'in pangandolna maka e'na magmahaldika'an Tuhan."
                            },
                            {
                                "text": "Tatantuna asal in Tuhan makaga'os du angahinang ai-ai bay panganjanji'na."
                            },
                            {
                                "text": "Angkan si Ibrahim bay binista abontol e' Tuhan, ma sabab pangandolna."
                            },
                            {
                                "text": "Maka ngga'i ka hal si Ibrahim bay pinagsulat in\u0101n, ya yuk-i, \u201cbinista iya abontol e' Tuhan.\u201d"
                            },
                            {
                                "text": "Sampay kitam, sabab tahinang kitam abontol ma bistahan Tuhan, sasuku kitam am'nnal ma iya, ya bay amakallum Pangh\u016b'tam si Isa min kamatay."
                            },
                            {
                                "text": "Bay tinukbalan si Isa pinapatay ma sabab dusatam, maka pinakallum iya pab\u012bng e' Tuhan supaya kitam binista abontol.    "
                            }
                        ]
                    },
                    {
                        "verses": [
                            {
                                "text": "    Manjari itu, pagka niampun na kitam sampay nihinang abontol ma bistahan Tuhan ma sabab pangandoltam, magkah\u0101p na kitam maka iya, min bay tahinang e' Pangh\u016b'tam si Isa Al-Masi."
                            },
                            {
                                "text": "Pinananaman kitam kaheya tabang Tuhan ma sabab pangandoltam ma si Isa, ati pataptapantam tabang itu buwattina'an. Magk\u014dg-koyag kitam sabab aniya' holatantam in kitam pinahampitan kasahaya'an Tuhan."
                            },
                            {
                                "text": "Ngga'i ka isab hal pakaradja'an sin\u014dng ya amuwan kak\u014dgan, sampay pakaradja'an ma buwattina'an minsan kitam ma deyom katiksa'an, sabab kata'uwantam isab, bang kalabayantam katiksa'an pas\u014dng lagi' kasandaltam."
                            },
                            {
                                "text": "Bang kitam anandal, ka'amuhan du Tuhan ma kaul-pi'iltam. Maka bang iya ka'amuhan, tantu aniya' holatantam ah\u0101p."
                            },
                            {
                                "text": "Halam aniya' pagsusunantam bang buwatt\u0113' kaholatantam, sabab itiya' 5 asal Tuhan pinat'nna' ma deyom pangatayantam, labay min R\u016b Sussi ya pamuwan e' Tuhan.  "
                            },
                            {
                                "text": "  Sabab hatina, ma waktu bay panugila' e' Tuhan, waktu halam aniya' ga'ostam, bay amatay Al-Masi ganti' saga a'a baldusa."
                            },
                            {
                                "text": "Alahang aniya' manusiya' lilla' amatay ganti' sehe'na minsan painay ka'adilna. Kalu-kalu bang a'a ah\u0101p to'ongan kasuddahanna, ya aniya' makatawakkal amatay ma pasalna."
                            },
                            {
                                "text": "Saguw\u0101' pina'nda'an kitam e' Tuhan bang buwattingga heya lasana ma kitam, sabab amatay Al-Masi ganti'tam, ma waktu lagi' kitam masi ma deyom karusahan.  "
                            },
                            {
                                "text": "  Na, pagka kitam abontol ma bistahan Tuhan ma sabab kamatay si Isa, manantuhi kitam lappasan e'na min mulka'na."
                            },
                            {
                                "text": "Magh\u0101p na kitam maka Tuhan sabab min kamatay Anakna, waktu lagi' kitam masi amantahan Tuhan. Na, bang kitam nih\u0101p e' Tuhan ma sabab kamatay Anakna, palabi gi' kalappastam ma sabab kallumna pabalik."
                            },
                            {
                                "text": "Maka ngga'i ka hal e'-i. Aniya' gi' isab kak\u014dgantam aheya ma sabab bay tahinang e' si Isa Al-Masi Pangh\u016b'tam, angkan kitam magh\u0101p na maka Tuhan.   "
                            },
                            {
                                "text": "    Na, aniya' dangan manusiya' bay makarusa, ya po'on aniya' dusa ma dunya itu. Bay iya makahinang dusa, ati minn\u0113' aniya' kamatay ma dunya. Ya kamattihanna aniya' kamatay ma manusiya' kamemon, sabab magdusa kitam kamemon."
                            },
                            {
                                "text": "Ma halam gi' aniya' sara' bay pamuwan ma si Musa e' Tuhan, aniya' asal dusa ma dunya itu. Sag\u014d' sat'ggol halam aniya' sara' pinal'ngngan, in dusa sig\u0101m mbal ka\u014dnan langgal sara'."
                            },
                            {
                                "text": "Malaingkan in binangsa manusiya' kamemon min si Adam sampay ni si Musa bay kapagbaya'an he' kamatay. Beya' isab saga a'a ya mbal magsali' dusa sig\u0101m maka bay dusa si Adam waktu kapanagga'na panoho'an Tuhan.   Si Adam itu sali' suntu'an pang\u0101'antam panghati pasal a'a dangan ya pi'itu ni dunya ma llaw damuli."
                            },
                            {
                                "text": "Sag\u014d' at\u0101 pagbidda'an dusa si Adam maka kah\u0101pan ya pamuwan kitam e' Tuhan. Magpatayan bangsa manusiya' ma sabab dusa a'a dakayu' in\u0101n, sag\u014d' ballabi-labihan kah\u0101pan Tuhan ya pangahilasna ma manusiya' labay min kasi-lasa si Isa Al-Masi, ya a'a dakayu' itu."
                            },
                            {
                                "text": "L\u0101gi, magbidda' ya pamuwan e' Tuhan maka kamattihan dusa si Adam. Dakayu' du dusa bay tahinang e'na ati minn\u0113' kitam kamemon kat\u014dngan dusa. Saguw\u0101' sadd\u012b kah\u0101pan ya pangahilas Tuhan ma manusiya' supaya sig\u0101m tabistana abontol, minsan landu' aheka paldusahan bay tahinang sig\u0101m."
                            },
                            {
                                "text": "Hatina, in manusiya' kamemon kapagbaya'an na pa'in e' kamatay ma sabab dusa a'a dangan, malaingkan in kamatay itu mbal maka'atu ma kabontolan atay ya pamuwan e' Tuhan ma sasuku anaima' ase'na maka lasana. Ya kamaujuranna, sasuku makataima' kasi-lasa itu tahinang sali' sultan makapagbaya' ma dusa, sabab min a'a dakayu', ya si Isa Al-Masi.  "
                            },
                            {
                                "text": "  Ya hatulanna, dakayu' du dusa tahinang e' dangan a'a, jari hukuman Tuhan ya kamattihanna ma saga a'a kamemon. Damikiyanna, dakayu' du hinang abontol tahinang e' a'a dangan, jari kabontolan maka kallum kakkal ma a'a kamemon ya kamattihanna."
                            },
                            {
                                "text": "Dakayu' du a'a bay anagga' panoho'an Tuhan, ati aheka tabowa angandusa ma sabab iya ya panunuran. Damikiyanna isab ma damuli itu, dakayu' du a'a bay ameya' ma panoho'an Tuhan, ya si Isa Al-Masi, ati aheka tahinang abontol ma bistahan Tuhan labay min si Isa he'.  "
                            },
                            {
                                "text": "  Na, pagka dusahan asal saga manusiya', aniya' sara' bay pinat'nna' e' Tuhan bo' supaya kak'nnopan kalanggal sara' sig\u0101m. Saguw\u0101' minsan buwattingga kosog dusa manusiya', palabi lagi' lasa maka ase' Tuhan ma sig\u0101m."
                            },
                            {
                                "text": "Jari in binangsa manusiya' kamemon bay kapagbaya'an asal e' dusa sig\u0101m, ati kamatay ya kamattihanna. Saguw\u0101' kapagbaya'an na kitam e' lasa maka ase' Tuhan, ati kallum kakkal ya kamattihantam, sasuku kitam tabista abontol e' Tuhan ma sabab bay kahinangan si Isa Al-Masi Pangh\u016b'tam.    "
                            }
                        ]
                    },
                    {
                        "verses": [
                            {
                                "text": "    Na, buwattingga? Pasangdantam bah\u0101' kabaya'antam magdusa, bo' supaya pas\u014dng lagi' ase' maka lasa Tuhan."
                            },
                            {
                                "text": "Tantu mbal! Sabab kitam itu sali' hantang a'a amatay, ya mbal na makapagdusa, angkan kitam subay ang'bba min dusa."
                            },
                            {
                                "text": "Sabab kata'uwanbi, bay kitam pinandi tanda' saksi' in kitam lamud na ma si Isa Al-Masi, ati minn\u0113' aniya' lamudtam ma kamatayna."
                            },
                            {
                                "text": "Hatina to'ongan, sali' kitam hantang paunung na ma Al-Masi kinubul maka iya, pagka buwatt\u0113' kapamandi ma kitam. Sali' kitam da-kamatay maka iya, bo' supaya kita kabuwanan kallum baha'u buwat bay pamakallum iya min kawasa Mma'na Tuhan.  "
                            },
                            {
                                "text": "  Sabab hatina, bang kitam parongan amatay maka si Isa, tantu kitam magdongan maka iya pinakallum pabalik."
                            },
                            {
                                "text": "Kata'uwantam isab, in kajarihantam tagna' wa'i pinapatay ma h\u0101g magbeya' maka Al-Masi, bo' supaya pahalam kala'atantam. Jari mbal na kitam tabowa binanyaga' pab\u012bng e' saga dusatam,"
                            },
                            {
                                "text": "sabab sai-sai amatay apuwas na min hukuman dusa."
                            },
                            {
                                "text": "Bang kitam bay parongan ma Al-Masi ma kamatayna, am'nnal du kitam in kitam parongan ma iya ma kallumna."
                            },
                            {
                                "text": "Sabab kata'uwanta Al-Masi, in iya bay pinakallum pab\u012bng min kamatay, angkan mbal na magkamatay pabalik. Puwas na iya min kamatay sampay ni kasaumulan."
                            },
                            {
                                "text": "Min t'dda du iya bay amatay bo' supaya kapuwasanna paldusahan manusiya' kamemon. Saguw\u0101' in kallumna buwattina'an ma okoman Tuhan na.  "
                            },
                            {
                                "text": "  Ya du ka'am, subay bistahunbi baranbi sali' hantang a'a amatay, ang'bba na min katagihanna magdusa. Allum na kam bang harap ni Tuhan, ma sabab si Isa Al-Masi ya parakayu'anbi."
                            },
                            {
                                "text": "Angkan kam subay mbal kapagagihan e' dusa indaginis, bo' mbal beya'bi napsubi."
                            },
                            {
                                "text": "Paggatunbi baya' ginhawa-baranbi bo' kam mbal tabowa angahinang kala'atan. Pamalilla'unbi baranbi ni Tuhan, sabab a'a kam bay pinakallum e'na pab\u012bng min kamatay. In ginhawa-baranbi ilu subay pamasuku'bi ni iya paglagina ma kahinangan abontol."
                            },
                            {
                                "text": "Da'a kam magpasagad pinagagihan e' dusabi, sabab puwas na kam min kal'ngnganan sara'. Ma gomgoman Tuhan na kam, kaniya'an ka'ase'na maka kalasana.   "
                            },
                            {
                                "text": "    Na, ai lagi'? Angandusa bah\u0101' kitam ma sabab apinda min kal'ngnganan sara' ni ase' maka lasa Tuhan? Tantu mbal."
                            },
                            {
                                "text": "Kata'uwanbi du, bang kam saupama magpatiata ni a'a dakayu', pinagbaya'an kam e'na sabab atana kam. Ati bang dusa ya pa'atahanbi, kamatay ya kamattihanna. Bang kabaya'an Tuhan ya pa'atahanbi, na, kabontolan atay ya kamattihanna."
                            },
                            {
                                "text": "Angkan aheya pagsukulan ni Tuhan! Tagna', bay kam tabanyaga' e' dusa, sag\u014d' makakale pa'in kam ma pamandu' ya pangandolanbi na, magt\u016by beya'bi magatay-pote'."
                            },
                            {
                                "text": "Jari pinaluhaya na kam min dusa bay pamanyaga'an ka'am tagna', ati banyaga' Tuhan na kam maghinang kabontolan.  "
                            },
                            {
                                "text": "  Amaralil aku pasal banyaga' maka nakura' bo' supaya tahatibi, sabab kulang lagi' akkalbi. Ma waktu tagna' in\u0101n bay kam magpar\u016bl binanyaga' e' dusabi, ya po'on kam maghinang kasabulan maka kala'atan duhun manduhun. Saguw\u0101' buwattina'an Tuhan ya pagbanyaga'anbi, angkan kam maghinang ai-ai abontol ya makasussi pangatayanbi."
                            },
                            {
                                "text": "Sat'ggol kam sapantun banyaga' abowa-bowa e' ba'anan dusabi, mbal kam pasoho' maghinang kabontolan."
                            },
                            {
                                "text": "Makaiya'-iya' ya bay kahinanganbi tagna', bang isab tapikilbi ma buwattina'an. Ai bay paluntunganna? Tantu halam, sabab kamatay ya kamattihanna."
                            },
                            {
                                "text": "Sag\u014d' ma buwattina'an tapuwas na kam e' Tuhan min dusa, ati banyaga'na na kam. Ya paluntunganbi atay asussi tudju ni iya, maka kallum kakkal ya kamattihanna."
                            },
                            {
                                "text": "Tagna', bay kitam tabanyaga' e' dusa ati kamatay ya tungbasna, saguw\u0101' kallum kakkal ya pangahilas Tuhan ma kitam bang si Isa Al-Masi Pangh\u016b'tam ya pameya'antam.    "
                            }
                        ]
                    },
                    {
                        "verses": [
                            {
                                "text": "    Saga danakanku magpangandol ma si Isa, tantu kam makahati ma song pah'llingku itu sabab biyaksa du kam ma bowahan sara'. Kapagbaya'an kita e' sara'-manara' t'ggolta allum, sag\u014d' puwas kita min sara' bang amatay na."
                            },
                            {
                                "text": "Saupama d'nda taga-h'lla, wajib iya magp\u016bn maka h'llana t'ggolna allum. Saguw\u0101' bang h'llana amatay na, apuwas na iya min hatulan sara' pasal a'a maglakibini."
                            },
                            {
                                "text": "Bang d'nda in\u0101n ganta' parakayu' ni l'lla sadd\u012b hinabu masi allum paghola'na tagna', makalanggal iya sara' sabab angaliyu-lakad. Saguw\u0101' bang amatay h'llana ati magp\u016bn iya maka l'lla sadd\u012b, mbal ka\u014dnan pangaliyu-lakad sabab apuwas na iya min bowahan sara' he'.  "
                            },
                            {
                                "text": "  Buwatt\u0113' isab ma ka'am, saga dauranakanku. Apuwas na kam min sara' tasulat si Musa. Sali' kam hantang a'a magpatayan sabab dambeya'an na kam maka Al-Masi ma kamatayna. Bay iya pinakallum pab\u012bng, manjari suku'na na kam bo' supaya kam maghinang ah\u0101p ma Tuhan sadja."
                            },
                            {
                                "text": "Ma waktu tagna', in ginhawa-baranta itu bay kapagbaya'an e' kajarihanta tagna'. Karuhunan gom pa'in napsuta pagka subay anagga' ma sara', jari kamatay ya kamattihanna."
                            },
                            {
                                "text": "Sag\u014d' buwattina'an alimaya na kita min kal'ngnganan sara' sabab hantang kita bay amatay, ati ang'bba na min dusa ya bay magbaya'an kita ma waktu tagna'. Ma buwattitu sadd\u012b na pameya'ta ma Tuhan. Ngga'i ka kal'ngnganan sara' ya beya'ta saguw\u0101' kal'ngnganan baha'u, ya min R\u016b Tuhan.   "
                            },
                            {
                                "text": "    Manjari ai pamikilta pasal sara' itu? Dusahan bah\u0101'? Tantu mbal. Atampal du, ya angkan kata'uwanku dusa maka kamattihanna, ma sabab aniya' sara' amata'u aku. Bay aku a'awam pasal napsu itu, manda' aniya' panoho'an sara' amata'u aku, ya yuk-i, \u201cWajib kam da'a anganapsuhan alta' pagkahibi.\u201d"
                            },
                            {
                                "text": "Sag\u014d' makata'u pa'in aku min sara' in napsu itu dusahan asal, luh\u016by pas\u014dng saga dusa ma deyom ginhawa-baranku maka pak'nnop napsuku indaginis. Hatina, sat'ggol bay halam aniya' sara' mbal kinata'uwan in kitam dusahan."
                            },
                            {
                                "text": "Ah\u0101p asal palasahanku ma waktu tagna' pagka halam aniya' tata'uku pasal sara', ati pangannalku in aku a'a ah\u0101p. Sag\u014d' pagta'uku pa'in pasal sara' Tuhan itu, magt\u016by kata'uwanku aheya kasalla'anku, maka patut aku pinat'nna'an hukuman ni kamatay."
                            },
                            {
                                "text": "Jari minn\u0113' aheya kasusahanku. Sara' itu bay panganiyat Tuhan ma binangsa manusiya' supaya sig\u0101m binowa ni kallum, saguw\u0101' ma kasulayanku, in sara' itu hal amowa aku ni kamatay sabab dusahan aku."
                            },
                            {
                                "text": "Sali' aku nirupang e' dusaku sabab pangannalku in panoho'an sara' ta'anggapku du, sag\u014d' mbal. Jari pinat'nna'an aku hukuman ni kamatay sabab min sara' itu.  "
                            },
                            {
                                "text": "  Ah\u0101p asal sara' si Musa sabab min Tuhan du. Abontol maka ah\u0101p panoho'anna kamemon."
                            },
                            {
                                "text": "Jari taluwa' bah\u0101' bang yukta in sara' ah\u0101p ya amowa aku ni kamatay? Tantu mbal. In sara' ah\u0101p itu hal pamabukisan dusaku bo' takil\u0101ku to'ongan. Dusaku ya amowa aku ni kamatay. Talhakit to'ongan in dusa itu mamarahi ala'at, ma sabab sara'.   "
                            },
                            {
                                "text": "    Kata'uwantam in sara' itu deyo' bay min R\u016b Tuhan. Saguw\u0101' aku itu manusiya' sadja, tabanyaga' na pa'in e' dusaku."
                            },
                            {
                                "text": "Mbal to'ongan tahatiku kaul-pi'ilku itu, sabab bang aku bilahi angahinang ah\u0101p, sali' aniya' ma ginhawaku makabimbang. Ya balikna, bang aniya' mbal kabaya'anku nihinang, ya he' tahinangku."
                            },
                            {
                                "text": "Jari bang aku ganta' ab'nsi ma hinang ala'at ya asal hinangku, angaho' du aku in sara' Tuhan ah\u0101p du."
                            },
                            {
                                "text": "Ngga'i ka itikadku to'ongan ya angahinang kala'atan ya kab'nsihanku he', tu'ud aku abowa-bowa e' dusa ya pat'nna' ma deyom kajarihanku."
                            },
                            {
                                "text": "Kata'uwanku du, halam aniya' ah\u0101p ma deyom baranku, hatina ma kajarihanku itu, sabab minsan kabaya'anku angahinang ah\u0101p, mbal ta'anggapku."
                            },
                            {
                                "text": "Mbal tahinangku kah\u0101pan ya angutku, sag\u014d' ya na pa'in hinangku kala'atan mbal kabaya'anku."
                            },
                            {
                                "text": "Jari bang aku ganta' angahinang ai-ai ya mbal makasulut atayku, hatina ngga'i ka d\u012b baranku ya angahinang in\u0101n, tu'ud aku tabowa-bowa e' dusa ya ma deyom kajarihanku itu.  "
                            },
                            {
                                "text": "  Buwattitu ya kal'ngngananna bang aku ganta' bilahi maghinang ah\u0101p, maumu aku tabowa-bowa maghinang ala'at."
                            },
                            {
                                "text": "Ma itikadku sadja landu' aku kasulutan ma sara' Tuhan,"
                            },
                            {
                                "text": "saguw\u0101' pag'nda'ku pa'in ni deyom ginhawa-baranku, sadd\u012b isab kal'ngngananna. Sabab aniya' na pa'in la'at ma deyom kajarihanku magsagga' maka sara' Tuhan ya makasulutan aku. Minn\u0113' aku binanyaga', pinagagihan na pa'in e' dusa ya amowa na pa'in ma deyom ginhawa-baranku."
                            },
                            {
                                "text": "All\u0101! Mbal manjari susaku! Sai bah\u0101' anabang aku supaya aku makapuwas min kajarihan ala'at itu, sabab itiya' aku binowa ni kamatay?"
                            },
                            {
                                "text": "Magsukul ni Tuhan, itiya' anabang si Isa Al-Masi Pangh\u016b'tam!   Na ya du ilu kasusahanku: makaisbat aku sara' Tuhan ma deyom pikilanku, sag\u014d' abowa-bowa aku magdusa pagga kapagbaya'an kajarihanku e' dusa.    "
                            }
                        ]
                    },
                    {
                        "verses": [
                            {
                                "text": "    Malaingkan buwattina'an, pagka kitam s\u014dd si Isa Al-Masi na, mbal na kapat'nna'an hukuman Tuhan."
                            },
                            {
                                "text": "Apuwas na kitam min kal'ngnganan dusa maka min kamatay ya kamattihanna, sabab ameya' na kitam ma kal'ngnganan R\u016b Tuhan. Tabowa kitam ni kallum pagka si Isa Al-Masi ya parakayu'antam."
                            },
                            {
                                "text": "Halam aniya' ga'osan sara' pamapuwas kitam min pagbaya'an dusa, sabab manusiya' sadja kitam mbal makabogbogan sara'. Sag\u014d' Tuhan ya makaga'os. Pinapi'itu e'na Anakna lissi pamapuwas ba'anan dusatam. Daisi iya maka kitam, ati iya ya kat\u014dngan dusa ganti' min kitam."
                            },
                            {
                                "text": "Buwatt\u0113' hinang Tuhan supaya tatuman kamemon ya tasulat ma panoho'an-sara' sabu pa'in kitam ang'bba min napsutam bo' ameya' ma kabaya'an R\u016b Sussi.  "
                            },
                            {
                                "text": "  Sai-sai angand\u016bl ma napsu baranna kapagbaya'an du e' napsu. Sai-sai ameya' ma kabaya'an R\u016b Sussi, kapagbaya'an du e' R\u016b Sussi."
                            },
                            {
                                "text": "Bang a'a abowa-bowa pikilanna e' napsu baranna, kamatay ya kamattihanna, sag\u014d' bang kapagbaya'an pikilanna e' R\u016b Sussi, kallum kakkal ya kamattihanna maka kasannangan deyom atay."
                            },
                            {
                                "text": "Manjari bang a'a abowa-bowa e' napsuna, sagga'na Tuhan pagga mbal magmaluluy ma panoho'anna. Maka minsan iya bilahi ameya', mbal to'ongan ta'anggapna."
                            },
                            {
                                "text": "Bang a'a abowa-bowa e' napsuna, mbal tasulutna Tuhan.  "
                            },
                            {
                                "text": "  Malaingkan ka'am ilu mbal na abowa-bowa e' napsubi buwat bay kajarihanbi tagna', saguw\u0101' R\u016b Tuhan ya pameya'anbi na ma ai-ai kabaya'anna, pagka ilu na iya pat'nna' ma deyom ataybi. Sai-sai halam kaniya'an R\u016b Tuhan e' Al-Masi, ngga'i ka iya suku' Al-Masi."
                            },
                            {
                                "text": "Magkamatay baranbi sabab dusa, sag\u014d' minsan na, kabuwanan du kam kallum taptap min R\u016b Sussi bang ilu Al-Masi ma deyom ataybi, sabab tabista kam abontol e' Tuhan."
                            },
                            {
                                "text": "Bang pat'nna' ma ka'am R\u016b Tuhan, tantu kam pinakallum e' Tuhan buwat bay pamakallumna Al-Masi min kamatayna.  "
                            },
                            {
                                "text": "  Angkan yukku ma ka'am, saga dauranakanku, aniya' subay pagmatayantam sadd\u012b min kajarihan maka kanapsuhantam tagna'."
                            },
                            {
                                "text": "Sabab bang kitam ganta' abowa-bowa na pa'in, e' kajarihantam dusahan, kamatay ya kamattihanna. Saguw\u0101' bang paglagitam tabang min R\u016b Tuhan bo' bbahantam hinangtam ala'at, taptap du kallumtam."
                            },
                            {
                                "text": "Panganak Tuhan sasuku minaliman e' R\u016b Tuhan."
                            },
                            {
                                "text": "Sabab ngga'i ka umagad makat\u0101w-t\u0101w ya tasambuttam, sag\u014d' R\u016b Sussi ya angahinang kitam panganak Tuhan. Kawasa min iya isab, ya angkan kitam makatawakkal ang\u014dn \u2018Mma'\u2019 ma Tuhan."
                            },
                            {
                                "text": "Aniya' saksi' ma deyom palnyawahantam bay min R\u016b Sussi, angkan kitam makatantu in kitam tantu anak Tuhan."
                            },
                            {
                                "text": "Na, pagka kitam panganak Tuhan sab'nnal-b'nnal, pinahampitan kitam pusaka' ma llaw damuli. Magdakayu' kitam maka Al-Masi pinasambutan pusaka' itu, sabab bang kitam palamud ma kabinasahanna ma buwattina'an, palamud isab kitam ma kasahaya'anna bang ta'abut waktuna.   "
                            },
                            {
                                "text": "    Bang ma aku, mbal angatu kasigpitan ya kalabayantam buwattina'an ma kasahaya'an ya pinabukisan kitam ma sinos\u014dng."
                            },
                            {
                                "text": "Angagad ai-ai pinapanjari kamemon ma waktu kapamabukis e' Tuhan saga panganakna."
                            },
                            {
                                "text": "Sabab kamemon bay pinapanjari e' Tuhan kalungayan p\u016bsna, ngga'i ka min kabaya'an ai-ai pinapanjari itu, saguw\u0101' min kahandak Tuhan. Sabab aniya' niholat,"
                            },
                            {
                                "text": "hatina ma sinos\u014dng in bay pinapanjari kamemon pinalimaya du min kasigpitan ya kalabayanna ma buwattina'an, pagka magka'ndang du maka magkamatay du kamemon. Saguw\u0101' ma sinos\u014dng magdakayu' du bay pinapanjari kamemon itu maka panganak Tuhan, bang sig\u0101m pinabangsa sampay pinalimaya na min kasigpitan kamatay.  "
                            },
                            {
                                "text": "  Kata'uwanta, in kamemon pinapanjari itu magsalingg\u0101 asal sampay ni kabuwattina'an, buwat hantang d'nda kap'ddi'an bang song anganak."
                            },
                            {
                                "text": "Maka ngga'i ka hal ina'an-i, sampay kitam ya kabuwanan R\u016b Sussi e' Tuhan pangawalna, magsalingg\u0101 du isab sat'ggoltam angalagaran waktu pamabaha'u barantam. Bang ta'abut waktu ina'an pinatampal in kitam panganak Tuhan."
                            },
                            {
                                "text": "Ya na he' holatantam pagka lappasan na kitam min hukuman dusa. Halam gi' mattan, angkan ni\u014dnan \u2018holat\u2019. Mbal ka\u014dnan holat bang magmattan na."
                            },
                            {
                                "text": "Saguw\u0101' aniya' holatantam tantu minsan mbal gi' magmattan, ya angkan kitam mbal sinumu angagad.  "
                            },
                            {
                                "text": "  Pagapi' du R\u016b Sussi anabangan kitam bang mbal makakole'. Maumu kitam mbal ata'u bang buwattingga subay pangamu'-ngamu'tam ni Tuhan, sag\u014d' R\u016b Sussi ya anibahat ma sababtam, bo' arapun mbal tapagsuli-suli sibahatna."
                            },
                            {
                                "text": "Tatanding deyom pamikiltam e' Tuhan maka kasakupanna isab bang ai kinannal e' R\u016b Sussi, sabab palamud R\u016b Sussi itu angamu'an kitam suku' Tuhan kah\u0101pan, ma buwat kahandak Tuhan.  "
                            },
                            {
                                "text": "  Ya ko' itu kata'uwantam: nihinangan kitam kah\u0101pan e' Tuhan ma deyom pakaradja'an indaginis ah\u0101p-ala'at, pagka kitam alasa ma iya. Jari minsan buwattingga pakaradja'an ya kalabayantam, ah\u0101p sadja kaluwasanna."
                            },
                            {
                                "text": "Bay kitam tapene' e' Tuhan min awal lagi', ginanta' kitam subay anunud ma Anakna supaya iya pagsiyakahan ma dauranakanna manusiya' kamemon."
                            },
                            {
                                "text": "Sasuku bay ginanta' e' Tuhan anunud ma Anakna, pinene' isab e'na, maka sasuku ya pinene' binista e'na abontol. Sasuku isab abontol ma bistahanna binahagi'an du min deyom sahayana.   "
                            },
                            {
                                "text": "    Na, bang pikiltam bay pah'llingku-i, sali' halam aniya' sugpatna. Sabab bang Tuhan ya amogbogan kitam, mbal kitam takole' e' sai-na."
                            },
                            {
                                "text": "Halam bay ka'lloganna Anakna lissi, sag\u014d' sin\u014dngan e'na pinapatay ma pasalantam kamemon. Bang buwatt\u0113' kalasa Tuhan anukbalan Anakna, tantu kitam binuwanan e'na ai-ai makah\u0101p, luwas min kahilasanna."
                            },
                            {
                                "text": "Halam aniya' makatuna'an kitam ya pinene' e' Tuhan, sabab Tuhan ya amabontol itikadtam."
                            },
                            {
                                "text": "Angkanna halam aniya' amat'nna'an kitam kas\u0101'an pineh\u0113' ni deyom nalka'. Bay amatay si Isa Al-Masi ma sabab dusatam, ati pinakallum pab\u012bng e' Tuhan. Pinabangsa na iya ma buwattitu, pinatingk\u014d' ma bihing Tuhan tampal ni kowan, ati ina'an na iya magpatillot ma manusiya' maka Tuhan, angamu'an kitam tabang."
                            },
                            {
                                "text": "Manjari sai bah\u0101' amapagbutas kitam maka lasa Al-Masi? Tantu halam aniya'. Minsan ai kalabayantam, ai na kasusahan, ai na ka katiksa'an, ai na ka pagpuhinga' a'a, kasigpitan ka atawa kamiskinan, minsan ma deyom kapiligduhan, minsan kita pinapatay, tantu mbal apinda lasa Al-Masi ma kitam."
                            },
                            {
                                "text": "Saga kabinasahan in\u0101n tasulat asal ma deyom Kitab, ya yuk-i,  \u201cKasiya-siyahan kami sakahaba' llaw, hal angagad pinapatay ma sabab ka'a ya pameya'an. Sali' kami hantang hayop bili-bili ma pamista saga a'a, hal binowa sinumbali'.\u201d "
                            },
                            {
                                "text": "Saguw\u0101' mbal tapamagaytam saga pakaradja'an itu. Anganda'ug du kitam to'ongan ma sabab Al-Masi, ya alasa asal ma kitam."
                            },
                            {
                                "text": "Makatantu du aku, halam aniya' makaga'os amapagbutas kitam maka lasa Al-Masi, minsan ma kallumta maka ma kamatayta. Minsan bangsa mala'ikat atawa bangsa mananasat, minsan ai kalabayantam ma masa itu maka ma masa sin\u014dng, tantu kitam kinalasahan na pa'in."
                            },
                            {
                                "text": "Minsan ma diyata' maka minsan ma deyo', halam aniya' min bay pinapanjari kamemon makaga'os amapagbutas kitam maka lasa Tuhan, ya bay pina'nda'an ni kitam e' si Isa Al-Masi Pangh\u016b'tam.    "
                            }
                        ]
                    },
                    {
                        "verses": [
                            {
                                "text": "    B'nnal ya pah'llingku itu ma ka'am: mbal aku magputing sabab suku' Al-Masi aku. Anubali aku sab'nnal-b'nnal min atay pote', sabab kapagbaya'an aku e' R\u016b Sussi."
                            },
                            {
                                "text": "Makalandu' heya dukkaku. Kasangdanan sukkalku ma pasal pagkahiku bangsa Yahudi. Bang bay makajari, lilla' aku taluwa' mulka' Tuhan sampay pinaokat min Al-Masi, bang pa'in sig\u0101m angandol ma iya."
                            },
                            {
                                "text": "Makalandu' heya dukkaku. Kasangdanan sukkalku ma pasal pagkahiku bangsa Yahudi. Bang bay makajari, lilla' aku taluwa' mulka' Tuhan sampay pinaokat min Al-Masi, bang pa'in sig\u0101m angandol ma iya."
                            },
                            {
                                "text": "Panubu' si Isra'il asal sig\u0101m, bangsa suku' Tuhan. Bay sig\u0101m nihinang panganakna, maka pina'nda'an sahayana ma deyoman sig\u0101m. Aniya' kapagsulutan sig\u0101m maka Tuhan, maka kabuwanan sig\u0101m sara'na. Ma sig\u0101m ya hatulan pagta'at b'nnal maka panganjanji' Tuhan."
                            },
                            {
                                "text": "Tubu' asal sig\u0101m min saga pangkat Yahudi babantugun. Minn\u0113' du isab Al-Masi bang harap ni pangkat manusiya'. Tuhan ya magbaya' ma kamemon, patut sinanglitan salama-lama. Amin.  "
                            },
                            {
                                "text": "  Mbal isab yukku in janji' Tuhan ma bangsa Isra'il halam aniya' p\u016bsna. Sag\u014d' ya yukku, aniya' tubu' si Isra'il kasehe' mbal manjari ni\u014dnan bangsa suku' Tuhan."
                            },
                            {
                                "text": "Aniya' isab tubu' si Ibrahim mbal ka\u014dnan panganak Tuhan. Ya tubu' si Ibrahim sab'nnal-b'nnal subay binista ma buwat bay pangallam Tuhan ma iya, ya yuk-i, \u201cYa panubu'nu to'ongan subay min anaknu dangan ilu, min si Isa'ak.\u201d"
                            },
                            {
                                "text": "Bang pina'amu, aniya' panubu' si Ibrahim mbal ka\u014dnan panganak Tuhan."
                            },
                            {
                                "text": "Buwattitu bay panganjanji' Tuhan ma si Ibrahim, yukna, \u201cBang ta'abut waktuna, pabalik du aku pi'ilu ati maka'anak l'lla h'ndanu si Sara.\u201d  "
                            },
                            {
                                "text": "  Ngga'i ka hal si Ibrahim ya pagsambatku. Pikilunbi isab duwangan anak si Ripka. Da'mma' sig\u0101m, si Isa'ak ya pag'mma'an bangsa Yahudi."
                            },
                            {
                                "text": "Jari ma halam gi' palahil onde' in\u0101n, amissala Tuhan ni si Ripka, yukna, \u201cYa k'mbal siyaka ilu pinagagihan du e' siyali.\u201d Minn\u0113' kinata'uwan in kapamene' Tuhan min baya'na asal, ngga'i ka min kahinangan manusiya' ah\u0101p-ala'at. Sabab k'mbal in\u0101n halam gi' bay makahinang ai-ai ah\u0101p ka atawa ala'at, sabab masi ma deyom kandang. Manjari bang Tuhan ya amene', subay min palniyatanna."
                            },
                            {
                                "text": "Jari ma halam gi' palahil onde' in\u0101n, amissala Tuhan ni si Ripka, yukna, \u201cYa k'mbal siyaka ilu pinagagihan du e' siyali.\u201d Minn\u0113' kinata'uwan in kapamene' Tuhan min baya'na asal, ngga'i ka min kahinangan manusiya' ah\u0101p-ala'at. Sabab k'mbal in\u0101n halam gi' bay makahinang ai-ai ah\u0101p ka atawa ala'at, sabab masi ma deyom kandang. Manjari bang Tuhan ya amene', subay min palniyatanna."
                            },
                            {
                                "text": "Buwat du bay tasulat ma deyom Kitab pasal k'mbal itu, ya yuk-i, \u201cSi Yakub kalasahanku, si Esaw ya kab'nsihanku.\u201d  "
                            },
                            {
                                "text": "  Jari ai na pamikilta pasal kissa ina'an? Sowayta bah\u0101' Tuhan in pamene'na mbal abontol? Tantu mbal,"
                            },
                            {
                                "text": "sabab Tuhan ya magkahandak, buwat yukna ma si Musa,  \u201cMa'ase' aku ma sai-sai kabaya'anku, alasa aku ma sai-sai kabaya'anku.\u201d "
                            },
                            {
                                "text": "Na minn\u0113' tahatita, ngga'i ka min kabaya'anta manusiya' atawa min hulas-sangs\u0101'ta maghinang ah\u0101p ya angkan kita kina'ase'an e' Tuhan, sag\u014d' min baya'na du."
                            },
                            {
                                "text": "Aniya' isab bay tasulat ma deyom Kitab pasal pamissala Tuhan ni sultan ma lahat Misil ma masa awal e'. Yuk-i, \u201cAniya' kagunahanku ma ka'a, ya angkan ka g'llalku magsultan. Bay paluwasku kawasaku panganda'ug ka'a, bo' supaya abantug \u014dnku ma kaluha'an dunya.\u201d"
                            },
                            {
                                "text": "Jari itu manyatakan du, ma'ase' Tuhan ma sasuku kabaya'anna. Maka sasuku kabaya'anna subay atuwas k\u014dkna, patuwasna du.   "
                            },
                            {
                                "text": "    Kalu aniya' dakayu' min ka'am anganjawab, yuk-i, \u201cBang buwatt\u0113', bang hati' min kabaya'an Tuhan ya angkan a'a anuwas, angay iya subay sinoway e' Tuhan? Sabab halam aniya' makasagga' kabaya'an Tuhan.\u201d"
                            },
                            {
                                "text": "Atawakkal pah\u0101p ka anganjawab buwattilu! Manusiya' du ka, ati samlangnu Tuhan! Bang saupama kibut, aniya' bah\u0101' anamlang a'a bay angahinang iya, yukna, \u201cAngay aku hinangnu buwattitu?\u201d"
                            },
                            {
                                "text": "Kata'uwanta, ya a'a angahinang kibut itu taga-kapatut du ma tana' in\u0101n angahinang ai-ai kabaya'anna. Daginis du tana', sag\u014d' dabahagi'na nihinang kibut pangisihan llaw-llaw, maka dabahagi'na isab nihinang pagguna ahalga'.  "
                            },
                            {
                                "text": "  Buwatt\u0113' du isab ma Tuhan, taga-kapatut iya maghinang ai-ai kabaya'anna. Bilahi iya amatuwa' ka'astolna ma manusiya' baldusa bo' ta'nda' kaheya kawasana, daipara ni'imanan e'na saga a'a ka'astolanna minsan sig\u0101m patut pinataluwa'an mulka'."
                            },
                            {
                                "text": "Angkan saga manusiya' itu ni'imanan e' Tuhan sabab kabaya'anna subay tata'u e' a'a kamemon pasal kah\u0101pna ma saga a'a ka'ase'anna, ya sakapna supaya pinabangsa ma sinos\u014dng."
                            },
                            {
                                "text": "Kitam ko' in\u0101n, a'a pinene' e' Tuhan min bangsa Yahudi, sampay isab min saga bangsa kamemon."
                            },
                            {
                                "text": "Buwattitu pamissala Tuhan bay tasulat e' nabi Hoseya, yuk-i,  \u201cSaga a'a ngga'i ka bay a'aku tagna', \u014dnanku a'a suku'ku buwattina'an. Ya bangsa halam bay kalasahanku, \u014dnanku na bangsa kalasahanku.\u201d "
                            },
                            {
                                "text": "Maka itu gi':  \u201cMah\u0113' ma lahat bay pamah'llinganku sig\u0101m in sig\u0101m ngga'i ka suku'ku, mah\u0113' du isab sig\u0101m \u014dnanku panganak Tuhan, ya Tuhan kakkal salama-lama.\u201d "
                            },
                            {
                                "text": "Buwattitu isab ya tasulat e' nabi Isaya ma pasal bangsa Isra'il, yuk-i,  \u201cIn bangsa Isra'il itu, minsan heka sig\u0101m sali' solagan gusung ma bihing tampe, akulang sig\u0101m makapuwas min mulka' Tuhan. "
                            },
                            {
                                "text": "Sabab pinuspusan e' Tuhan hukumanna ni dunya, mbal katangguhan.\u201d "
                            },
                            {
                                "text": "Buwat bay pangallam si Isaya isab ma masa awal, ya yuk-i,  \u201cBang kitam halam bay kinapinan tubu' e' Tuhan Sangat Kawasa, bay du kitam alaglag kamemon, buwat a'a min kauman Sodom maka kauman Gomora.\u201d    "
                            },
                            {
                                "text": "    Manjari ai yukta pasal bay sambatanku baha'u si'? Ya itu: saga a'a ngga'i ka Yahudi, ya halam bay angangut ma kabontolan atay, angandol na ma Al-Masi jari abontol na sig\u0101m ma pang'nda' Tuhan."
                            },
                            {
                                "text": "Saguw\u0101' saga bangsa Isra'il, ya bay amanuyu'an sara' si Musa pang\u0101'an sig\u0101m kabontolan atay, halam tabista abontol e' Tuhan."
                            },
                            {
                                "text": "Angay bah\u0101'? Sabab hinang baran sig\u0101m ya pasangdolan sig\u0101m, ngga'i ka pangandol ni Tuhan. Sapantun sig\u0101m a'a makarugtul ni \u2018batu parugtulan\u2019,"
                            },
                            {
                                "text": "buwat tasulat ma deyom Kitab, ya yuk-i,  \u201cAniya' batu bay pat'nna'ku ma da'ira Siyun, batu parugtulan a'a, batu pamah'bba'an. Saguw\u0101' sasuku angandol ma iya, halam to'ongan aniya' kapagsusunanna.\u201d    "
                            }
                        ]
                    },
                    {
                        "verses": [
                            {
                                "text": "Saga dauranakanku bebeya'an si Isa, ya pagmatayanku to'ongan pagkahiku bangsa Yahudi, bang pa'in sig\u0101m lappasan bo' makas\u014dd ni deyom sulga'. Ya ko' ina'an pangamu'-ngamu'ku ni Tuhan."
                            },
                            {
                                "text": "Makasaksi' aku ma pasal katuyu' sig\u0101m ma Tuhan, sag\u014d' halam tahati e' sig\u0101m bang ai kataluwa'anna."
                            },
                            {
                                "text": "Halam tahati sig\u0101m bang buwattingga e' Tuhan angampun dusa, maka e'na amuwan kabontolan ma manusiya'. Angusul sig\u0101m ma agama sig\u0101m, ati mbal anambut kabontolan ya pamat'nna' Tuhan ma sig\u0101m."
                            },
                            {
                                "text": "Ya sara' bay tasulat e' si Musa taga-katumanan na pagka makapi'itu na Al-Masi, manjari sai-sai angandol ma iya ni\u014dnan abontol e' Tuhan.   "
                            },
                            {
                                "text": "    Aniya' isab tasulat e' si Musa pasalan a'a amogbogan sara' supaya binista abontol e' Tuhan. Yuk sulat e', \u201cSai-sai angahinang panoho'an sara' itu, aniya' kallumna kakkal.\u201d"
                            },
                            {
                                "text": "Aniya' sulat dakayu' pasal kabontolan atay ya pinaniya'an sasuku angandol, yuk-i, \u201cDa'a kam atilaw-tilaw ma deyom ataybi bang sai patukad pariyata' ni sulga'.\u201d (Hatina sai amareyo' Al-Masi minn\u0113'.)"
                            },
                            {
                                "text": "\u201cDa'a isab kam atilaw bang sai pareyo' ni deyom ahirat.\u201d (Hatina sai amowa Al-Masi pariyata' min lahat kamatayan.)"
                            },
                            {
                                "text": "Kira-kirahunbi ayat Kitab dakayu', ya yuk-i, \u201cIlu na lapal Tuhan ma ka'am. Ilu ma deyom bowa'bi. Ilu isab ma deyom ataybi.\u201d Hatina ilu na ma ka'am lapal bay nasihat kami pasal pangandol ma si Isa Al-Masi.  "
                            },
                            {
                                "text": "  Bang kam magpasab'nnal in si Isa Pangh\u016b'bi maka magkahagad to'ongan min deyom ataybi in iya bay pinakallum min kamatay e' Tuhan, tantu kam lappasan bo' pas\u014dd ni deyom sulga'."
                            },
                            {
                                "text": "Sabab min pagkahagadtam ma si Isa ya angkan kitam binista abontol e' Tuhan, ati bang kitam angahaka sab'nnal ni a'a kasehe'an pasal pagkahagadtam, minn\u0113' kitam lappasan."
                            },
                            {
                                "text": "Yuk sulat Kitab isab, \u201cSai-sai magkahagad ma iya halam aniya' pagsusunanna sapupud-daya.\u201d"
                            },
                            {
                                "text": "Talapay manusiya' kamemon pinagbissala ma ayat Kitab itu, sabab mbal magbidda' Yahudi maka ngga'i ka Yahudi. Dakayu' du Tuhan ya pameya'an e' sig\u0101m kamemon, maka aheya kah\u0101pan pamuwanna ma sasuku parahing ni iya."
                            },
                            {
                                "text": "Buwat tasulat ma deyom Kitab, ya yuk-i, \u201cSai-sai parahing ni Pangh\u016b', tantu lappasan.\u201d  "
                            },
                            {
                                "text": "  Buwattingga e' sig\u0101m parahing ni Pangh\u016b' bang halam gi' makapam'nnal ma iya? Maka buwattingga e' sig\u0101m am'nnal bang halam gi' bay makakale lapal ah\u0101p? Buwattingga isab e' sig\u0101m akale lapal ah\u0101p bang halam aniya' magnasihatan sig\u0101m?"
                            },
                            {
                                "text": "Maka buwattingga isab e' a'a magnasihat bang halam aniya' bay anoho' iya magnasihat? Sag\u014d' aniya' bay sinoho', buwat tasulat ma deyom Kitab, ya yuk-i, \u201cKah\u0101p du pa'in bang aniya' amowahan kita lapal ah\u0101p!\u201d"
                            },
                            {
                                "text": "Saguw\u0101' ngga'i ka a'a kamemon bay akale lapal ah\u0101p itu, buwat na bay pam\u016bng si Isaya in\u0101n, ya yuk-i, \u201cO Tuhan, kulang du a'a magkahagad ma panglapal kami.\u201d"
                            },
                            {
                                "text": "Manjari lapal pasal Al-Masi subay pinagnasihat dah\u016b bo' yampa takale e' a'a, ati minn\u0113' aniya' pagkahagad sig\u0101m.  "
                            },
                            {
                                "text": "  Amikilan aku pasal bangsa Isra'il. Kalu baha' halam takale sig\u0101m lapal ah\u0101p pasal si Isa Al-Masi? Sag\u014d' tantu takale sabab atanyag lapal itu, buwat tasulat ma deyom Kitab, yukna,  \u201cPatanyag pamandu' sig\u0101m ni kamemon bangsa, pasampay bissala sig\u0101m ni mpat pidju alam.\u201d "
                            },
                            {
                                "text": "Amikilan lagi' aku, kalu halam tahati e' bangsa Isra'il pasal lapal itu. Sag\u014d' tahati du. Si Musa ya makarah\u016b anambung, yukna,  \u201cPagalakta kam ni bangsa kasehe', ya yukbi halam aniya' gunana. Pap'ddi'ku ataybi tudju ni bangsa dakayu', ya pangannalbi mbal makata'uwan aku.\u201d "
                            },
                            {
                                "text": "Atampal du pangallam Tuhan ya tasulat e' si Isaya, yuk-i,  \u201cTab\u0101k aku e' saga a'a bay halam amiha aku. Panyata' aku ni saga a'a halam bay atilaw ma pasalanku.\u201d "
                            },
                            {
                                "text": "Saguw\u0101' buwattitu ya pamissala Tuhan ma pasal bangsa Isra'il, yukna,  \u201cKahaba' llaw bilahi aku anaima' saga a'a anagga' aku, ya anagga' na pa'in ma kabaya'anku.\u201d     "
                            }
                        ]
                    },
                    {
                        "verses": [
                            {
                                "text": "    Manjari angannal-ngannal lagi' aku: \u201cTinimanan bah\u0101' e' Tuhan bangsa dakayu'-kayu' ya palsuku'anna?\u201d Tantu mbal. Bangsaku ko' in\u0101n sabab bangsa Isra'il aku, tubu' si Ibrahim, min panubu' si Benjamin."
                            },
                            {
                                "text": "Halam katimanan e' Tuhan bangsa ya bay tapene'na sangay min awal tagna'. Kata'uwanbi ya tasulat ma deyom Kitab, waktu kapanutul si Elija ni Tuhan pasal bangsa Isra'il. Yuk si Elija e',"
                            },
                            {
                                "text": "\u201cO Tuhan, pinapatay e' sig\u0101m saga nabi sosoho'annu. Nilubu e' sig\u0101m pagkukulbanan kami ni ka'a. Hal aku la'a takapin min ba'anan nabi, ati piniha aku e' sig\u0101m bo' pinapatay.\u201d"
                            },
                            {
                                "text": "Entomunbi bay panambung Tuhan ma panutul si Elija e', yuk-i, \u201cAniya' gi' pitu' ngibu a'a bay kapinanku, a'a halam bay makasumba ni ta'u-ta'u Ba'al.\u201d"
                            },
                            {
                                "text": "Damikiyanna ma buwattina'an, aniya' gi' takapin bangsa Isra'il halam pataikut min Tuhan, a'a isab tapene'na min lasana maka min ka'ase'na ma sig\u0101m."
                            },
                            {
                                "text": "Bang kasi-lasa Tuhan ya sababanna angkan iya amene' a'a, tantu ngga'i ka kahinangan manusiya' ya makasabab. Sag\u014d' bang Tuhan bay amene' a'a ma saukat na ah\u0101p hinangna, sali' halam aniya' p\u016bs ma ase' maka lasa Tuhan e'.  "
                            },
                            {
                                "text": "  Jari ai lagi'? Halam tab\u0101k e' bangsa Isra'il ya pagmatayan sig\u0101m. Luwal a'a pinene' e' Tuhan ya makab\u0101k. Bay pinatuwas k\u014dk saga a'a kasehe'an,"
                            },
                            {
                                "text": "buwat tasulat ma kitab, ya yuk-i,  \u201cPinabongog e' Tuhan pamikil sig\u0101m, ya po'on mbal makahati. Aniya' mata sig\u0101m sag\u014d' mbal maka'nda', Aniya' tainga sig\u0101m sag\u014d' mbal makakale.\u201d "
                            },
                            {
                                "text": "Aniya' isab bay pamissala si Da'ud, yukna,  \u201cBang pa'in sig\u0101m nijallat e' paglami sig\u0101m, Bang pa'in sig\u0101m palukbu' sampay ah'bba', panungbas kala'atan sig\u0101m. "
                            },
                            {
                                "text": "Bang pa'in palendom pang'nda' sig\u0101m bo' mbal maka'nda', bang pa'in parukkug bukut sig\u0101m sampay ni kasaumulan.\u201d   "
                            },
                            {
                                "text": "  Amikilan lagi' aku pasal bangsa Isra'il itu. Ya kah'bba' sig\u0101m in\u0101n, anatas bah\u0101' sampay ni kasaumulan? Tantu mbal. Sabab buwattitu ya pinagmohotan e' Tuhan: saga bangsa ngga'i ka Isra'il pas'lle' na lappasan min hukuman dusa ma sabab karusahan bangsa Isra'il. Minn\u0113' isab in bangsa Isra'il tabowa angihid pagka tinaikutan."
                            },
                            {
                                "text": "Kira-kirahunbi, bang kaniya'an kah\u0101pan saga a'a ngga'i ka Isra'il ma sabab karusahan bangsa Isra'il, maka ma sabab kapanaikut Tuhan ma sig\u0101m, luh\u016by paheya kah\u0101pan ma palbangsa-bangsahan kamemon bang jukup na saga a'a Isra'il magpangahagad.   "
                            },
                            {
                                "text": "    Aniya' pamissalaku ma ka'am ya ngga'i ka Yahudi. Kawakilan aku e' Tuhan magnasihat ma buwat ka'am. Paheyaku is\u0101b pagnasihatku itu ma atay,"
                            },
                            {
                                "text": "bang pa'in pinaihid pagkahiku Yahudi bo' supaya aniya' sig\u0101m lappasan min mulka'."
                            },
                            {
                                "text": "Sabab bang magh\u0101p na Tuhan maka saga palbangsa-bangsahan ma sabab kataikut Tuhan ma bangsa Isra'il, ai kaluwasanna bang sig\u0101m tinaima' e' Tuhan pab\u012bng? Lumandu'an ah\u0101p. Sali' sig\u0101m a'a pinakallum pab\u012bng min kamatay."
                            },
                            {
                                "text": "Buwat tinapay bang ma pangaddat Yahudi. Niakup dangkuri' min addunan bay panukbal ni Tuhan, paltanda'an in tinapay in\u0101n kamemon palsuku'an Tuhan du. Atawa po'on kayu, panukbal gamutna ni Tuhan, jari palsuku'anna katibu'ukan kayu in\u0101n sampay ni sangana.   "
                            },
                            {
                                "text": "    Na, magparalilan aku: bang aniya' sanga sinagpe' min po'on kayu ni'ipat, bo' aniya' sanga kayu talun pinabatuk ni bay panagpe'an sanga tagna', jari kabahagi'an kajatuhan min kayu ni'ipat saga magdalos na maka gamutna."
                            },
                            {
                                "text": "Sag\u014d' da'a pagabbu-abbuhinbi, sabab ka'am ilu hal sanga, maka ngga'i ka sanga ya amuwan kallum ma gamut. Gamut ya amuwan kallum ma sanga.  "
                            },
                            {
                                "text": "  Kalu yukbi, \u201cB'nnal ko' ilu, saguw\u0101' sinagpe' sig\u0101m e' Tuhan supaya kami kapabatukan.\u201d"
                            },
                            {
                                "text": "Aho', b'nnal. Sag\u014d' ya po'on sig\u0101m bangsa Isra'il sinagpe' sabab agagga am'nnal ma Tuhan, ati ka'am ya pinabatuk ni po'on kayu ma sabab kapam'nnalbi. Sag\u014d' da'a pagmalangkahianbi ina'an-i. Gom pa'in kam magmat\u0101w, ya aniya' kam sinagpe' buwat bay sig\u0101m."
                            },
                            {
                                "text": "Sabab hatina, bang mbal allog Tuhan ma saga sanga porol, ya du ka'am mbal ka'lloganna.  "
                            },
                            {
                                "text": "  Kira-kirahunbi ka'ase' Tuhan maka kab'ngngisna. Kab'ngngisanna saga a'a ya pataikut min iya, saguw\u0101' ka'ase'anna kam bang pa'in pataptap ma kah\u0101pna, mbal magla'an-la'an. Bang kam ganta' pataikut min pangandolbi, ya du ka'am sinagpe' du buwat ibarat sanga kayu."
                            },
                            {
                                "text": "Ya balikna, pinabatuk bangsa Isra'il ni bay bai sig\u0101m, bang sig\u0101m ganta' pahali anulak Al-Masi. Sabab halam aniya' ahunit ma Tuhan."
                            },
                            {
                                "text": "Ya hantang hatulanna, bang ka'am bay ni\u0101' min kayu jaitun talun bo' pinabatuk ni kayu ni'ipat, labi aluhay bang bangsa Isra'il pinab\u012bng ni kayu bay panagpe'an sig\u0101m tagna', sabab ya na po'onan sig\u0101m.   "
                            },
                            {
                                "text": "    Saga dauranakanku, aniya' bay pamata'u aku e' Tuhan ma pasal bangsa Isra'il itu. Bilahi aku amahatian ka'am supaya kam mbal amikil di-bi in ka'am ah\u0101p min sig\u0101m. Buwattitu: in bangsa Isra'il itu bay agagga am'nnal ma si Isa Al-Masi, saguw\u0101' mbal anatas kagagga sig\u0101m. Bang ajukup na kaheka'an a'a min bangsa sadd\u012b ameya' ma Tuhan, ameya' isab bangsa Isra'il."
                            },
                            {
                                "text": "Manjari lappasan isab bangsa Isra'il kamemon, buwat bay sinulat ma deyom Kitab, ya yuk-i,  \u201cPi'itu min lahat Siyun ya Manglalappas. Pahalamna saga la'at bay tahinang e' panubu' si Yakub. "
                            },
                            {
                                "text": "Makapi'ilu pa'in aku, la'ananku dusa sig\u0101m kamemon, buwat bay asal tajanji'ku ma sig\u0101m.\u201d   "
                            },
                            {
                                "text": "  In bangsa Isra'il itu bay banta Tuhan sabab tasulak e' sig\u0101m lapal ah\u0101p pasal si Isa Al-Masi, sag\u014d' in kah\u0101pan bay ma sig\u0101m tagna' papelleng na ni bangsa sadd\u012b. Saguw\u0101' mbal du taptap kapanagga' sig\u0101m, sabab nientom e' Tuhan bay kapamene'na ma ka'mbo'-mbo'an sig\u0101m, angkan sig\u0101m kinalasahan na pa'in."
                            },
                            {
                                "text": "Sabab Tuhan, bang aniya' a'a bay pinene' e'na sampay lidjiki'anna, mbal to'ongan apinda niyatna."
                            },
                            {
                                "text": "Ka'am ngga'i ka Yahudi ilu, bay kam anulang kabaya'an Tuhan ma waktu palabay in\u0101n, manda' kina'ase'an kam e'na buwattina'an ma sabab kapanulang bangsa Yahudi."
                            },
                            {
                                "text": "Ya du isab bangsa Yahudi, tasulang e' sig\u0101m kabaya'an Tuhan buwattina'an, sag\u014d' kina'ase'an sig\u0101m e' Tuhan buwat ka'ase'na ma ka'am."
                            },
                            {
                                "text": "Min kahandak Tuhan angkan in kamemon bangsa manusiya' tahinang sali' sapantun pilisu mbal makalimaya min kapanulang sig\u0101m, bo' supaya in sig\u0101m kamemon pinat'kkahan ase'na.   "
                            },
                            {
                                "text": "    Mbal tapula'-pula' kah\u0101p Tuhan, ka'ase'na, pangita'una maka panahu'anna. Halam aniya' min kitam makahati ma kagara'anna maka ma kahinanganna."
                            },
                            {
                                "text": "Buwat yukna ma deyom Kitab,  \u201cSai makata'u panahuan Tuhan? Sai makapituwahan iya? "
                            },
                            {
                                "text": "Sai bay makabuwanan Tuhan ai-ai, atawa bay makapautang ma iya?\u201d "
                            },
                            {
                                "text": "Min Tuhan asal ai-ai kamemon. Iya ya bay amaniya' kamemon maka iya isab sababanna angkan paniya' ba'anan ai-ai kamemon. Sanglitanta iya ni kasaumulan. Amin.    "
                            }
                        ]
                    },
                    {
                        "verses": [
                            {
                                "text": "    Saga dauranakanku, landu' kitam kina'ase'an e' Tuhan, angkan buwattitu junjungku ma ka'am: pamasuku'unbi baranbi ni Tuhan, panukbalunbi ni iya t'ggolbi allum. Ai-ai hinangbi subay ma iya sadja, maka subay makasulut atayna. Bang buwatt\u0113' ajatu du pa'in pagta'atbi ma Tuhan."
                            },
                            {
                                "text": "Da'a panunurinbi kajarihan ya maumu panunuran ma ahil jaman itu, sag\u014d' par\u016blunbi Tuhan amabaha'u deyom panahu'anbi bo' supaya pinindahan e'na addat-tabi'atbi kamemon. Bang buwatt\u0113' kasakupanbi du bang ai kahandak Tuhan, kah\u0101pna maka kasampulna'anna, ati kata'uwanbi bang ai makasulut iya.  "
                            },
                            {
                                "text": "  Bay aku kinah\u0101pan e' Tuhan, binuwanan kapatut magnasihat, angkan yukku ma ka'am kamemon, da'a kam maglaku-laku in ka'am alanga min bay pamat'nna' ka'am. Subay kam amikilan di-bi pah\u0101p-h\u0101p. Bistahunbi to'ongan bang ai bay pamatulun Tuhan ma ka'am kaniya-kaniya, sabab min pangandolbi."
                            },
                            {
                                "text": "Dalilunbi baran manusiya'. Baranta itu dakayu' du, bo' magginis pagdayawna. Magbidda' isab hinang pagdayaw dakayu' maka dakayu'."
                            },
                            {
                                "text": "Buwatt\u0113' isab ma kitam magpangandol ma si Isa. Minsan kitam aheka, sapantun kitam dakayu' baran atibu'uk pagka suku' kitam Al-Masi. Magsugpat kitam dangan maka dangan minsan magbidda' kahinangantam, buwat pagdayaw baran."
                            },
                            {
                                "text": "Kabuwanan kitam kapandayan ginisan ma sabab lasa Tuhan, sadd\u012b ma dangan maka ma dangan. Maka kapandayan itu subay ginuna pah\u0101p-h\u0101p, pinapagtongod maka pangandoltam. Bang a'a kabuwanan kapandayan magpaluwas bissala deyo' min Tuhan, subay paluwasna to'ongan."
                            },
                            {
                                "text": "Bang a'a kabuwanan kapandayan anabangan pagkahina, subay tabanganna to'ongan. Bang kapandayan magpandu', subay amandu' to'ongan."
                            },
                            {
                                "text": "Bang kapandayan amalasig atay kasehe', subay amalasig to'ongan. Bang a'a anulung ma sukkal kasehe', subay hilas panulungna. Bang a'a binuwanan kapatut magnakura', subay atukid e'na magpal'ngngan ai-ai. Bang a'a binuwanan kapandayan angayura a'a kasigpitan, subay iya magkalasigan angayura.  "
                            },
                            {
                                "text": "  Ya lasabi ma sehe'bi subay min deyom atay. Kab'nsihinbi ai-ai ala'at, balutinbi ai-ai ah\u0101p."
                            },
                            {
                                "text": "Subay kam maglasa-liyasahi to'ongan sabab magdanakan kam ma deyoman si Isa Al-Masi. Magaddat-iyaddati kam min deyom atay."
                            },
                            {
                                "text": "Subay kam mbal lisu'an sabab Pangh\u016b' Isa ya paghinanganbi. Subay kam atukid sadja ma ai-ai pamahinang ka'am."
                            },
                            {
                                "text": "Subay kam magkak\u014dgan ma pangaholatbi ma Tuhan. Bang kam taluwa' sukkal sandalinbi sadja, maka da'a kam pahali angamu'-ngamu' ni iya."
                            },
                            {
                                "text": "Buwaninbi pagkahibi suku' Tuhan bang kasigpitan, pa'iddahunbi isab sasuku pahapit ni luma'bi.  "
                            },
                            {
                                "text": "  Bang aniya' angala'at ka'am, amu'inbi sig\u0101m kah\u0101pan ni Tuhan. Da'a balosinbi sukna'."
                            },
                            {
                                "text": "Ameya' kam magk\u014dg-koyag bang aniya' sehe'bi magk\u014dg-koyag, ameya' kam magtangis bang aniya' sehe'bi ganta' magtangisan."
                            },
                            {
                                "text": "Magsulut-siyuluti kam dapagkahian. Da'a palangahunbi bowahanbi, maka da'a kam aiya' magbagay maka a'a areyo'. Da'a kam maglaku-laku in pangita'ubi alalom.  "
                            },
                            {
                                "text": "  Bang aniya' angala'at ka'am, da'a pellenginbi la'at. Ai-ai binista abontol e' saga a'a kamemon, ya na he' subay tukirinbi."
                            },
                            {
                                "text": "Amanuyu' kam magsulut maka a'a kamemon. Bang aniya' pagsagga'an subay ngga'i ka ka'am ya amowa sagga'."
                            },
                            {
                                "text": "Saga bagay, da'a to'ongan kam amalos bang kam nila'at. Sagarinbi sig\u0101m binalos e' mulka' Tuhan. Entomunbi bay tasulat ma deyom Kitab, ya yuk-i, \u201cAku na amalos, aku na anungbas, yuk Pangh\u016b'.\u201d"
                            },
                            {
                                "text": "Ah\u0101p bang beya'bi panoho'an itu, ya bay tasulat isab ma Kitab, yuk-i,  \u201cBang aniya' bantabi lingantu, pakanunbi. Bang iya patay bohe', painumunbi, sabab bang buwatt\u0113' lasabi ma iya, kalu iya sin\u014dd susun.\u201d "
                            },
                            {
                                "text": "Bang kam ganta' nila'at, da'a balosinbi. H\u0101punbi a'a angala'at in\u0101n bo' tara'ug la'atna sabab min kah\u0101pbi.    "
                            }
                        ]
                    },
                    {
                        "verses": [
                            {
                                "text": "    In kitam manusiya' kamemon subay ameya' ma saga a'a magparinta ma paglahattam sabab halam aniya' kabuwanan kapatut magparinta bang ngga'i ka min kahandak Tuhan."
                            },
                            {
                                "text": "Sasuku anagga' ma a'a magparinta, sali' Tuhan maka panoho'anna ya sagga'na, angkan iya taluwa' hukuman."
                            },
                            {
                                "text": "Bang a'a maghinang ah\u0101p mbal du tin\u0101w ma parinta. Luwal a'a maghinang kala'atan ya tin\u0101w. Bang kam mbal bilahi tin\u0101w ma a'a magparinta, subay ah\u0101p sadja hinangbi. Sinanglitan kam e'na"
                            },
                            {
                                "text": "sabab sosoho'an Tuhan iya, a'a pinat'nna' maghinang kah\u0101pan ma pasalanbi. Saguw\u0101' bang kam ganta' maghinang kala'atan, patut kam tin\u0101w, sabab nakura' in\u0101n taga-kapatut aminasa ka'am. Sosoho'an Tuhan iya, wajib aminasa sasuku maghinang ala'at."
                            },
                            {
                                "text": "Angkan kam subay magmaluluy ma saga a'a ang'ntan pagparinta, kaissana ma sabab kam tin\u0101w bininasa, karuwana ma sabab kata'uwanbi ma deyom itikadbi bang ai subay hinangbi.  "
                            },
                            {
                                "text": "  Ya he' sababanna angkan kam subay amayad sukay parinta, sabab sosoho'an Tuhan saga a'a ya maghinang ma deyo'an parinta in\u0101n."
                            },
                            {
                                "text": "Subay kam amayaran sig\u0101m sukay pila-pila ya katongoranna, ai na ka tongod ni usahabi, ai na ka tongod ni baranbi. Pagaddatinbi sig\u0101m kamemon bang aniya' kawasa sig\u0101m patut pinagaddatan. Pagmahaltabatinbi bang patut pinagmahaltabatan.   "
                            },
                            {
                                "text": "    Bang aniya' utangbi, bayarinbi bang ta'abut waktuna. Aniya' isab utang mbal kabayaran, ya na lasa ma pagkahibi. Bang kam alasa ma pagkahibi tatuman e'bi panoho'an-sara' bay tasulat e' si Musa,"
                            },
                            {
                                "text": "ya yuk-i, \u201cWajib kam da'a angaliyu-lakad min paghola'bi. Wajib kam da'a amapatay, da'a anangkaw, da'a anganapsuhan alta' kasehe'anbi.\u201d Ya panoho'an panambatku itu maka panoho'an kasehe', tapagdakayu' maka panoho'an dakayu'-dakayu', ya yuk-i, \u201cKalasahinbi pagkahibi buwat e'bi alasahan baranbi.\u201d"
                            },
                            {
                                "text": "Hatulanna, sasuku alasa ma pagkahina mbal to'ongan bilahi angala'at iya. Angkan bang kitam alasahan pagkahita manusiya', tatuman e'tam sara' Tuhan maka panoho'anna kamemon.  "
                            },
                            {
                                "text": "  Patut subay hinangbi panoho'an itu sabab song na waktu pab\u012bng si Isa. Asekot na min katagna' pam'nnalta ma si Isa. In kitam sali' hantang a'a bay magtulihan, sag\u014d' abati' na."
                            },
                            {
                                "text": "S\u014dng palabay kalendoman, ya masa pangandusa. Apote' na sobangan, angkan subay bbahanta kahinangan ala'at, ya nihinang ma deyom kalendoman. Subay kita sakap anagga' kala'atan, buwat ibarat sundalu magsakap."
                            },
                            {
                                "text": "Kaul-pi'ilta subay ah\u0101p, ya t\u014dp ma a'a pat'nna' ma deyom kasawahan. Angkan da'a subay dumasiyaw paglami-lamita, da'a kita maglango-lango, da'a magba'is, da'a magkasabulan. Da'a kita magbono', da'a isab maglindi-lindi."
                            },
                            {
                                "text": "Sapantun badju' paghaggut, ah\u0101p lagi' bang Pangh\u016b'tam si Isa Al-Masi ya pangalampikbi. Da'a kannalunbi napsu baranbi bang buwattingga e'bi amar\u016bl.    "
                            }
                        ]
                    },
                    {
                        "verses": [
                            {
                                "text": "    Aniya' pamituwaku ma ka'am ma pasalan a'a alamma pangandolna ma si Isa. Bagayunbi iya, da'a iya bowahunbi magjawab ma saukat na aniya' kapam'nnalanna sadd\u012b."
                            },
                            {
                                "text": "Buwat saupama ma pagkakan, aniya' a'a dakayu' makahalal pagkakan ai-ai sabab ahogot pangandolna ma si Isa Al-Masi. Aniya' isab a'a dangan, hal sayul ya palaukna pagka mbal gi' ahogot pangandolna."
                            },
                            {
                                "text": "Na, ya a'a makahalal kinakan indaginis subay mbal angudju' ma a'a dangan ya mbal makahalal. Damikiyanna a'a amangan sayul sadja, subay mbal anoway a'a dangan ma saukat tahalalna kinakan ai-ai. Sabab tinaima' du a'a in\u0101n e' Tuhan."
                            },
                            {
                                "text": "Halam aniya' kapatutbi anoway a'a dakayu' bang ngga'i ka ka'am ya pagnakura'an. Nakura'na sadja ya tag-kapatut amah'llingan iya ah\u0101p-ala'at. Saguw\u0101' tantu iya mbal tabowa ni kala'atan sabab tinabang iya e' Pangh\u016b' Isa angkan makasandal.  "
                            },
                            {
                                "text": "  Bang takdil ni llaw, aniya' a'a angisbat llaw mulliya sabab aheya bang ma bistahanna. Sadd\u012b isab bistahan a'a dangan, bang ma iya sali' du llaw kamemon. Jari ai-ai pamistabi pasal llaw, da'a pagduwa-duwahinbi."
                            },
                            {
                                "text": "Sai-sai angamulliya llaw, Tuhan ya aheya ma atayna pagmahaldika'anna. Sai-sai angahalal kinakan ai-ai, Tuhan ya mahaldika'na sabab Tuhan ya pagsukulanna bang amangan. Damikiyanna isab, sai-sai amene' pagkakanna, Tuhan du isab mahaldika'na sampay pagsukulanna."
                            },
                            {
                                "text": "Ngga'i ka baranta sadja ya pagka'inagonanta t'ggolta allum."
                            },
                            {
                                "text": "Subay isbatta Pangh\u016b' Isa ma kallumta maka ma kamatayta sabab suku'na kita.  "
                            },
                            {
                                "text": "  Ya na itu sababanna angkan Al-Masi bay amatay sampay allum pab\u012bng min kamatayna, supaya iya pagpangh\u016b'an saga a'a suku'na, ai na ka allum, ai na ka bay magpatayan."
                            },
                            {
                                "text": "Angkanna kam subay mbal anoway atawa angudju' danakanbi. Makapagbalharap du kitam kamemon maka Tuhan ma llaw damuli bo' nihukum e'na."
                            },
                            {
                                "text": "Buwat tasulat ma Kitab, ya yuk-i,  \u201cB'nnal sadja bissalaku,\u201d yuk Tuhan. \u201cPasujud du ni aku saga manusiya' kamemon. Magpanyabut sig\u0101m kamemon in aku asal Tuhan.\u201d "
                            },
                            {
                                "text": "Manjari in kitam kamemon subay magpamattan ni Tuhan ma sinos\u014dng pasal ai-ai bay hinangtam ma dunya.   "
                            },
                            {
                                "text": "    Ya itu sababanna angkan kita subay pahali magsoway dangan maka dangan. Ah\u0101p lagi' kita da'a magniyat angahinang ai-ai bang hinang in\u0101n amowa magdusa ma dakayu' danakanta."
                            },
                            {
                                "text": "Aku itu, pagka parakayu' na ma Pangh\u016b' Isa, kata'uwanku to'ongan halam aniya' pagkakan haram min ka'asalna. Sag\u014d' ma sehe'ta dakayu', bang aniya' pagkakan haram ma pamistana mbal to'ongan tas'llongna."
                            },
                            {
                                "text": "Na, bang danakannu ganta' asusa ma sabab ka'a ya ta'nda'na amangan kinakan ya haram ma pamistana, sali' halam aniya' lasabi ma iya. Subay ka mbal pasangdan amangan e'-i bang amowa danakannu ni kala'atan, sabab bay amatay Al-Masi ma sababanna in\u0101n."
                            },
                            {
                                "text": "Bang ma ka'a ah\u0101p pagkakannu, saguw\u0101' mbal ah\u0101p bang binissalahan ala'at e' kasehe'an."
                            },
                            {
                                "text": "Pagka kita ma deyoman pagparinta Tuhan, mbal subay pahalga'ta ma atay pagkakanta atawa paginumta. Ya subay paheyata kahinanganta abontol, maka kasannangan atay, maka kalasigan pamuwan e' R\u016b Sussi."
                            },
                            {
                                "text": "Jari bang buwatt\u0113' paghinangta tudju ni Al-Masi kasulutan du Tuhan ma kita, maka pinagaddatan kita e' pagkahita manusiya'.  "
                            },
                            {
                                "text": "  Angkan na, subay kita angamohot maghinang ai-ai makapagsulut pagkahita, maka magpahogot pangandolta dangan maka dangan."
                            },
                            {
                                "text": "Da'a paka'atunbi hinang Tuhan ma saukat na magbidda' pangaddatbi pasal pagkakan. Tahalal asal pagkakan kamemon, saguw\u0101' as\u0101' kam bang kam amangan ai-ai, bo' kam ta'nda' e' dakayu' pagkahibi, ati minn\u0113' iya ang'bba min pangandolna."
                            },
                            {
                                "text": "Ah\u0101p lagi' kita pahondong amangan susumbali'an, atawa anginum binu, atawa angahinang ai-ai bang ina'an-i manjari panababan pamowa danakanta angandusa atawa ang'bba min pangandolna.  "
                            },
                            {
                                "text": "  Manjari ai-ai pamistabi pasal itu-i subay hal ka'am maka Tuhan ya makata'u. Aheya kalasiganbi bang kam anganiyat angahinang ai-ai ma halam aniya' dusa tananam ma itikadbi."
                            },
                            {
                                "text": "Sag\u014d' bang a'a magduwa-ruwa pasal pagkakan bo' amangan na pa'in, kat\u014dngan iya dusa sabab mbal magtaluwa' maka pangandolna. Taga-dusa kita bang aniya' hinangta mbal magtaluwa' maka pangandolta.    "
                            }
                        ]
                    },
                    {
                        "verses": [
                            {
                                "text": "    Sasuku kitam akosog pangandoltam ma Tuhan subay anabang ma a'a kasehe'an ya mbal angandol to'ongan. Subay tanggungtam kalammahan sig\u0101m. Ngga'i ka baranta ya subay sinulut,"
                            },
                            {
                                "text": "sag\u014d' danakantam bebeya'an si Isa Al-Masi, pamah\u0101p kah\u0101lanna bo' supaya pas\u014dng pahogot pangandolna."
                            },
                            {
                                "text": "Panunurantam Al-Masi sabab halam iya bay angand\u016blan di-na. Atumlang ya tasulat ma deyom Kitab, yuk-i, \u201cKa'a, Tuhan, pinam\u016bng-m\u016bngan ala'at, bo' aku ya t'kkahan himumungan sig\u0101m.\u201d"
                            },
                            {
                                "text": "Ai-ai ma deyom Kitab bay pinasulat e' Tuhan ma awal jaman pang\u0101'antam kapamint\u0101ngan, bo' supaya ahogot imantam maka kasandal ma katiksa'an. Minn\u0113' kitam angaholat lappasan.  "
                            },
                            {
                                "text": "  Tuhan ya amasandal maka amahogot imantam. Mura-murahan, bang pa'in kam tinabang e'na bo' kam magdakayu' pikilan hinabubi anunud ma si Isa Al-Masi."
                            },
                            {
                                "text": "Jari maguyun kam amudji ma Tuhan, ya Mma' sin Pangh\u016b' Isa Al-Masi.  "
                            },
                            {
                                "text": "  Taima'unbi kasehe'anbi angandol ma Al-Masi, buwat kapanaima' ka'am e' Al-Masi. Tapudji Tuhan bang buwatt\u0113' panaima'bi."
                            },
                            {
                                "text": "Haka'anta kam pasal Al-Masi, bay iya pi'itu ni dunya anabang bangsa Yahudi bo' sig\u0101m makatantu in Tuhan kapangandolan du, ati bo' atuman bay janji'na ma pangkat kami."
                            },
                            {
                                "text": "Ya minaksud e'na saga a'a ngga'i ka Yahudi bo' supaya sig\u0101m amudji Tuhan ma sabab ka'ase'na. Buwat bay tasulat ma deyom Kitab, ya yuk-i,  \u201cMagsukul aku ni ka'a, Tuhan, ma deyoman saga a'a ngga'i ka Yahudi. Magkalang aku kalangan pamudji \u014dnnu.\u201d "
                            },
                            {
                                "text": "Aniya' gi' ayat Kitab dakayu', yuk-i,  \u201cKa'am kabangsa-bangsahan ya ngga'i ka Yahudi, dai' kam magk\u014dg-koyag sama-sama maka bangsa ya tapene' e' Tuhan.\u201d "
                            },
                            {
                                "text": "Maka ayat itu gi':  \u201cSanglitinbi Tuhan, ka'am kamemon ya ngga'i ka Yahudi. Pudjihunbi iya, ka'am sabarang bangsa.\u201d "
                            },
                            {
                                "text": "Aniya' isab bay sinulat e' si Isaya pasal Al-Masi, yuk-i,  \u201cAniya' tubu' si Jesse palahil ni dunya ma sin\u014dng. Magbaya' du iya ma bangsa ngga'i ka Yahudi, ati iya ya pangasahan sig\u0101m.\u201d   "
                            },
                            {
                                "text": "  Mura-murahan, bang pa'in kam kaniya'an kak\u014dgan maka kasannangan deyom atay min Tuhan, ya po'onan holatanbi, pagka kam angandol na pa'in ma iya. Ati manglabi-labihan kaholatanbi ma sabab kawasa min R\u016b Sussi.   "
                            },
                            {
                                "text": "    Saga dauranakanku, halam aniya' hawal-hawalku ma sababanbi. Tatantuku in ka'am ah\u0101p kasuddahanbi, aheya isab pangita'ubi, patut kam magpandu'-pandu'an di-bi."
                            },
                            {
                                "text": "Saguw\u0101' aniya' gi' pamaentomku ka'am, ya po'on aku atawakkal amabeya' sulat itu. Halam aniya' pagduwa-duwaku anulatan ka'am sabab taga-wakil aku min Tuhan."
                            },
                            {
                                "text": "Maghinang aku ma si Isa Al-Masi ma pasalan saga bangsa sadd\u012b min Yahudi. Ibarat aku imam magnasihat lapal ah\u0101p min Tuhan, bo' supaya angandol saga bangsa kasehe'an. Ungsuranku sig\u0101m ni Tuhan dalil tutukbalan. Kasulutan iya ma sig\u0101m, sabab tasussi na pangatayan sig\u0101m e' R\u016b Sussi.  "
                            },
                            {
                                "text": "  Na, mbal aku aiya' magpata'u pasal paghinangku ma Tuhan, sabab si Isa Al-Masi ya pagk\u014dganku."
                            },
                            {
                                "text": "Halam aniya' pagbissalahanku haliyu min bay pamahinang aku e' Al-Masi. Maka Al-Masi ya sababna angkan tabowa saga bangsa sadd\u012b ameya' ma Tuhan. Takale e' sig\u0101m pagnasihatku, ta'nda' e' sig\u0101m saga hinang bay hinanganku"
                            },
                            {
                                "text": "min kawasa R\u016b Sussi, hatina saga paltanda'an maka hinang kainu-inuhan a'a. Bay pasaplagku to'ongan lapal ah\u0101p pasal si Isa Al-Masi, tinagna'an min Awrusalam sampay ta'abut lahat Ilirikum."
                            },
                            {
                                "text": "Sangay min tagna' kapagnasihatku, ya pagmatayanku subay pinasaplag lapal ah\u0101p itu ma lahat halam bay kapakalehan pasal Al-Masi, sabab mbal aku bilahi anugpat ni bay tahinang e' a'a bay dumah\u016b min aku."
                            },
                            {
                                "text": "Kabaya'anku subay atuman sulat Kitab itu, ya yuk-i,  \u201cSaga a'a halam bay pinata'u ma pasalanna, makata'u du ma sinos\u014dng, maka a'a halam bay makakale, makahati na.\u201d    "
                            },
                            {
                                "text": "    Ya ko' ina'an sababna angkan aku bay makat'ggol pi'ilu ni ka'am, sabab hinangku angalatag kalahatan \u012btu subay apuwas dah\u016b."
                            },
                            {
                                "text": "Sag\u014d' atammat na hinangku ma jadjahan \u012btu. Bilahi na aku sidda patibaw ni ka'am,"
                            },
                            {
                                "text": "manjari agara' na aku amusay ni lahat Kastila', sag\u014d' bilahi aku pahapit ni ka'am dah\u016b bo' supaya kitam makapag'nda'. Bilahi isab aku patuntulbi, bang aku song pauntas ni papeh\u0113'anku he'. Subay na ah\u0101p katibawku ma ka'am bo' yampa aku ala'an."
                            },
                            {
                                "text": "Saguw\u0101' aniya' gi' gawiku dah\u016b. Itiya' aku ni Awrusalam ang'nde'an tutulungan ni saga a'a suku' si Isa mah\u0113'."
                            },
                            {
                                "text": "Sabab bay animuk s\u012bn saga jama'a si Isa ya maglahat ma sakalibut lahat Makidunya maka Akaya itu, panulung saga miskin ma kajama'ahan suku' Tuhan ma Awrusalam."
                            },
                            {
                                "text": "Hilas isab min deyom atay sig\u0101m, maka patut isab sabab Yahudi ya po'onna angkan sig\u0101m ngga'i ka Yahudi bay pinakalehan lapal min Tuhan. Tauwa' bang bangsa Yahudi ya pinahampitan ai-ai bay pangalidjiki' saga a'a ngga'i ka Yahudi."
                            },
                            {
                                "text": "Manjari bang atangbus gawiku ang'nde'an kamemon bay pinabowa ma aku, pauntas aku tudju ni lahat Kastila' ati pahapit du ni ka'am."
                            },
                            {
                                "text": "Kata'uwanku isab, bang aku ganta' makat'kka ni ka'am, tantu kam bowahanku kah\u0101pan aheya min Al-Masi, kah\u0101pan halam kulangna.  "
                            },
                            {
                                "text": "  Saga dauranakanku, kata'uwanku aheya pangisbatbi ma si Isa Al-Masi Pangh\u016b'tam maka aniya' lasabi luwas min R\u016b Tuhan, angkan aku angamu' junjung itu. Gapi'unbi aku, amu'inbi aku tabang ni Tuhan."
                            },
                            {
                                "text": "Amu'-amu'inbi isab aku bo' aku mbal ainay e' saga a'a ma lahat Yahudi ya mbal magkahagad ma si Isa. Amu'inbi isab aku kah\u0101pan pasal tutulungan ya bowaku pina'an, bang pa'in tinaima' sangkah\u0101pan e' saga a'a suku' Tuhan he'."
                            },
                            {
                                "text": "Jari bang kabaya'an Tuhan, pasampay du aku ni ka'am maka kalasiganku aheya, ati ah\u0101p palasahanku bang kita makapag'nda'."
                            },
                            {
                                "text": "Na, mura-murahan, bang pa'in kam ginapi' kamemon e' Tuhan, ya po'onan kasannangan. Amin.    "
                            }
                        ]
                    },
                    {
                        "verses": [
                            {
                                "text": "    Bilahi aku amakil\u0101 ni ka'am dakayu' danakantam d'nda itu. \u014cnna si Pebe, a'a anabang ma katipunan jama'a si Isa ma lahat Kengkereya."
                            },
                            {
                                "text": "Aniya' gawina pi'ilu ni R\u014dm. Subay ah\u0101p e'bi ama'idda iya bang makat'kka pi'ilu, pagka si Isa Al-Masi ya Pangh\u016b'bi sali'-sali', maka suku' Tuhan du kam. Subay iya patuntulbi ma ai-ai kalagihanna, sabab aheka a'a bay tatabang e'na, sampay isab aku.  "
                            },
                            {
                                "text": "  Amabeya' aku minsan la'a hal lapal kasi-lasaku ni disi Akila maka si Prisila ilu, a'a maglakibini bay sehe'ku maghinang ma si Isa Al-Masi."
                            },
                            {
                                "text": "Bay sig\u0101 arak amatay ma sababanku waktu aku bay ma deyom kapiligduhan, angkanna aheya pagsukulanku ma sig\u0101. Ngga'i ka hal aku ya magsukul, sampay saga jama'a si Isa kamemon ya ngga'i ka Yahudi, sasuku magpalhimpunan ma kalahat-lahatan ilu."
                            },
                            {
                                "text": "Pabeya'ku isab lapalku ma saga jama'a si Isa ya magtipun ma luma' sig\u0101.   Damikiyanna si Epeneto bagayku kalalasahan, pabeya'anku minsan hal lapalku. Dah\u016b asal iya min a'a kamemon ya magpangandol ma Al-Masi ma kaluha'an lahat Asiya."
                            },
                            {
                                "text": "Maka si Mariyam, ya akosog hinangna ma pasalanbi."
                            },
                            {
                                "text": "Si Androniku maka si Juniyas, pagkahiku Yahudi bay sehe'ku ma deyom kalabusu. Abantug sig\u0101 bang takdil ni saga a'a kawakilan si Isa, dah\u016b sig\u0101 min aku bay angandol ma Al-Masi.  "
                            },
                            {
                                "text": "  Pabeya'ku isab lapalku ni disi Ampliyatu, bagayku kinalasahan ma deyoman Pangh\u016b' Isa,"
                            },
                            {
                                "text": "maka si Urbanu, sehe'tam maghinang ma Al-Masi, maka si Istakis bagayku kinalasahan isab."
                            },
                            {
                                "text": "Si Apelles isab, apa bay na iya kasulayan in pameya'na ma Al-Masi ahogot du. Sig\u0101m ma okoman si Aristobol,"
                            },
                            {
                                "text": "maka si Herodiyun pagkahiku Yahudi, maka sig\u0101m angandol ma Pangh\u016b' Isa min okoman si Narkissu.  "
                            },
                            {
                                "text": "  Damikiyanna disi Tripena maka si Triposa, d'nda maghinang ma Pangh\u016b' Isa, maka bagayku si Persis, d'nda kinalasahan, ya abasag paghinangna ni Pangh\u016b'tam. Amabeya' isab aku minsan la'a hal lapalku ni sig\u0101m."
                            },
                            {
                                "text": "Si Rupus isab, a'a tapene' e' Pangh\u016b'ta, maka ina' si Rupus e'. Sapantun iya ina' angayura aku."
                            },
                            {
                                "text": "Disi Asingkrit, si Plegon, si Hermes, si Patrobas, si Hermas maka saga sehe' sig\u0101m angandol ma si Isa."
                            },
                            {
                                "text": "Disi Pilologo maka si Juliya isab, si Nereyo maka danakanna d'nda, si Olimpas isab maka a'a suku' Tuhan kamemon ya dansehe'an maka sig\u0101m. Pabeya'ku lapalku ni sig\u0101m ilu kamemon.  "
                            },
                            {
                                "text": "  Bang kam magsabu, subay kam magsiyum ta'nda' paglasabi. Kamemon saga jama'a Al-Masi ya magtipun-tipun maitu amabowa tambuku ni ka'am, in ka'am nientom kono' e' sig\u0101m.   "
                            },
                            {
                                "text": "    Saga dauranakanku, aniya' junjungku ni ka'am. Halli'inbi saga a'a anagga' pandu' bay pamandu' ka'am pasal si Isa Al-Masi. Saga a'a ilu bilahi amapagsagga' ka'am bo' kam aboklang duwa, maka bilahi isab amowa ka'am pasiha' min pangandolbi ni si Isa. Tangkisinbi saga a'a in\u0101n."
                            },
                            {
                                "text": "Sabab bang a'a maghinang buwatt\u0113' ngga'i ka Pangh\u016b'tam Al-Masi ya paghinangan sig\u0101m, saguw\u0101' baran sig\u0101m ya nir\u016blan. Binidjakan e' sig\u0101m saga a'a kulang panahu'anna, nilanahan bo' supaya tabowa niakkalan."
                            },
                            {
                                "text": "In ka'am ilu abantug na ma sabab kahogot pameya'bi ma Al-Masi, angkan aku kin\u014dgan ma sababbi. Kabaya'anku ma ka'am subay alalom pamikilbi pasal ai-ai makah\u0101p, ma halam aniya' la'at makani-pikilanbi."
                            },
                            {
                                "text": "Manjari Tuhan, ya po'onan kasannangan ataytam, pasa'ut du amaka'at nakura' saitan ni deyo' p\u0101d-tape'tam.   Mura-murahan bang pa'in kam pinaniya'an tatabangan e' Pangh\u016b'tam si Isa.  "
                            },
                            {
                                "text": "  Si Timuti, ya sehe'ku maghinang ma Tuhan itu, amabeya' minsan la'a hal lapalna ni ka'am. Damikiyanna isab disi Lukiyus itu maka si Jason, maka kampungku si Sosepater.  "
                            },
                            {
                                "text": "  (Palamud si Tertiyu, ya bay kawakilan anulat sulat itu, yuk-i, \u201cAmabeya' aku lapalku ni ka'am pagka kitam Almasihin sali'-sali'.\u201d)  "
                            },
                            {
                                "text": "  Si Gayus, ya tag-luma' paokomanku itu, amabeya' isab minsan la'a hal lapalna ni ka'am. Ya du si Erastus, a'a ang'ntan alta' parinta ma da'ira itu, maka danakantam si Kuwartu."
                            },
                            {
                                "text": "Mura-murahan, bang pa'in kam pinaniya'an tatabangan e' si Isa Al-Masi, ya Pangh\u016b'tam. Amin.   "
                            },
                            {
                                "text": "    Pudjitam Tuhan. Taga-kawasa iya amahogot pangandolbi, pagga beya'bi lapal ah\u0101p ya bay pagnasihatku pasal si Isa Al-Masi. In lapal ah\u0101p itu halam bay kinata'uwan e' manusiya' sangay min masa awal e', saguw\u0101' buwattina'an pinamahalayak na ni a'a kamemon ma sabab panoho'an Tuhan, ya taptap allum. Bay pinasulat e'na lapalna ma kanabi-nabihan, pamata'u ma bangsa a'a kamemon ma deyom dunya bo' supaya sig\u0101m magkahagad sampay ameya' ma Tuhan.  "
                            },
                            {
                                "text": "    Pudjitam Tuhan. Taga-kawasa iya amahogot pangandolbi, pagga beya'bi lapal ah\u0101p ya bay pagnasihatku pasal si Isa Al-Masi. In lapal ah\u0101p itu halam bay kinata'uwan e' manusiya' sangay min masa awal e', saguw\u0101' buwattina'an pinamahalayak na ni a'a kamemon ma sabab panoho'an Tuhan, ya taptap allum. Bay pinasulat e'na lapalna ma kanabi-nabihan, pamata'u ma bangsa a'a kamemon ma deyom dunya bo' supaya sig\u0101m magkahagad sampay ameya' ma Tuhan.  "
                            },
                            {
                                "text": "  Pudjitam Tuhan, ya tunggal tubus ma pangita'u. Pudjitam iya sampay ni kasaumulan, pagka si Isa Al-Masi ya pamanyabutantam. Amin.  Wassalam      "
                            }
                        ]
                    }
                ]
            },
            {
                "names": [
                    "I Corinthians"
                ],
                "usfm_id": "I Corinthians",
                "abbreviation": "1Cor",
                "chapters": [
                    {
                        "verses": [
                            {
                                "text": "Sulat itu min aku, si Paul, maka min si Sostenes dakayu' danakantam. Tapene' aku sabab min kahandak Tuhan, kawakilan aku e' si Isa Al-Masi magnasihat lapalna.  "
                            },
                            {
                                "text": "  Ka'am saga jama'a suku' Tuhan magtipun ma da'ira Kurintu ya pamasampayan kami sulat itu. Bay kam tapene' asal e' Tuhan bo' kam tahinang a'ana sussi, palsuku'anna ma sabab si Isa Al-Masi ya parakayu'anbi. Pinasampay isab sulat itu ni saga a'a kamemon ma sabarang lahat, sasuku amudji Pangh\u016b' Isa Al-Masi, ya Pangh\u016b' sig\u0101m maka Pangh\u016b'tam.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan atay min Mma'tam Tuhan maka min si Isa Al-Masi Pangh\u016b'tam.  "
                            },
                            {
                                "text": "    Magsukul aku ni Tuhan sakahaba' waktu ma pasalanbi, ma sabab ase'na maka lasana, ya pamuwanna ma ka'am bay min si Isa Al-Masi."
                            },
                            {
                                "text": "Mamarahi heka kah\u0101panbi indaginis ma sabab Al-Masi ya parakayu'anbi, luba'-lagi'na ma bissalabi maka ma pangita'ubi kamemon."
                            },
                            {
                                "text": "Ahogot na pandu' pasal Al-Masi ma deyom pangatayanbi,"
                            },
                            {
                                "text": "angkan tubus na kam ma kapandayan indaginis, hinabubi angalagaran waktu pamatuwa' si Isa Al-Masi Pangh\u016b'tam."
                            },
                            {
                                "text": "Pinahogot e'na imanbi sampay ni llaw kahinapusan bo' supaya halam aniya' tamak ataybi bang ta'abut llaw pangahukum manusiya' e' Pangh\u016b'tam si Isa Al-Masi."
                            },
                            {
                                "text": "Kapangandolan asal Tuhan, ya bay amene' ka'am bo' supaya kam makapagda'atay maka Anakna si Isa Al-Masi ya Pangh\u016b'tam.   "
                            },
                            {
                                "text": "    Saga dauranakanku, kabuwanan aku kapatut e' si Isa Al-Masi Pangh\u016b'tam, angkan aku angamu' junjung itu ni ka'am kamemon: magsulut-siyuluti kam. Da'a kam magkaniya-kaniya. Subay kam dauyunan to'ongan ma maksudbi maka ma niyatbi."
                            },
                            {
                                "text": "Angkan tasambatku palkala' itu, saga dauranakanku, sabab aniya' min luma' si Kaluya bay angahaka'an aku aniya' palsagga'an ma ka'am dansehe'an."
                            },
                            {
                                "text": "Hatina mbal maguyun pamikilbi, sabab aniya' ilu magpina'in: \u201cAku itu ameya' ma si Paul.\u201d Aniya' isab ah'lling: \u201cAku itu ameya' ma si Apollos.\u201d Aniya' ah'lling: \u201cAku itu ameya' ma si Petros.\u201d Maka aniya' gi' isab magpina'in, yuk-i,\u201cAku itu ameya' ma Al-Masi.\u201d"
                            },
                            {
                                "text": "Pagka buwatt\u0113', b\u0101'nu Al-Masi bay pinagsalik-salik! Sai bah\u0101' bay amatay ma h\u0101g ma sababbi? Aku bah\u0101'? Bay bah\u0101' kam pinandi tanda' in ka'am suku'ku?  "
                            },
                            {
                                "text": "  Magsukul to'ongan aku ni Tuhan sabab halam aniya' sai-sai bay pandiku, haliyu min si Krispus maka si Gayus."
                            },
                            {
                                "text": "Angkan halam aniya' makapah'lling in iya bay pinandi bo' beya' ma aku."
                            },
                            {
                                "text": "\u0100, yamboho' taentomku si Estepanos magtai'anak in\u0101n. Bay sig\u0101m tapandiku, sag\u014d' halam aniya' taentomku sadd\u012b min sig\u0101m."
                            },
                            {
                                "text": "Sabab halam aku bay sinoho' e' Al-Masi magpandi. Sin\u014d' sadja aku magpasaplag lapalna ah\u0101p. Maka subay mbal paggunaku bissala alalom luwas bay min pangita'uku. Halam aniya' kawasa ma pagnasihatku liyu min kamatay Al-Masi ma h\u0101g.   "
                            },
                            {
                                "text": "    Ya lapal pasal kamatay Al-Masi ma h\u0101g, ni\u014dnan lapal karupangan e' saga a'a ya anudju nalka'. Sag\u014d' bang ma kitam ya anudju sulga', in lapal itu pamatuwa'an kawasa Tuhan."
                            },
                            {
                                "text": "Aniya' tasulat ma deyom Kitab, yukna,  \u201cPaka'atku pangita'u saga a'a alalom pangita'una. La'ananku akkal sig\u0101m, sasuku alanga pangadji'na.\u201d "
                            },
                            {
                                "text": "Manjari ai kamattihan saga a'a alalom pangita'una, maka saga a'a alanga pangadji'na? Ai isab kamattihan saga a'a apanday magjawab ma dunya pinjaman itu? Ai dapat sig\u0101m? Sabab pinahati kitam e' Tuhan in akkal manusiya' itu halam aniya' kap\u016bsanna.  "
                            },
                            {
                                "text": "  Alalom to'ongan asal panahu'an Tuhan angkan halam aniya' makata'uwan iya bang luwas sadja min ta'u manusiya'. Ya kagara'an Tuhan in manusiya' subay lappasan min mulka' bang pa'in pagsab'nnalanna lapal ya pagnasihat kami itu, minsan ni\u014dnan lapal karupangan e' saga a'a kasehe'an."
                            },
                            {
                                "text": "Saga bangsa Yahudi bilahi to'ongan ang'nda' saga hinang kawasahan bo' supaya sig\u0101m am'nnal, maka saga bangsa Gir\u012bk bilahi pinakalehan pangita'u alalom."
                            },
                            {
                                "text": "Sag\u014d' ya pagnasihat kami Al-Masi nilansang ni h\u0101g pinapatay pamapuwas dusa manusiya'. Ala'at atay saga bangsa Yahudi ma lapal itu, maka binista karupangan e' saga bangsa ngga'i ka Yahudi."
                            },
                            {
                                "text": "Sag\u014d' saga a'a bay tapene' e' Tuhan tahinang suku'na, bangsa Yahudi maka bangsa sadd\u012b, magkahagad ma Al-Masi in iya kawasa maka pangita'u Tuhan."
                            },
                            {
                                "text": "Sabab kagara'an Tuhan itu, minsan binista sali' karupangan e' saga a'a, alalom gi' pangita'una min pangita'u manusiya' kamemon. Maka minsan yuk saga a'a in Tuhan mbal makaga'os pagka si Isa Al-Masi bay pasagaranna amatay, aga'os du to'ongan iya labi min ga'osan manusiya'.  "
                            },
                            {
                                "text": "  Na, saga dauranakanku, entomunbi bay kah\u0101lanbi tagna' ma halam gi' kam tapene' e' Tuhan. Kulang pangadji'bi, kulang ga'osbi, maka kulang isab kabangsabi."
                            },
                            {
                                "text": "Sag\u014d' minsan na, tu'ud pinagtu'uran e' Tuhan subay pene'na sasuku binista e' manusiya' halam taga-pangita'u, bo' supaya magkaiya'an saga a'a taga-pangita'u. Pinene' e'na saga a'a ya binista e' manusiya' halam aniya' ga'osanna, bo' supaya magkaiya'an saga a'a ga'osan."
                            },
                            {
                                "text": "Pinene' e' Tuhan saga a'a pinaggunyak-gunyak e' kasehe'an, saga a'a binista halam taga-p\u016bs, supaya kinata'uwan ai-ai ahalga' ma bistahan manusiya', halam aniya' halga'na ma Tuhan."
                            },
                            {
                                "text": "Manjari halam aniya' makapagmalangkahi bang paharap ma Tuhan."
                            },
                            {
                                "text": "Ka'am ilu tabowa e' Tuhan parakayu' ni Al-Masi, maka Al-Masi ya tahinang po'onan pangita'u e' Tuhan. Min Al-Masi isab ya angkan kitam taitung abontol e' Tuhan, tahinang a'ana sussi. Jari apuwas na kitam min pang'ntanan dusa."
                            },
                            {
                                "text": "Angkan taluwa' ya bay binissala ma deyom Kitab, ya yuk-i, \u201cSai-sai bilahi magmalangkahi, subay pagmalangkahianna ya bay tahinang e' Pangh\u016b'.\u201d   "
                            }
                        ]
                    },
                    {
                        "verses": [
                            {
                                "text": "Tagna' kapi'iluku ni ka'am, saga dauranakan, waktu bay kapamandu'ku ma ka'am pasal lapal min Tuhan, halam bay gunaku saga bissala ahunit nihati atawa pangadji' alanga."
                            },
                            {
                                "text": "Sat'ggol bay kamailuku ma ka'am, ya niyatku subay halam aniya' sadd\u012b min si Isa Al-Masi pagnasihatku ma ka'am, ya lagi'na kamatayna ma h\u0101g."
                            },
                            {
                                "text": "Angkanna, pagt'kkaku pa'in pi'ilu, bay sali' angalongkoy baranku, magk'bba-k'bba atayku, kalu mbal taluwa' pagnasihatku."
                            },
                            {
                                "text": "Sasangku anganasihat lapalku ma ka'am, halam bay beya'anku addat saga a'a apaul amissala, ya ataha' akkalna. Sag\u014d' tinapilan llingku e' kawasa min R\u016b Sussi, ya angkan kam bay tabowa magkahagad."
                            },
                            {
                                "text": "Ngga'i ka pangita'u manusiya' ya pasangdolan pangandolbi, sag\u014d' kawasa Tuhan.   "
                            },
                            {
                                "text": "    Malaingkan bang a'a asangpot pangandol sig\u0101m, alalom isab pamandu'ku ma sig\u0101m. Sag\u014d' ngga'i ka pangita'u min babaw dunya itu ya pamandu'ku, ngga'i ka isab ta'u min saga a'a ya makapagbaya' ma dunya itu. Sabab tantu patobtob du kapagbaya' sig\u0101m."
                            },
                            {
                                "text": "Ya pamandu'ku itu pangita'u Tuhan, hatina kagara'anna ya bay nilimbungan min manusiya' kamemon. Ma halam gi' aniya' dunya bay pinapanjari ginanta' asal e'na bang buwattingga kitam pinaniya'an sahayana ma sinos\u014dng."
                            },
                            {
                                "text": "Halam tahati pangita'u Tuhan itu e' saga a'a makapagbaya' maitu ma dunya. Bang bay tahati e' sig\u0101m, halam sig\u0101m bay magpanoho'an pinalansang ni h\u0101g si Isa, ya Pangh\u016b' Balbangsahan."
                            },
                            {
                                "text": "Sag\u014d' a'awam sig\u0101m buwat bay tasulat ma deyom Kitab, ya yuk-i,  \u201cHalam gi' ta'nda' mata, halam gi' takale tainga, halam gi' minsan tapikil e' manusiya', bang ai tinagama e' Tuhan ma sasuku alasahan iya.\u201d   "
                            },
                            {
                                "text": "  Sag\u014d' kitam ya bay pinata'u e' Tuhan, deyo' bay min R\u016b-na.   Sabab R\u016b Tuhan ya ata'u angaliling kamemon sampay ni niyat maka maksud ya ma deyom palkuli-kulihan Tuhan."
                            },
                            {
                                "text": "Minsan kitam manusiya', luwal nyawata ya makata'u bang ai to'ongan ma deyom itikadta. Damikiyanna ma Tuhan, R\u016b-na ya makata'u bang ai ma deyom itikadna."
                            },
                            {
                                "text": "Ya pamikil bay pinaniya'an kitam ngga'i ka hal pamikil manusiya' min dunya itu. Sag\u014d' pinaniya'an kitam R\u016b Tuhan ya pinabeya' e' Tuhan supaya kitam makata'uwan kamemon pamuwan e' Tuhan.  "
                            },
                            {
                                "text": "  Manjari bang kami magnasihat, ngga'i ka min pangadji' manusiya' ya pang\u0101'an kami bissala, sag\u014d' min bay pamandu' kami e' R\u016b Tuhan. Ati pandu' b'nnal min iya ya pamahati kami ni sasuku kaniya'an R\u016b Tuhan."
                            },
                            {
                                "text": "Bang a'a halam bay kaniya'an R\u016b itu, mbal tataima'na ya pamuwan e' R\u016b Tuhan. Mbal to'ongan tahatina, halam sali' aniya' kap\u016bsanna bang ma bistahanna. A'a in\u0101n subay pinaniya'an R\u016b Tuhan dah\u016b bo' yampa tahatina."
                            },
                            {
                                "text": "Bang a'a ganta' kaniya'an R\u016b Tuhan, tasilangna kamemon bang ai katongoranna ah\u0101p-ala'at, sag\u014d' in iya baranna mbal tasalla' e' a'a kasehe'an."
                            },
                            {
                                "text": "Sag\u014d' kata'uwantam na, sabab sali' du pamikiltam maka pamikil Al-Masi, buwat tasulat ma deyom Kitab, ya yuk-i,  \u201cHalam aniya' makata'u bang ai ma deyom pikilan Pangh\u016b', halam aniya' makapituwahan iya!\u201d     "
                            }
                        ]
                    },
                    {
                        "verses": [
                            {
                                "text": "    Saga dauranakanku, waktu kamailuku ma ka'am, mbal aku makabissala ni ka'am buwat a'a kaniya'an R\u016b Tuhan sabab mbal gi' ahogot pangandolbi ma Al-Masi. Masi kam abowa-bowa e' napsu baranbi, sali' hantang anak duru'an."
                            },
                            {
                                "text": "Ya pamandu' ma ka'am sapantun gatas ya pamainum onde' ariki', sabab mbal gi' makakakan pagkakan atuwas. Sampay isab ni kabuwattina'anan, mbal gi' kam makahati pandu' ahunit,"
                            },
                            {
                                "text": "sabab masi kam ameya'-meya' ma addat-tabi'at ya kabiyaksahan kaheka'an manusiya' ma dunya itu. Aniya' ma deyomanbi ilu saga a'a magihid maka maglugat. Minn\u0113' kinata'uwan in ka'am masi ameya' ma kajarihan dunya itu."
                            },
                            {
                                "text": "Bang aniya' a'a ah'lling in iya ma si Paul, bo' ah'lling a'a dangan in iya ameya' ma si Apollos, halam du aniya' pagbidda'anbi maka a'a kasehe'an ma dunya itu, sabab masi kam maglugat.  "
                            },
                            {
                                "text": "  Pikilunbi, sai bah\u0101' si Apollos, maka sai aku itu? Sosoho'an Tuhan du kami sali'-sali', tapaglagi e'na supaya kam tabowa am'nnal ma si Isa Al-Masi. Ya sadja hinang kami ai-ai bay pamahinang kami pakaniya-pakaniya e' Pangh\u016b'."
                            },
                            {
                                "text": "Sali' kami dalil a'a maghuma. Aku itu sali' dalil magtatanom binhi', maka si Apollos sali' a'a magbusug tinanom e'. Sag\u014d' Tuhan ya amasulig kamemon."
                            },
                            {
                                "text": "Angkan ko', ya magtatanom maka magbubusug mbal patut paheyata. Tuhan sadja ya patut pinaheya, sabab iya ya amasulig saga tinanom."
                            },
                            {
                                "text": "In a'a magtanom maka a'a magbusug halam aniya' pagbidda'anna. Sali'-sali' du sig\u0101 tinungbasan e' Tuhan ma sinos\u014dng, pinapagtongod maka bay hinang sig\u0101 dangan maka dangan."
                            },
                            {
                                "text": "Kami maka si Apollos dakahinangan du maghinang ni Tuhan, ati ka'am ilu sali' dalil huma Tuhan paghinangan kami.   Maka ka'am isab sapantun luma' nihinang e' Tuhan."
                            },
                            {
                                "text": "Aku itu a'a kabuwanan kapandayan e' Tuhan amat'nna' papaganna, bo' aniya' a'a dakayu' angahinang baran luma' ma diyata' papagan bay hinangku he'. Malaingkan sai-sai maghinang luma' subay kamaya'-maya' bo' ah\u0101p lullun kahinanganna."
                            },
                            {
                                "text": "Bang niralil, si Isa Al-Masi ya d\u012b papagan luma', ya asal pinat'nna' e' Tuhan. Halam aniya' pasangdolantam sadd\u012b min si Isa."
                            },
                            {
                                "text": "Magginis pagdayaw ya pinagguna e' a'a maghinang luma'. Aniya' pagdayaw apagon, landu' ahalga' buwat saga bulawan, pilak atawa palmata intan. Aniya' isab pagdayaw aguya', buwat saga kayu maka parang maka sairap."
                            },
                            {
                                "text": "Ma sinos\u014dng, bang ta'abut llaw pamabukis e' Al-Masi kahinangan a'a kamemon, ta'nda' du bang pagdayaw ai bay ginuna e' a'a maghinang dangan maka dangan, ah\u0101p ka atawa ala'at. Ta'nda' isab kahinangan kamemon ma llaw he'-i, pagka pinalabay min api bo' ta'nda' bang buwattingga kap\u016bsanna."
                            },
                            {
                                "text": "Bang mbal atunu' ya bay nihinang e' a'a ma diyata' papagan in\u0101n, tinungbasan iya ni kah\u0101pan."
                            },
                            {
                                "text": "Sag\u014d' bang atunu' ya bay nihinang e'na, alugi' iya. Bo' arapun in iya baranna lappasan du, sali' hantang a'a bay makal'ppa min deyom tunu'.  "
                            },
                            {
                                "text": "  Halam bah\u0101' kata'uwanbi? In ka'am angandol ma si Isa Al-Masi pat'nna'an Tuhan na, maka ilu R\u016b Tuhan pat'nna' ma deyom pangatayanbi."
                            },
                            {
                                "text": "Angkan bang aniya' a'a amaka'at pat'nna'an Tuhan ilu, tantu du a'a in\u0101n magka'at e' Tuhan. Sabab mahasussi asal pat'nna'an Tuhan, maka ka'am ya pat'nna'anna.  "
                            },
                            {
                                "text": "  Na, in pasal pangita'u itu, da'a kam angakkalan di-bi. Bang aniya' a'a ma deyomanbi amikilan di-na in pangita'una alalom, buwat pinikil e' saga a'a mbal angisbat Tuhan, ah\u0101p lagi' bang a'a in\u0101n angakuhan karupangna bo' supaya pinaniya'an kata'u min Tuhan."
                            },
                            {
                                "text": "Sabab ya ni\u014dnan pangita'u e' kaheka'an manusiya', halam aniya' gunana bang ma bistahan Tuhan, buwat tasulat ma deyom Kitab, ya yuk-i, \u201cTajallat e' Tuhan saga a'a bal-akkal, kapellengan sig\u0101m e' akkal sig\u0101m.\u201d"
                            },
                            {
                                "text": "Maka ayat itu lagi', \u201cKasakupan asal e' Pangh\u016b' ai-ai pamikilan e' a'a alalom pangita'una, halam aniya' kap\u016bsanna.\u201d"
                            },
                            {
                                "text": "Angkan kam subay mbal magmalangkahi ma kahinangan manusiya'. Palsuku'anbi ai-ai ah\u0101p kamemon."
                            },
                            {
                                "text": "Kami maka si Apollos maka si Petros, tahinang sosoho'anbi bo' kam kaniya'an kah\u0101pan. Sampay dunya itu maka ai-ai paniya' ma buwattina'an atawa ma sinos\u014dng, minsan isab kallum maka kamatay, ma ka'am isab bo' supaya kam kaniya'an kah\u0101pan."
                            },
                            {
                                "text": "Sag\u014d' entomunbi, in ka'am ilu suku' Al-Masi, maka Al-Masi ya suku' Tuhan asal.    "
                            }
                        ]
                    },
                    {
                        "verses": [
                            {
                                "text": "    In kami maka si Apollos subay itungbi sosoho'an Al-Masi. Bay pangandol ma kami e' Tuhan saga pandu' b'nnal ya halam bay pinata'u ma bangsa manusiya' dah\u016b."
                            },
                            {
                                "text": "Bang saupama aniya' pamahinang a'a e' nakura'na, patut bang a'a in\u0101n kapangandolan ma ai-ai bay pamahinang iya."
                            },
                            {
                                "text": "Mbal pamagayku bang ka'am atawa sara' manusiya' analla' aku. Mbal na aku analla' atawa angandapit di-ku."
                            },
                            {
                                "text": "Halam aniya' kas\u0101'an tananamku ma deyom pangatayanku, sag\u014d' minsan buwatt\u0113', kalu aniya' kas\u0101'an tu'ud halam bay tananamku. Pangh\u016b' Isa ya taga-kapatut analla' aku."
                            },
                            {
                                "text": "Angkan kam subay da'a magdai'-dai' amat'nna' kas\u0101'an ma kasehe'anbi ma halam gi' waktu pangahukum. Subay na pab\u012bng Pangh\u016b' Isa bo' yampa aniya' hukuman. Pinatampal du e'na ai-ai bay tatau' ma deyom kalendoman. Pinaluwas e'na saga maksud maka niyat bay tinapukan e' manusiya' ma deyom panahu'an. Manjari sinanglitan saga manusiya' e' Tuhan, pinapagtongod maka bay kahinangan sig\u0101m.  "
                            },
                            {
                                "text": "  Saga dauranakanku, bay sambatku si Apollos maka aku baranku supaya aniya' kapamint\u0101nganbi, ati bo' ta'anadbi bang ai hatina bissala itu, ya yuk-i, \u201cDa'a kam palabi min bay pamat'nna' e' Tuhan ma ka'am.\u201d Mbal ah\u0101p bang bantugbi a'a dakayu', bo' pareyo'bi isab a'a dakayu'."
                            },
                            {
                                "text": "Angay yukbi in ka'am alanga min kasehe'anbi? Tuhan ya bay amuwanan ka'am ai-ai kaniya'bi. Angay kam magbantug in ka'am taga-kaniya', bo' pa'in hal pamuwan ma ka'am?  "
                            },
                            {
                                "text": "  Ajukup kam bah\u0101' ma pikilanbi? Dayahan bah\u0101' kam? Tahinang kam sultan bah\u0101', bo' pa'in kami itu halam? Ah\u0101p du isab ma aku bang kam sab'nnal-b'nnal tahinang sultan bo' supaya kitam makapagnakura' sama-sama."
                            },
                            {
                                "text": "Angkan buwatt\u0113' bay pah'llingku ma ka'am, sabab bang ma bistahanku in kami saga a'a kawakilan pinareyo' to'ongan e' Tuhan, min deyo'an a'a kamemon. Sali' kami a'a sapantun nihukum subay pinapatay ma mairan. Tahinang kami pang'nda'-nda'an e' bangsa mala'ikat maka bangsa manusiya'."
                            },
                            {
                                "text": "In kami saga kawakilan itu kinab\u0101' dupang ma sabab Al-Masi ya pameya'an kami, bo' ka'am ilu, ah\u0101p kono' k\u014dkbi pagka s\u014dd kam ma si Isa. Angay bah\u0101'? Kami itu binista alamma, bo' ka'am ilu abasag. Kami itu pinagudju', bo' ka'am ya pinagmahaltabatan."
                            },
                            {
                                "text": "Sampay ni kabuwattituhan magsandal kami ma lingantu maka ma patay bohe'. Ya pas'mmek kami basak s'mmek. Araran isab kami pinagla'ugan, maka halam aniya' pat'ttogan kami."
                            },
                            {
                                "text": "Magsangs\u0101' kami maghinang bo' aniya' napaka kami. Bang kami sinukna'an e' a'a, gom pa'in sig\u0101m amu'an kami lidjiki' ni Tuhan. Bang kami pininjala', hal imanan kami."
                            },
                            {
                                "text": "Bang kami nihina' e' sai-sai, bissala sangkah\u0101pan ya panambung kami ma sig\u0101m. Sampay ni kabuwattina'anan binista kami e' sig\u0101m sali' halam aniya' kagunahan ma babaw dunya itu, sali' s'ggit ma deyo' tape' sig\u0101m.  "
                            },
                            {
                                "text": "  Sulat itu ngga'i ka pamaiya'-iya' sag\u014d' pamandu'ku, sabab ka'am ilu sali' saga anakku ya kalasahanku to'ongan."
                            },
                            {
                                "text": "Sabab minsan ibu-ibuhan a'a magpandu'an ka'am ma pasal Al-Masi, dakayu' du pag'mma'anbi. Luwal aku ya pag'mma'anbi sangay min waktu kas\u014ddbi ma Al-Masi, sabab aku ya bay makatagna' amowahan ka'am lapal ah\u0101p."
                            },
                            {
                                "text": "Angkan ko', pagka aku mma'bi, ya na itu junjungku ni ka'am: panunurinbi addat-tabi'atku."
                            },
                            {
                                "text": "Ya ilu po'onna angkan pabeya'ku si Timuti itu ni ka'am, supaya kam ata'u anunud. Kalasahanku iya sali' anakku lissi, sabab aku ya bay amowa iya angandol ma Pangh\u016b' Isa. Kapangandolan du si Timuti, maka iya ya amaentoman ka'am bang buwattingga ya kal'ngngananku pagka si Isa Al-Masi ya parakayu'anku. Ya na ko' in\u0101n pamandu'ku ma saga jama'a si Isa Al-Masi, sasuku magpalhimpunan ma sabarang lahat bay papeh\u0113'anku.  "
                            },
                            {
                                "text": "  Na, aniya' ma deyomanbi ilu saga a'a alanga atay sig\u0101m, sabab pangannal sig\u0101m in aku mbal du pi'ilu anibaw ka'am."
                            },
                            {
                                "text": "Sag\u014d' pasa'ut du aku pi'ilu bang min kabaya'an Tuhan, ati nda'ku bang kawasa ai ya ma saga a'a ilu, kawasa b'nnal ka atawa hal min bowa' sig\u0101m."
                            },
                            {
                                "text": "Sabab ngga'i ka pagsuli-suli a'a ya makapo'onan pagparinta Tuhan, sag\u014d' kawasa Tuhan."
                            },
                            {
                                "text": "Na, ai kabaya'anbi? Bilahi kam subay pah'llinganku bo' kam bininasa? Bang hati mbal, bang kam bilahi pinananaman lasaku, maka bang kam bilahi pinakalehan kahanunut bissalaku, pindahinbi hinangbi.    "
                            }
                        ]
                    },
                    {
                        "verses": [
                            {
                                "text": "    Takaleku suli-suli, aniya' kono' ma deyomanbi ilu a'a maghinang kala'atan d'nda maka l'lla. Minsan saga a'a mbal angisbat Tuhan, mbal makaharus maghinang buwatt\u0113'. Kahaka'an aku aniya' ma ka'am l'lla maghulid maka ina'na tape'!"
                            },
                            {
                                "text": "Bo' ilu kam magmalangkahian di-bi. Arapun kam magkarukka'an ma sabab aniya' a'a ma pagtipunanbi magkasumbang. A'a in\u0101n subay pinaluwas min ka'am saga jama'a si Isa."
                            },
                            {
                                "text": "Minsan aku halam mailu magbaran, mailu du aku ma deyom pamikil sabab mbal kam alungay min pangannalku. Taga-kapatut aku min Pangh\u016b' Isa amat'nna'an hukuman ma a'a maghinang kala'atan ilu, buwat e'ku mailu ma ka'am."
                            },
                            {
                                "text": "Bang kam ganta' magtipun min \u014dn Pangh\u016b' Isa, bistahunbi aku sali' mailu ma t'ngnga'bi, maka ilu is\u0101b ma ka'am kapatut min Pangh\u016b'tam Isa."
                            },
                            {
                                "text": "Tukbalinbi a'a magdusa ilu ni pang'ntanan nakura' saitan bo' bininasa baranna, ati kalappasan nyawana bang ta'abut llaw kapangahukum Pangh\u016b'tam ma bangsa manusiya'.  "
                            },
                            {
                                "text": "  Mbal taluwa' bang kam maglanga-langa di-bi. Kata'uwanbi bissala, ya yuk-i, \u201cDangkuri' du pasulig ati pabuskag katibu'ukan addunan.\u201d In pasulig itu pamaralil a'a angandusa. Minsan iya dakayu' du, palemed la'atna ni kamemon."
                            },
                            {
                                "text": "La'aninbi pasulig ndang bo' supaya kam sapantun addunan baha'u ya halam aniya' pasuligna. Kata'uwanku in ka'am asussi asal ma sabab Al-Masi bay amatay, sapantun bili-bili sinumbali' ma waktu kapaghinang Hinang Paglakad."
                            },
                            {
                                "text": "Angkan kitam subay maghinang ni Tuhan ma halam aniya' kala'atantam atawa kalumu'an. Subay tuyu'antam addat-tabi'at ah\u0101p to'ongan, min atay sussi maka min kasab'nnalan.  "
                            },
                            {
                                "text": "  Na, ma lapal sulat bay pabeya'anku ka'am tagna', bay kam soho'ku paokat min a'a magd'nda atawa magl'lla."
                            },
                            {
                                "text": "Ngga'i ka saga a'a ya mbal am'nnal ma si Isa ya sibahatku, buwat saga a'a maghinang kala'atan d'nda maka l'lla, magnapsu karalaman, magpanangkaw, magsumba ni ta'u-ta'u. Subay kam halam na maitu ma dunya bo' paokat kat\u016byan min kamemon saga a'a dusahan."
                            },
                            {
                                "text": "Sag\u014d' ya yukku he', da'a kam palamud ma a'a ya am\u016bng-m\u016bng in iya pagkahibi bebeya'an si Isa, bo' pa'in masi magd'nda, atawa anganapsuhan alta' sehe'na, atawa anumba ni ta'u-ta'u, atawa angalimut, atawa maglalango atawa panangkaw. Da'a kam minsan pasalu ma saga a'a buwatt\u0113'.  "
                            },
                            {
                                "text": "  Halam aniya' kapatutku analassay palkala' ma saga a'a ma luwasan palhimpunan jama'a Al-Masi. Tuhan sadja ya angahukum sig\u0101m. Sag\u014d' kitam saga jama'a si Isa Al-Masi wajib amat'nna' hukuman saga sehe'tam dapalhimpunan. Tasulat asal ma deyom Kitab, yuk-i, \u201cPala'anunbi a'a ala'at min deyomanbi.\u201d    "
                            },
                            {
                                "text": "  Halam aniya' kapatutku analassay palkala' ma saga a'a ma luwasan palhimpunan jama'a Al-Masi. Tuhan sadja ya angahukum sig\u0101m. Sag\u014d' kitam saga jama'a si Isa Al-Masi wajib amat'nna' hukuman saga sehe'tam dapalhimpunan. Tasulat asal ma deyom Kitab, yuk-i, \u201cPala'anunbi a'a ala'at min deyomanbi.\u201d    "
                            }
                        ]
                    },
                    {
                        "verses": [
                            {
                                "text": "    Na, bang aniya' palsagga'anbi maka pagkahibi bebeya'an si Isa, angay t'kkahanbi ni sara' luwasan, ni ngga'i ka bebeya'an si Isa? Arapun pasara'bi ma saga a'a suku' Tuhan."
                            },
                            {
                                "text": "Arai' mbal kata'uwanbi in kitam saga suku' Tuhan angahukum bangsa manusiya' kamemon ma llaw damuli. Jari bang kitam angahukum saga a'a ma sinos\u014dng ma palkala' aheya, luba'-lagi'na na kam makapangahukum saga palkala' ariki'."
                            },
                            {
                                "text": "Marai' mbal kata'uwanbi, in kitam angahukum isab bangsa mala'ikat ma waktu sin\u014dng. Jari bang tahukumtam saga mala'ikat, luba'-lagi'na na saga palkala' ya kalabayanbi ma dunya itu."
                            },
                            {
                                "text": "Angkan bang aniya' palkala'bi, subay pasara'bi ma saga a'a areyo' kapaga'a sig\u0101m ma deyomanbi saga jama'a Al-Masi."
                            },
                            {
                                "text": "Buwattitu pah'llingku supaya kam aiya'. Angay bah\u0101', halam aniya' a'a ma deyomanbi minsan dakayu' taga-pangita'u angahukum ka'am bebeya'an Al-Masi bang aniya' palsagga'anbi?"
                            },
                            {
                                "text": "Sag\u014d' biyaksa kam an'kkahan palkala'bi ni sara' luwasan, ati mikisara' kam ma sig\u0101m ya mbal angandol ma si Isa.  "
                            },
                            {
                                "text": "  Sali' halam aniya' dapatbi sabab aniya' na pa'in palkala'bi ma deyomanbi. Bang kam saupama nila'at atawa kinulli'an e' pagkahibi bebeya'an si Isa, ah\u0101p lagi' imananbi."
                            },
                            {
                                "text": "Sag\u014d' ilu kam angulli' maka angala'at bo' pa'in danakanbi ya nila'at.  "
                            },
                            {
                                "text": "  Halam bah\u0101' kata'uwanbi? Bang a'a ala'at kajarihanna mbal pinahampitan pusaka' ma pamarintahan Tuhan. Pahalli' kam bo' mbal niakkalan. Sasuku maghinang kala'atan d'nda maka l'lla, atawa pasumba ni ta'u-ta'u, atawa angaliyu-lakad min paghola'na, sasuku isab l'lla atawa d'nda maghinang kahina'an maka pagkahina l'lla-d'nda, tantu halam aniya' palsuku'an sig\u0101m ma okoman pagparinta Tuhan."
                            },
                            {
                                "text": "Damikiyanna saga a'a anangkaw, a'a anganapsuhan alta' sehe'na, a'a paglalango, a'a pangalimut, maka a'a pangalangpas."
                            },
                            {
                                "text": "Ma waktu tagna' aniya' min ka'am bay buwatt\u0113', sag\u014d' buwattina'an sinussi na kam min dusabi. Pinasuku' na kam ma Tuhan sadja maka taitung kam abontol ma sabab Pangh\u016b' Isa Al-Masi maka R\u016b Tuhantam.   "
                            },
                            {
                                "text": "    Aniya' ah'lling yukna, \u201cMakajari aku angahinang ai-ai kabaya'anku bang pa'in ngga'i ka langgal sara'.\u201d B'nnal ko' in\u0101n, sag\u014d' aniya' baya'bi mbal makah\u0101p. Aniya' isab amina'in, yukna, \u201cMakajari aku magd\u016bl-baya' ma baranku.\u201d B'nnal isab, sag\u014d' mbal aku bilahi binanyaga' e' napsuku."
                            },
                            {
                                "text": "Yuk dakayu' isab, \u201cPagkakan itu bay pinaniya' bo' ni'isi ni b'ttong, maka b'ttongta itu bay pinaniya' pangisihan pagkakan.\u201d B'nnal ko' in\u0101n, sag\u014d' in pagkakan maka b'ttong pinatobtob sali'-sali' e' Tuhan. In ginhawa-barantam itu mbal patut pinagguna maghinang kahina'an d'nda maka l'lla. Ya angkan aniya' ginhawa-barantam sabab si Isa ya pagpangh\u016b'antam, maka Pangh\u016b' Isa ya tag-kapatut ma ginhawa-barantam."
                            },
                            {
                                "text": "Bay iya pinakallum e' Tuhan pab\u012bng min kamatayna, maka ya du kitam pinakallum ma sinos\u014dng sabab min kosogna.  "
                            },
                            {
                                "text": "  Kata'uwanbi na in kitam angandol ma Al-Masi, saga barantam itu sali' dalil pagdayaw pamaranan Al-Masi. Angkanna, bang a'a binista sali' pagdayaw baran Al-Masi, mbal patut bang iya pahulid ni d'nda ala'at hinangna."
                            },
                            {
                                "text": "Kata'uwanbi du, sai-sai pahulid ni d'nda ala'at, magdakayu' iya maka baran d'nda he', buwat bay tasulat ma deyom Kitab, ya yuk-i, \u201cL'lla maka d'nda bay duwa baran tahinang dabaran na.\u201d"
                            },
                            {
                                "text": "Sag\u014d' bang kitam parakayu' ni Pangh\u016b' Isa, magdakayu' atay kitam maka iya.  "
                            },
                            {
                                "text": "  Amay-amay. Da'a kam maghinang kala'atan d'nda maka l'lla. Dusa sadd\u012b minn\u0113' mbal makainay baranta, sag\u014d' bang kita pabihing ni ngga'i ka paghola'ta, makabuwan kita dusa ni baranta."
                            },
                            {
                                "text": "Halam bah\u0101' kata'uwanbi? In ginhawa-baranbi sali' sapantun luma' pat'nna'an R\u016b Sussi ya pamuwan ka'am e' Tuhan bo' pat'nna' ma deyom baranbi. Tuhan ya tag-dapu baranbi, ngga'i ka ka'am."
                            },
                            {
                                "text": "Bay kam nil'kkat e'na bo' kam makapuwas min karusahanbi, maka ahalga' pangal'kkatna. Angkan subay gunabi ginhawa-baranbi pamaheyabi \u014dn Tuhan.    "
                            }
                        ]
                    },
                    {
                        "verses": [
                            {
                                "text": "    Na, in pasal bay tilawbi aku ma lapal sulatbi, buwattitu panambungku. Bang ma aku, ah\u0101p bang l'lla mbal magh'nda."
                            },
                            {
                                "text": "Sag\u014d' aheka tabowa-bowa maghinang kala'atan d'nda maka l'lla, angkan kam d'nda maka l'lla subay pinahola'an kamemon."
                            },
                            {
                                "text": "In a'a maglakibini subay magd\u016bl-baya' d'nda maka l'lla, subay sig\u0101 mbal magkahukaw."
                            },
                            {
                                "text": "Sabab in d'nda mbal makapagbaya' ma baranna, subay h'llana. Damikiyanna du in l'lla isab mbal makapagbaya' ma baranna, subay isab h'ndana."
                            },
                            {
                                "text": "Ka'am maglakibini, da'a kahukawinbi batin. Makajari bang asal bay pagsulutanbi subay da'a magbihing daka pilambahangi bo' supaya aniya' waktu pangarapbi ni Tuhan. Sag\u014d' da'a tangguhinbi pagbihing pabalik, bo' supaya kam mbal tabowa e' sasat saitan bang ganta' mbal kasandalan napsu baranbi."
                            },
                            {
                                "text": "Patut isab kam magh'nda atawa magh'lla, sag\u014d' ngga'i ka panoho'anku."
                            },
                            {
                                "text": "Ya kabaya'anku in ka'am subay buwat aku mbal magh'nda. Sag\u014d' magsadd\u012b ya pangangganta' Tuhan ma dangan maka ma dangan, mbal magsali'-sali' kamemon.  "
                            },
                            {
                                "text": "  Na, ka'am saga subul maka budjang, maka ka'am saga balu, ya na itu pah'llingku ma ka'am: ah\u0101p bang kam mbal pinahola'an, buwat aku."
                            },
                            {
                                "text": "Sag\u014d' bang mbal tapaggatbi napsubi, magh'nda kam atawa magh'lla. Ah\u0101p lagi' kam pinahola'an min atiksa' anandalan napsu baranbi.  "
                            },
                            {
                                "text": "  Ka'am maglaulakibini, ya na itu panoho'anku ma ka'am, panoho'an deyo' bay min Pangh\u016b' Isa Al-Masi, ngga'i ka min baranku. Yukna in d'nda mbal manjari patiman min h'llana."
                            },
                            {
                                "text": "Sag\u014d' bang aniya' d'nda ganta' pabutas min h'llana, subay iya mbal maghola' pabalik, luwal bang pab\u012bng ni bay h'llana tagna'. Ya du l'lla subay da'a animanan h'ndana.  "
                            },
                            {
                                "text": "  Ya itu pah'llingku ma ka'am kasehe'an, lling min baranku sadja, ngga'i ka min Pangh\u016b' Isa. Saupamaku a'a maglakibini: bang l'lla iya bebeya'an si Isa, bo' h'ndana ngga'i ka, subay mbal tinimanan e'na h'ndana sat'ggol bilahi magdakayu' maka iya."
                            },
                            {
                                "text": "Damikiyanna bang d'nda ya bebeya'an si Isa, bo' h'llana ngga'i ka. Subay mbal tinimanan e'na h'llana sat'ggol h'llana bilahi magdakayu' maka iya."
                            },
                            {
                                "text": "Bang ka angandol ma si Isa, bo' paghola'nu mbal, tahalal iya e' Tuhan ma sabab pangandolnu. Tahalal isab e' Tuhan saga anakbi, jari mbal ka\u014dnan onde'-onde' halam tuhanna."
                            },
                            {
                                "text": "Malaingkan bang aniya' bebeya'an si Isa taga-h'nda atawa h'lla mbal angandol ma si Isa, bo' bilahi tu'ud patiman min iya, makajari sadja. Halam aniya' dusabi, aluhaya kam magtiman bang buwatt\u0113'. Ya kabaya'an Tuhan subay kam pasulut sadja."
                            },
                            {
                                "text": "Mbal isab kata'uwanbi bang ai kas\u014dnganna, kalu tabowa paghola'bi angandol ma si Isa ma sabab kah\u0101p kaul-pi'ilbi, ati lappasan na.   "
                            },
                            {
                                "text": "    Ya itu pamituwaku ma saga jama'a si Isa kamemon ma lahat dakayu' maka dakayu': ai-ai pamat'nna' Pangh\u016b' ma ka'am pakaniya-pakaniya, akuhinbi. Ai-ai bay katanamanbi tagna' kam pinene' e' Tuhan, da'a kam angangut papinda ni sadd\u012b."
                            },
                            {
                                "text": "Bang aniya' a'a asal magislam dah\u016b gi' min kapangaho'na ma Tuhan, mbal subay la'ananna bainatna pagislam. Damikiyanna isab bang a'a halam bay taislam, bo' angaho' na ma pangabbit Tuhan, da'a ya subay magpa'islam."
                            },
                            {
                                "text": "Sabab mbal aheya ma atay Tuhan magislam kitam atawa mbal. Ya sadja aheya ma atayna bang beya'tam saga panoho'anna."
                            },
                            {
                                "text": "Da'a kam apinda min bay kah\u0101lanbi tagna' kapangaho'bi ma Tuhan."
                            },
                            {
                                "text": "Bang ka bay banyaga' waktu kapamene' Tuhan ma ka'a, imaninbi. Sag\u014d' bang aniya' waktu kaluwasnu min pagbanyaga'an, na, paluwas ka."
                            },
                            {
                                "text": "Sabab bang banyaga' maka'aho' ameya' ma Pangh\u016b' Isa, alimaya iya ma bistahan Pangh\u016b'. Damikiyanna bang a'a ngga'i ka banyaga' maka'aho' ameya' ma Al-Masi, tabista iya banyaga' Pangh\u016b'na."
                            },
                            {
                                "text": "Ahalga' ya bay pangal'kkat ka'am min pang'ntanan dusa, angkan kam subay da'a pabanyaga' ni sai-sai, subay Tuhan sadja ya pabanyaga'anbi."
                            },
                            {
                                "text": "Saga dauranakanku, subay kam pat'ttog ma bay katanamanbi tagna' kam pinene' e' Tuhan. Pataptapunbi ataybi ni Tuhan.   "
                            },
                            {
                                "text": "    Na, in bay tilawbi pasal a'a halam taga-paghola', halam aniya' panoho'anku deyo' bay min Pangh\u016b' Isa, sag\u014d' paluwasku bang ai ma pamikilanku. Sag\u014d' kapangandol aku ma sabab ka'ase' Pangh\u016b' ma aku."
                            },
                            {
                                "text": "Bang ma aku, ah\u0101p lagi' mbal apinda min kabuwattilubi, sabab aheka kasusahan tum'kka ma patahunan \u012btu."
                            },
                            {
                                "text": "Sasuku kam taga-h'nda, da'a timaninbi. Sasuku kam halam taga-h'nda, da'a kam atuyu' magh'nda."
                            },
                            {
                                "text": "Sag\u014d' bang kam ganta' magh'nda ngga'i ka dusa. Saga budjang isab bang magh'lla, mbal magdusa. Ya po'on kam gara'anku da'a magh'nda atawa magh'lla, sabab kabaya'anku ma ka'am subay mbal pinananaman kasusahan ya maumu kalabayan e' a'a maglaulakibini.  "
                            },
                            {
                                "text": "  Saga dauranakan, mbal kitam at'ggol maitu ma dunya. Puwas minnitu a'a taga-anak-h'nda subay mbal sakit abimbang ma sig\u0101m bo' supaya alimaya maghinang ni Tuhan."
                            },
                            {
                                "text": "Bang a'a magdukka, subay ni'bbahan karukka'anna. Bang a'a magkalasigan, subay pasengod ni a'a halam aniya' kalasiganna. Bang a'a am'lli ai-ai subay mbal parulina bay b'llina he', sali' ngga'i ka dapuna."
                            },
                            {
                                "text": "Maka bang a'a angangguna kapanyapan dunya itu, subay mbal paheyana ma atay, sabab in dunya itu maka kajarihanna palabay sadja.  "
                            },
                            {
                                "text": "  Kabaya'anku subay halam aniya' makabimbang ka'am. Bang l'lla halam taga-paghola', ya sadja tapikilna hinangna ma Pangh\u016b' Isa bang buwattingga e'na makasulut atay Pangh\u016b'na."
                            },
                            {
                                "text": "Sag\u014d' bang a'a taga-h'nda, abimbang iya e' kalluman anak-h'ndana. Ya tapikilna na pa'in bang buwattingga e'na makasulut atay h'ndana he'."
                            },
                            {
                                "text": "Sali' abahagi' duwa pamikilna. Damikiyanna isab bang d'nda halam taga-h'lla, ya sadja tapikilna hinangna ma Pangh\u016b' Isa sabab kabaya'anna subay pinama-Tuhan ginhawa-baranna sampay pangatayanna. Sag\u014d' bang d'nda taga-h'lla na, ya na pa'in tapikilna saga kahinanganna ma anak-h'llana, sabab kabaya'anna subay makasulut atay h'llana."
                            },
                            {
                                "text": "Amissala aku buwattitu sabab aheya baya'ku anabangan ka'am, ngga'i ka ma sabab aniya' baya'ku amahunitan ka'am. Ya kabaya'anku to'ongan subay tahinangbi ai-ai ya apatut nihinang, bo' supaya ahantap palantarabi bo' supaya magmalilla' maghinang ma Pangh\u016b' Isa ma halam aniya' duwa-ruwabi.  "
                            },
                            {
                                "text": "  Na, in pasal pagtunang. Bang aniya' at'ggol kapagtunang sig\u0101, bo' ala'un-la'un na d'nda, ati makapikil l'lla in hinangna ma tunangna he' kulang asaltun, bang kabaya'anna magp\u016bn, patut sig\u0101 magkawin. Ngga'i ka dusa."
                            },
                            {
                                "text": "Sag\u014d' bang a'a magniyat subay mbal magp\u016bn maka tunangna, ati mbal abowa-bowa e' napsu baranna sabab tahatul e'na, taluwa' isab hinangna."
                            },
                            {
                                "text": "Ya hatulanna, ah\u0101p du bang a'a bilahi magkawin maka budjang ya tunangna, sag\u014d' labi gi' ah\u0101p bang iya mbal pakawin  "
                            },
                            {
                                "text": "  Na, balikanta lagi' pasal pagtiman. Bang d'nda taga-h'lla, mbal iya makaluhaya pakawin ni l'lla sadd\u012b sat'ggol allum bay h'llana tagna'. Sag\u014d' bang amatay na h'llana, puwas na iya, aluhaya iya magh'lla pab\u012bng ni l'lla kabaya'anna, bang pa'in pagkahina angandol ma Pangh\u016b' Isa."
                            },
                            {
                                "text": "Bang aku anganggara', labi ah\u0101p palasahan d'nda in\u0101n bang iya mbal pinahola'an pab\u012bng. Bang aku mbal as\u0101' anguyun isab R\u016b Tuhan.    "
                            }
                        ]
                    },
                    {
                        "verses": [
                            {
                                "text": "    Na in pasal susumbali'an bay paglamas ni ta'u-ta'u: taga-pangita'u asal kitam kamemon, sag\u014d' aniya' pangita'u hal pagmalangkahian. Bang kam alasa ma pagkahibi tapahogot pangandol sig\u0101m."
                            },
                            {
                                "text": "Bang a'a amikilan di-na in iya taga-kata'u, kulang asal ta'una."
                            },
                            {
                                "text": "Sag\u014d' bang a'a alasa ma Tuhan, takil\u0101 iya e' Tuhan.  "
                            },
                            {
                                "text": "  Manjari itu, ya pasal kapamangan susumbali'an bay paglamas ni ta'u-ta'u: kata'uwanta asal in ni\u014dnan ta'u-ta'u itu ngga'i ka tuhan to'ongan. Maka kata'uwanta isab in Tuhan dakayu'-kayu' du."
                            },
                            {
                                "text": "(B'nnal, aheka pagtuhanan maka pagpangh\u016b'an, ai na ka ma sulga' atawa ma dunya.) Sag\u014d' minsan aniya' pinagbahasa \u2018tuhan\u2019,"
                            },
                            {
                                "text": "tunggal du Tuhan pagtuhanantam, ya na Mma'tam ma sulga'. In iya po'onan kamemon ai-ai, maka iya isab pagtuyu'antam t'ggoltam allum. Tunggal isab Pangh\u016b'tam, ya na si Isa Al-Masi. Bay pinapanjari e'na kamemon deyo' bay min Tuhan, maka allum na pa'in kitam labay min iya.  "
                            },
                            {
                                "text": "  Saguw\u0101' aniya' saga sehe'ta bebeya'an si Isa halam gi' makata'u to'ongan ma pasal ta'u-ta'u halam aniya' kawasana, sabab masi amikit ni pikilan sig\u0101m bay kabiyaksahan sig\u0101m tagna', waktu kasumba sig\u0101m ni ta'u-ta'u. Angkan bang sig\u0101m amangan ai-ai bay paglamas ni ta'u-ta'u, pangannal sig\u0101m in sig\u0101m palamud anumba ta'u-ta'u in\u0101n. Manjari asasaw itikad sig\u0101m minsan halam taga-dusa."
                            },
                            {
                                "text": "Sag\u014d' ngga'i ka kinakanta ya amowa kita pasekot ni Tuhan. Mbal kinulangan kah\u0101pta ma sabab aniya' mbal kakanta. Mbal isab kin'nnopan kah\u0101pta ma sabab aniya' kakanta.  "
                            },
                            {
                                "text": "  Sag\u014d' minsan kam wajib angahalal ma pagkakan indaginis, subay kannalbi pah\u0101p pagkahibi, ya mbal gi' ahogot pangandolna ma si Isa, bo' supaya iya mbal tabowa magdusa ma sabab pagkakanbi."
                            },
                            {
                                "text": "Bang saupama aniya' pagkahibi mbal katiyu'-tiyu'an itikadna maka'nda' kam amangan lalamasan ma deyom luma' panumbahan ta'u-ta'u. Asal kata'uwanbi in ta'u-ta'u mbal makainay, sag\u014d' a'awam pagkahibi in\u0101n ati tabowa iya amangan susumbali'an bay pangalamas ni ta'u-ta'u."
                            },
                            {
                                "text": "Manjari pagkahibi in\u0101n, a'a bay pinuwas min dusana ma sabab kamatay Al-Masi, tabowa ni kala'atan ma sabab pangita'ubi, pagka alamma pangandolna."
                            },
                            {
                                "text": "Jari makarusa kam ma danakanbi ya alamma pangandolna he', maka amakay dusa kam ni Al-Masi."
                            },
                            {
                                "text": "Angkan aku magniyat, bang pagkakan ya sababanna angkan magdusa dakayu' danakanku bebeya'an si Isa, mbal na aku amangan susumbali'an sat'ggolku allum, bo' supaya iya mbal tabowa magdusa.    "
                            }
                        ]
                    },
                    {
                        "verses": [
                            {
                                "text": "    Limaya aku magbaya'an di-ku. Bay aku kawakilan e' Pangh\u016b' Isa, sin\u014d' magnasihat lapalna. Bay iya ta'nda' mataku. Maka ka'am ya kamaujuran hinangku ma Pangh\u016b', pagka kam angandol na ma iya."
                            },
                            {
                                "text": "Minsan aku mbal kinahagad e' saga kasehe'an in aku bay kawakilan e' si Isa Al-Masi, tantu du kahagadbi sabab ka'am baranbi ya tanda' saksi' in aku kawakilan e'na. Sabab aku ya po'onan angkan kam ameya' ma iya.  "
                            },
                            {
                                "text": "  Bang aku pinariksa' e' sai-sai ma pasal kahinanganku, buwattitu ya panambungku:"
                            },
                            {
                                "text": "halam bah\u0101' aniya' kapatutku binalanja'an e' saga a'a pandu'anku?"
                            },
                            {
                                "text": "Halam bah\u0101' aniya' kapatutku magh'nda ma d'nda angandol ma si Isa, supaya aniya' sehe'ku ma l'ngngananku? Taga-h'nda saga danakan si Pangh\u016b' Isa l'lla maka saga a'a kawakilan kasehe'an buwat si Petros."
                            },
                            {
                                "text": "Atawa hal kami baha' maka si Barnabas ya subay magusaha supaya aniya' napaka kami?  "
                            },
                            {
                                "text": "  Bang saupama sundalu, aniya' bah\u0101' mbal binalanja'an e' parinta? Atawa a'a maghuma, aniya' bah\u0101' mbal amangan min buwa' kayu ya tanomna? Atawa a'a magipat sapi' atawa kambing, aniya' bah\u0101' mbal patut ang\u0101' gatas min saga hayop ya ipatna he'?"
                            },
                            {
                                "text": "Ngga'i ka isab hal kah\u0101lan manusiya' ya pang\u0101'anta ta'u pasal kapatut ma saga a'a maghinang, anguyun isab Kitab Tawrat."
                            },
                            {
                                "text": "Tasulat asal ma panoho'an-sara' si Musa, yuk-i, \u201cDa'a sampongunbi sapi' sabuna anganggi'ikan pai\u201d. Pangannalbi bah\u0101' sapi' sadja ya pinagka'inagonan e' Tuhan ma ayat Kitab e'?"
                            },
                            {
                                "text": "Tu'ud manusiya' ya pinagka'inagonan e'na angkan pinasulat sara' in\u0101n. Paralilanta a'a magararu maka a'a magani. Ya angkan sig\u0101m maghinang ma deyom huma sabab aniya' holat sig\u0101m kabuwanan palsuku'an min buwa'na. Kami itu sali' dalil a'a maghuma in\u0101n."
                            },
                            {
                                "text": "Bay kami anganasihatan ka'am lapal Tuhan, sali' dalil binhi' ma deyom pikilanbi. Angkan kam subay mbal takuddat bang kami binuwanan bahagi' min kaniya'bi."
                            },
                            {
                                "text": "Bang gurubi kasehe' taga-kapatut binalanja'an e'bi, luba'-lagi'na kami itu.   Saguw\u0101' halam kami bay mikibalanja' ma ka'am minsan aniya' kapatut kami. Gom pa'in kami anandalan kasigpitan bo' supaya halam aniya' maka'agpangan lapal ah\u0101p pasal Al-Masi."
                            },
                            {
                                "text": "Kata'uwanbi asal, minsan saga a'a maghinang ma deyom langgal pagkulbanan, langgal ya pang\u0101'an sig\u0101m kinakan. Maka saga imam ya anukbalan susumbali'an pagkulban, binahagi'an du sig\u0101m isi hayop pagkulban."
                            },
                            {
                                "text": "Damikiyanna isab saga a'a magnasihat lapal ah\u0101p, aniya' panoho'an Pangh\u016b' Isa subay sig\u0101m binalanja'an e' sasuku magkahagad ma lapal in\u0101n.  "
                            },
                            {
                                "text": "  Sag\u014d' halam bay gunaku kapatutku. Maka ngga'i ka balanja' ya mohotku angkan anulat ni ka'am. Padpad aku mikibalanja' ma ka'am, bilahi gi' aku amatay, sabab ya pagbantugku in aku halam bay angamu' binalanja'an."
                            },
                            {
                                "text": "Mbal aku makajari magbantug pasal pagnasihatku lapal ah\u0101p, sabab hinangku asal bay panoho'an aku e' si Isa Al-Masi. Aheya kasusahanku bang mbal pagnasihatku."
                            },
                            {
                                "text": "Bang aku bay makapene'an di-ku maghinang buwattitu, patut du aku ginadjihan. Sag\u014d' ngga'i ka min baya'ku hal, tu'ud hinang bay pangandol e' Tuhan ma aku angkan wajib hinangku."
                            },
                            {
                                "text": "Manjari ai panambahan aku? Katambahan aku bang pa'in tapagnasihatku lapal ah\u0101p ma halam aniya' bayadna, minsan aniya' kapatutku binalanja'an.  "
                            },
                            {
                                "text": "  Luhaya aku magbaya'an di-ku, ngga'i ka aku banyaga'. Sag\u014d' minsan buwatt\u0113', magpabanyaga' aku di-ku maghinang ni a'a kamemon supaya aheka tabowaku angandol ma si Isa."
                            },
                            {
                                "text": "Angkanna, bang aku palamud ma saga bangsa Yahudi, beya'ku addat sig\u0101m Yahudi bo' supaya sig\u0101m tabowaku angandol ma si Isa. Minsan aku apuwas min sara' si Musa ya niusul na pa'in e' bangsa Yahudi, beya'ku sadja sat'ggolku ma deyoman sig\u0101m, bo' sig\u0101m tabowa angandol ma si Isa Al-Masi."
                            },
                            {
                                "text": "Bo' arapun bang aku magbeya' maka saga a'a ngga'i ka Yahudi, mbal beya'ku sara' agama Yahudi. Beya'ku addat saga bangsa liyu bo' supaya sig\u0101m isab tabowaku angandol ma si Isa. Sag\u014d' minsan mbal beya'ku sara' agama Yahudi, masi du aku ameya' ma sara' Tuhan sabab beya'ku du panoho'an Al-Masi."
                            },
                            {
                                "text": "Bang aku ganta' magbeya' maka saga a'a ya halam gi' ahogot pangandol sig\u0101m tudju ni si Isa, amasali' aku di-ku ni sig\u0101m bo' supaya tabowaku angandol to'ongan. Manjari minsan ai bangsa, pasali' aku ni sig\u0101m supaya aniya' min sig\u0101m lappasan min hukuman dusa."
                            },
                            {
                                "text": "Angkan buwatt\u0113' hinangku, supaya pasaplag lapal ah\u0101p pasal si Isa Al-Masi ni saga a'a kamemon, bo' aku isab palamud ni kah\u0101pan ya tumabeya' ma lapal ah\u0101p.  "
                            },
                            {
                                "text": "  Biyaksa kam ma hatulan paglomba, aheka a'a pas\u014dd maglomba sag\u014d' dangan du anganda'ug bo' anambut kah\u0101pan ya panungbas ma a'a anganda'ug. Paralilan ko' itu ma ka'am ya bebeya'an Al-Masi, angkan kam soho'ku maglomba to'ongan bo' kam makasambut kah\u0101pan ma sinos\u014dng."
                            },
                            {
                                "text": "Tali'-tali'unbi isab ya addat saga a'a bilahi maglomba. Magmahil sig\u0101m maka amaggat napsu sig\u0101m supaya makara'ug sampay minahaldika' maka korona dahun kayu, ya al'kkas alanos. Sag\u014d' kitam bebeya'an si Isa angangut pinaniya'an kamahaldika'an ya anatas ni kasaumulan."
                            },
                            {
                                "text": "Angkan sengoranku a'a maglomba, ya mbal paragan m'ssa'-bidda' sabab aniya' tudjuna tantu. Sengoranku isab a'a magsuntuk, ya mbal anuntuk peh\u0113'-pi'itu sabab aniya' tigi'na."
                            },
                            {
                                "text": "Paggatku napsuku sabab mbal aku bilahi sinulak e' Tuhan minsan bay makapagnasihat lapalna ma a'a kasehe'an.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, ta'uhunbi pasal bay kalabayan saga pangkattam Yahudi waktu kapameya' sig\u0101m ma si Musa ma masa awal e'. Bay kalandungan gabun sig\u0101m kamemon, maka bay amaklay kamemon labay min tahik."
                            },
                            {
                                "text": "Ya dalilna, tapandi sig\u0101m ma deyom gabun maka ma deyom tahik, tanda' in sig\u0101m beya' ma si Musa."
                            },
                            {
                                "text": "Kamemon sig\u0101m bay magkakanan kinakan ya pamuwan e' Tuhan."
                            },
                            {
                                "text": "Kamemon sig\u0101m bay maginuman bohe' ya pamuwan e' Tuhan, sabab magbeya' sig\u0101m anginum bohe' paluwas min batu lakit ya bay sehe' sig\u0101m, ya dalilna Al-Masi."
                            },
                            {
                                "text": "Sag\u014d' halam kasulutan atay Tuhan ma kaheka'an sig\u0101m e', angkan aheka alaglag ma lahat paslangan.  "
                            },
                            {
                                "text": "  Na, subay kitam amint\u0101ng min pakaradja'an ya bay tum'kka ni kamatto'ahantam in\u0101n, supaya kitam mbal an'ppu sig\u0101m anganapsuhan la'at,"
                            },
                            {
                                "text": "atawa anumba ni ta'u-ta'u buwat sig\u0101m kasehe' ma masa he'. Tasulat asal ma deyom Kitab pasal bay kahinangan sig\u0101m, yuk-i, \u201cSaga a'a in\u0101n bay magtingk\u014d'an magjamu pagduwa'ahan ta'u-ta'u ya pagtuhanan sig\u0101m. Puwas e', magt'nggehan sig\u0101m magpangigal maka maghinang kasabulan.\u201d"
                            },
                            {
                                "text": "Wajib kitam da'a maghinang kala'atan d'nda maka l'lla, buwat bay tahinang e' kasehe'an sig\u0101m. Angkan aniya' sig\u0101m labi duwamp\u016b' maka t'llungibu puhu' alaglag ma deyom dang'llaw du."
                            },
                            {
                                "text": "Da'a na kitam angandusa pangandusta'tam kahandak Pangh\u016b'. Aniya' isab min ka'mbo'-mbo'antam bay makahinang buwatt\u0113' ma masa awal, ati aheka sig\u0101m bay amatay e' sowa."
                            },
                            {
                                "text": "Da'a isab pagmusmurinbi Tuhan ma sabab ai-ai pamat'nna'na ma ka'am, buwat bay kapagmusmud sig\u0101m kasehe' ma masa awal e', angkan sig\u0101m bay pinapatay e' mala'ikat pagmumulka'.  "
                            },
                            {
                                "text": "  Na, tum'kka saga pakaradja'an in\u0101n ni sig\u0101m bo' aniya' pamint\u0101ngan saga a'a ma patahunan katapusan itu. Tasulat isab ma Kitab supaya kitam mbal angahinang buwatt\u0113'."
                            },
                            {
                                "text": "Angkan ko', bang aniya' a'a ma deyomanbi ilu amikilan di-na in imanna ahogot, a'a in\u0101n subay kamaya'-maya' to'ongan bo' mbal tabowa maghinang dusa."
                            },
                            {
                                "text": "Kamemon sasat-manasat ya kalabayanbi mbal magbidda' maka sasat ya maumu kalabayan e' bangsa manusiya'. Maka kapangandolan Tuhan, angkan kam mbal pasagaranna sinasat labi min kosogbi. Sabab bang kam pinat'kkahan sasat sumiyan-sumiyan, tantu kam binuwanan e'na kosog ma waktu kasasat bo' kam makasandal, ati minn\u0113' aniya' kapuwasanbi.  "
                            },
                            {
                                "text": "  Angkan ko', saga bagay kalasahanku, da'a kam palamud anumba ni ta'u-ta'u."
                            },
                            {
                                "text": "Ah\u0101p asal k\u014dkbi, angkan yukku ma ka'am, dongdonginbi bissalaku itu bang b'nnal atawa mbal."
                            },
                            {
                                "text": "Bang kitam magtipun angentom kamatay Pangh\u016b' Isa, anginum kitam min deyom sawan ya pagsukulantam ni Tuhan. Tanda' saksi' ko' in\u0101n in kitam magdakayu' maka Al-Masi ma sabab laha'na. Damikiyanna isab tinapay ya pagbahagi'antam, tanda' ko' in\u0101n in kitam taga-lamud ma baran Al-Masi."
                            },
                            {
                                "text": "Sabab dakayu' du tinapay ya pagbahagi'antam kamemon, angkan kitam sali' dalil ginhawa-baran dakayu' du, minsan aheka.  "
                            },
                            {
                                "text": "  Kira-kirahunbi addat bangsa Isra'il e': sasuku sig\u0101m amangan min bay panukbal ni Tuhan aniya' lamud sig\u0101m ma pagta'at ni Tuhan."
                            },
                            {
                                "text": "Na, mbal yukku aniya' p\u016bs ma ai-ai pangalamas ni ta'u-ta'u, atawa aniya' kallum ma ta'u-ta'u ya pangalamasan e'."
                            },
                            {
                                "text": "Tantu mbal, sag\u014d' in susumbali'an pangalamas ta'u-ta'u, tinukbalan asal ni saga saitan, ngga'i ka ni Tuhan. Maka kabaya'anku subay halam aniya' lamudbi ma binangsa saitan."
                            },
                            {
                                "text": "Bang kam ganta' magtipun amangan maka anginum pangentomanbi Pangh\u016b' Isa, mbal kam makajari palamud amangan maka anginum min bay pangalamas saga saitan."
                            },
                            {
                                "text": "Luwal bah\u0101' bang kita bilahi anunggud Pangh\u016b'. Palabi bah\u0101' ga'osanta min ga'osanna?  "
                            },
                            {
                                "text": "  Aniya' saga a'a ah'lling, yuk sig\u0101m, \u201cMakajari kita angahinang ai-ai kabaya'anta.\u201d B'nnal ko' in\u0101n, sag\u014d' aniya' mbal makah\u0101p. Makajari kita angahinang ai-ai, sag\u014d' aniya' hinang mbal makas\u014dng pangandolta ni Tuhan."
                            },
                            {
                                "text": "Mbal ah\u0101p bang baranta sadja ya kinannal, sag\u014d' subay pagka'inagonanta pagkahita.  "
                            },
                            {
                                "text": "  Makajari kam amangan sumbali'an ai-ai pinagdagangan ma tabu' minsan halam tilawbi bang bay paglamas ni ta'u-ta'u. Halam aniya' dusabi amangan,"
                            },
                            {
                                "text": "sabab tasulat asal ma deyom Kitab, yuk-i, \u201cTuhan ya tag-dapu dunya itu maka kakaya'-kaya'anna.\u201d  "
                            },
                            {
                                "text": "  Bang saupama aniya' a'a mbal magkahagad ma si Isa amowa kam amangan ma luma'na, bo' kam bilahi peh\u0113', makajari kam amangan ai-ai pangalabot ka'am minsan mbal tilawbi bang bay paglamas atawa halam. Halam aniya' dusabi bang kam amangan."
                            },
                            {
                                "text": "Sag\u014d' bang aniya' ganta' angahaka'an ka'am in kinakan in\u0101n bay paglamas ni ta'u-ta'u, na, da'a kakanunbi. Kaissana, ma sabab sehe'bi ya bay angahaka'an ka'am, karuwana, ma sabab kasasaw pikilanna bang kam ta'nda' e'na amangan lalamasan. Ngga'i ka itikadbi ya asasaw, sag\u014d' itikadna. Kalu aniya' atilaw bang angay iya pinaggat amangan ai-ai kabaya'anku ma saukat aniya' a'a dangan asasaw pikilanna?"
                            },
                            {
                                "text": "Sag\u014d' bang aniya' ganta' angahaka'an ka'am in kinakan in\u0101n bay paglamas ni ta'u-ta'u, na, da'a kakanunbi. Kaissana, ma sabab sehe'bi ya bay angahaka'an ka'am, karuwana, ma sabab kasasaw pikilanna bang kam ta'nda' e'na amangan lalamasan. Ngga'i ka itikadbi ya asasaw, sag\u014d' itikadna. Kalu aniya' atilaw bang angay iya pinaggat amangan ai-ai kabaya'anku ma saukat aniya' a'a dangan asasaw pikilanna?"
                            },
                            {
                                "text": "Angay iya sinoway ma ai-ai pagkakanna, bang bay pagsukulanna ni Tuhan?  "
                            },
                            {
                                "text": "  Buwattitu panambungku: ai-ai kakanbi atawa inumbi, ai-ai hinang, subay nihinang pagmahaldika'bi ma Tuhan."
                            },
                            {
                                "text": "Da'a pasasawunbi pikilan pagkahibi minsan sai-na, bangsa Yahudi ka atawa bangsa ngga'i ka Yahudi, atawa pagkahibi jama'a Tuhan."
                            },
                            {
                                "text": "Beya'inbi aku itu sabab tuyu'anku anulut saga a'a kamemon ma ai-ai hinangku. Ngga'i ka kah\u0101pan baranku ya kannalku, sag\u014d' kah\u0101pan saga a'a kasehe'an, bang pa'in sig\u0101m lappasan bo' makas\u014dd ni sulga'.   "
                            }
                        ]
                    },
                    {
                        "verses": [
                            {
                                "text": "Manjari sengorinbi aku buwat e'ku anengoran Al-Masi.   "
                            },
                            {
                                "text": "    Sanglitanta kam ma sabab pangentombi ma aku sakahaba' waktu, maka ma sabab pameya'bi ma pamandu' ya bay pang'bbaku ma ka'am.  "
                            },
                            {
                                "text": "  Na aniya' gi' pamandu'ku. Ta'uhunbi itu: si Isa Al-Masi ya pagmak\u014dkan kal'llahan, ati l'lla ya pagmak\u014dkan kah'nda'an sig\u0101m, maka Tuhan ya pagmak\u014dkan Al-Masi."
                            },
                            {
                                "text": "Bang kam magtipun dajama'ahan magsambahayang, bo' aniya' l'lla angamu'-ngamu' atawa amaluwas lapal min Tuhan, bang iya ganta' aturung, pahina'na Al-Masi ya pagmak\u014dkanna."
                            },
                            {
                                "text": "Sag\u014d' bang d'nda ya angamu'-ngamu' atawa amaluwas lapal min Tuhan ma deyom katipunanbi ma halam magtinurung, pahina'na h'llana ya pagmak\u014dkanna. Mbal magbidda' d'nda in\u0101n maka d'nda bay binagongan k\u014dkna, bang takdil isab ni kaiya'an."
                            },
                            {
                                "text": "Bang d'nda mbal tu'ud anurungan k\u014dkna ma deyom katipunanbi, subay iya magpagunting apu'ut. Sag\u014d', pagka makaiya'-iya' bang d'nda binagongan atawa pinapu'ut bu'unna, subay iya magtinurung."
                            },
                            {
                                "text": "Mbal patut bang l'lla magtinurung sabab l'lla ya pinapanjari pamandogahan kajarihan maka kamahaldika'an Tuhan. Sag\u014d' d'nda ya pamandogahan kamahaldika'an l'lla"
                            },
                            {
                                "text": "sabab l'lla ya bay pinapanjari dah\u016b e' Tuhan. Ngga'i ka l'lla ya pinapanjari min baran d'nda, sag\u014d' d'nda ya pinapanjari min baran l'lla."
                            },
                            {
                                "text": "Maka ngga'i ka l'lla ya pinapanjari pamalimbang ma d'nda, sag\u014d' d'nda ya pinapanjari pamalimbang l'lla."
                            },
                            {
                                "text": "Angkan subay magtinurung d'nda, tanda' saksi' ma saga mala'ikat in iya kapagbaya'an e' h'llana.  "
                            },
                            {
                                "text": "  Malaingkan in kitam ma deyom okoman Pangh\u016b' Isa subay magtabang-tiyabangi d'nda maka l'lla. Mbal manjari bang hal l'lla atawa hal d'nda."
                            },
                            {
                                "text": "Bay pinapanjari d'nda luwas min baran l'lla, saguw\u0101' d'nda ya anganakan l'lla. Maka min Tuhan asal ai-ai kamemon."
                            },
                            {
                                "text": "Na, angandongdong kam di-bi: patut bah\u0101' bang d'nda anabbut ni Tuhan ma deyom katipunanbi ma mbal magtinurung?"
                            },
                            {
                                "text": "Kata'uwanbi, sangay min katagna' makaiya'-iya' asal bang l'lla ataha' bu'unna,"
                            },
                            {
                                "text": "sag\u014d' bang d'nda ataha' bu'unna, ya he' makamanis iya. Kaniya'an iya bu'un ataha' paturung k\u014dkna."
                            },
                            {
                                "text": "Na, bang aniya' mailu bilahi anganjawab pasal ina'an-i, ya itu panambungku ma iya: halam aniya' kal'ngnganan sadd\u012b ma kami maka ma saga jama'a Tuhan maingga-maingga lahat.   "
                            },
                            {
                                "text": "     Aniya' gi' panoho'anku ma ka'am, sag\u014d' mbal kam sanglitanku. Sababna, bang kam magtipun angarap ni Tuhan, ngga'i ka kah\u0101pan ya kaluwasanna sag\u014d' kala'atan."
                            },
                            {
                                "text": "Muna-muna itu: makakale aku hunub-hunub in ka'am kono' mbal magdauyunan bang magtipun. B'nnalna hunub-hunub in\u0101n, bang ma aku."
                            },
                            {
                                "text": "Patut isab bang aniya' pagbidda'an ma ka'am, supaya atampal bang sai min ka'am ya makasulut atay Tuhan."
                            },
                            {
                                "text": "Ma waktu kapagtipunbi amangan pangentoman kamatay Pangh\u016b' Isa, sali' ngga'i ka Pangh\u016b' Isa ya taentombi."
                            },
                            {
                                "text": "Sabab aniya' kam pasa'ut amangan kinakan bay bowabi ati mbal kapinanbi sehe'bi. Jari aniya' kam lingantu, maka aniya' maglangohan sabab makalandu' he'na anginum."
                            },
                            {
                                "text": "Angay bah\u0101'! Halam aniya' luma'bi pamangananbi dah\u016b? Atawa kabaya'anbi tu'ud subay amariki'-diki' saga pagkahibi jama'a Tuhan, maka amahina' saga sehe'bi kamiskinan? Daka ai pamissalaku ma ka'am ma pasal hinangbi buwattilu! Bilahi kam bah\u0101' sanglitanku? Tantu mbal.  "
                            },
                            {
                                "text": "  Bay pamandu'ku ma ka'am ya bay pang'bba aku e' Pangh\u016b'. Ma sangom kapanukbal Pangh\u016b' Isa ni saga bantana, bay iya ang\u0101' tinapay."
                            },
                            {
                                "text": "Aubus pa'in pagsukulanna ni Tuhan, pinagp\u014dng e'na. Yukna ni saga mulidna, \u201cBaranku ko' itu, ya pamalilla'ku ni kamatay ma sababbi. Amangan kam tinapay itu pangentomanbi aku.\u201d"
                            },
                            {
                                "text": "Damikiyanna isab inuman. Aubus pa'in e' sig\u0101m amangan, ning\u0101' sawan e' si Isa. Yukna, \u201cInuman itu paltanda'an ma kapagsulutan baha'u ya panganjanji' Tuhan ma ka'am, tatuman e' laha'ku. Isbatunbi, pangentomanbi aku sakahaba' kam anginum.\u201d"
                            },
                            {
                                "text": "Hatulanna, sakahaba' kam amangan tinapay itu sampay anginum min sawan itu, tapasaplag e'bi kamatay si Isa sampay ta'abut waktu kabalikna pi'itu.  "
                            },
                            {
                                "text": "  Angkan ko', sai-sai amangan tinapay maka anginum min sawan Pangh\u016b' itu ma halam abontol pangatayanna, a'a in\u0101n kat\u014dngan dusa sabab halam pagaddatanna baran Pangh\u016b' Isa sampay laha'na."
                            },
                            {
                                "text": "Subay kam angaliling di-bi dah\u016b bo' yampa kam amangan tinapay maka anginum min sawan."
                            },
                            {
                                "text": "Sabab sai-sai amangan atawa anginum ma halam tasilangna baran Pangh\u016b' Isa bang ai hatina, amat'kkahan iya di-na hukuman Tuhan pagka buwatt\u0113' pamanganna maka panginumna."
                            },
                            {
                                "text": "Ya he' po'onna angkan aheka ma deyomanbi ilu magkalammahan, maka aniya' isab amatay."
                            },
                            {
                                "text": "Bang kita ganta' angaliling di-ta dah\u016b, mbal kita taluwa' hukuman."
                            },
                            {
                                "text": "Bang kita nihukum maka bininasa e' Pangh\u016b' Isa, hatina bini'at kitam bo' supaya mbal pinat'kkahan hukuman nalka' sambeya' maka saga a'a ya mbal angisbat Tuhan.  "
                            },
                            {
                                "text": "  Manjari itu, saga dauranakanku, bang kam magtipun amangan pangentoman kamatay Pangh\u016b' Isa, lagad-lagarinbi saga kasehe'anbi."
                            },
                            {
                                "text": "Bang aniya' kam lingantu, subay iya amangan dah\u016b ma luma'na, bo' kam mbal t'kkahan hukuman Tuhan ma waktu kapagtipunbi. Na, in pasal saga palkala' kasehe', subay na aku mailu bo' yampa salassayku.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, bilahi aku amahatian ka'am pasal kapandayan pamuwan e' R\u016b Tuhan supaya kam mbal a'awam."
                            },
                            {
                                "text": "Taentombi bay kahalanbi tagna', waktubi halam gi' beya' ma si Isa, tabowa-bowa sadja kam e' saga hibilis bo' maghinang ni saga pagtuhanan ya mbal makabissala."
                            },
                            {
                                "text": "Angkan yukku ma ka'am, bang a'a kapagbaya'an e' R\u016b Tuhan mbal iya makapah'lling pangkal ma si Isa. Halam aniya' makapasab'nnal in si Isa pagpangh\u016b'anna bang ngga'i ka min R\u016b Tuhan.  "
                            },
                            {
                                "text": "  Na, ginisan asal kapandayan ya min R\u016b Tuhan, bo' pa'in dakayu' du R\u016b ya amuwan."
                            },
                            {
                                "text": "Magginis isab saga hinang pananabang, sag\u014d' tunggal du Pangh\u016b' Isa ya paghinangan."
                            },
                            {
                                "text": "Magginis bowahan hinangta dangan maka dangan, sag\u014d' dakayu' du Tuhan ya amuwan ta'u bo' supaya tahinangta ai-ai bay pamahinang kitam kamemon.  "
                            },
                            {
                                "text": "  Kitam saga bebeya'an si Isa Al-Masi kamemon, pinagtopod-toporan paltanda'an in R\u016b Tuhan pat'nna' asal ma deyom ataytam, bo' supaya kitam kaniya'an kah\u0101pan sama-sama."
                            },
                            {
                                "text": "Aniya' a'a kabuwanan kapandayan e' R\u016b Sussi amahati pandu' alalom, aniya' isab kabuwanan kapandayan amaluwas pangita'u."
                            },
                            {
                                "text": "Tunggal du R\u016b Tuhan ya amuwan saga kapandayan itu, halam aniya' sadd\u012b. Aniya' kabuwanan pangandol akosog to'ongan, maka aniya' kabuwanan kapandayan amauli' saga saki."
                            },
                            {
                                "text": "Aniya' a'a kabuwanan barakat bo' tahinangna saga hinang barakatan, aniya' isab kabuwanan kapandayan e' R\u016b Tuhan amaluwas lapal Tuhan, maka aniya' a'a kasehe' kabuwanan pangita'u anilang kapandayan a'a bang b'nnal min R\u016b Tuhan. Aniya' a'a kabuwanan kapandayan makabissala saga bissala sadd\u012b ya mbal tahatina, maka aniya' isab kabuwanan pangita'u magpahati bang ai binissala in\u0101n."
                            },
                            {
                                "text": "Sag\u014d' tunggal du R\u016b Tuhan ya magkabaya'an amuwan saga kapandayan itu, maka pinagsadd\u012b-sadd\u012b isab pamuwanna ma manusiya' dangan maka dangan.   "
                            },
                            {
                                "text": "    Kitam saga bebeya'an Al-Masi sali' dalil dakayu' ginhawa-baran du, bo' aheka pagdayawna indaginis. Sag\u014d' minsan aheka pagdayawna, dakayu' du baran atibu'uk."
                            },
                            {
                                "text": "Sabab kitam itu, bangsa Yahudi maka ngga'i ka Yahudi, banyaga' maka ngga'i ka banyaga', bay pinandi e' R\u016b Tuhan dakayu'-kayu', pinapagdakayu' sali' dalil baran atibu'uk. Pinah\u014dpan kitam R\u016b Tuhan sali'-sali'.  "
                            },
                            {
                                "text": "  Na, bang niralil ginhawa baran itu, ngga'i ka daginis kamemon pagdayawna. Magginis asal."
                            },
                            {
                                "text": "Bang saupama ah'lling tape' pasal kah\u0101lanna, yukna, \u201cAku itu ngga'i ka suku' ma baran itu, sabab ngga'i ka aku tangan.\u201d Sag\u014d' suku' baran asal, minsan as\u0101' pangannalna."
                            },
                            {
                                "text": "Ya du isab bang tainga ya ah'lling, yukna, \u201cNgga'i ka aku suku' baran itu sabab ngga'i ka aku mata,\u201d tantu iya suku' ma baran."
                            },
                            {
                                "text": "Bang bay mata lungbus katibu'ukan baran a'a, buwattingga pakakalena? Bang bay tainga lungbus, buwattingga pangahamutna?"
                            },
                            {
                                "text": "Sag\u014d' ya b'nnalna, pinapanjari e' Tuhan ginisan pagdayaw baranta kamemon, nihatul e'na ma buwat kabaya'anna."
                            },
                            {
                                "text": "Mbal ka\u014dnan baran bang mata lungbus atawa tainga lungbus."
                            },
                            {
                                "text": "Bang pina'amu, aheka ginisan pagdayaw bo' pa'in baran dakayu' du.  "
                            },
                            {
                                "text": "  Mbal manjari bang mata ah'lling ni tangan, yukna, \u201cHalam aniya' kagunahanku ma ka'a.\u201d Damikiyanna bang k\u014dk ah'lling ni tape', yukna, \u201cHalam du aniya' kagunahanku ma ka'am.\u201d"
                            },
                            {
                                "text": "Sabab ya b'nnalna, saga pagdayaw ya pangannalta aguya', aheya asal kagunahanna."
                            },
                            {
                                "text": "Saga pagdayaw baranta ya yukta ariki' kagunahanna, ya na he' subay ayaranta pah\u0101p. Saga pagdayaw ya mbal ah\u0101p ninda', subay pas'mmekanta pah\u0101p."
                            },
                            {
                                "text": "Maka saga pagdayawta ah\u0101p luwana, minsan mbal pinah\u0101p. Bay pinapagsugpat pagdayaw baran itu e' Tuhan ati pinalabi e'na kah\u0101pan ma saga pagdayaw ya mbal pinagaddatan,"
                            },
                            {
                                "text": "supaya halam aniya' palsagga'an ma deyom ginhawa-baranta itu. Gom pa'in magtabang-tiyabangi saga pagdayawna kamemon."
                            },
                            {
                                "text": "Bang kap'ddi'an pagdayaw baranta dakayu', magt\u016by pananam ni saga pagdayaw kamemon. Damikiyanna isab bang aniya' pagdayawta dakayu' sinanglitan, kin\u014dgan baranta kamemon.  "
                            },
                            {
                                "text": "  Ya na itu hatian bay pamaralilku he': ka'am saga jama'a Al-Masi sali' dalil ginhawa-baranna, maka ka'am dangan maka dangan sali' pagdayawna indaginis."
                            },
                            {
                                "text": "Jari Tuhan ya amat'nna' kamemon pagdayaw ma deyoman kajama'ahan si Isa Al-Masi. Kaissa, aniya' saga a'a kawakilan e'na magnasihat lapal ah\u0101p pasal si Isa Al-Masi, karuwana, aniya' a'a kabuwanan kapandayan amaluwas lapal Tuhan ni manusiya', kat'lluna, aniya' saga a'a kabuwanan kapandayan magpandu'. Puwas e' aniya' kabuwanan kapandayan angahinang saga hinang kawasahan, bo' pasunu' a'a kabuwanan barakat pamauli'na saga saki, maka aniya' kabuwanan kapandayan anabang ma saga sehe'na. Aniya' kabuwanan kapandayan amal'ngngan hinang a'a kasehe'an, maka aniya' isab kabuwanan kapandayan amissala ma bahasa mbal tahati sig\u0101m."
                            },
                            {
                                "text": "Mbal kawakilan saga bebeya'an Al-Masi kamemon, mbal sin\u014d' magnasihat kamemon. Mbal kabuwanan kapandayan saga a'a kamemon maghinang hinang kawasahan,"
                            },
                            {
                                "text": "atawa magpauli' saki, atawa magbissala ma bahasa mbal tahati sig\u0101m, atawa amahati bang ai binissala in\u0101n."
                            },
                            {
                                "text": "Tuyu'inbi kapandayan ya kagunahan to'ongan.   Saguw\u0101' aniya' gi' palabi to'ongan min kapandayan itu kamemon, hatina lasata ma kasehe'anta.    "
                            }
                        ]
                    },
                    {
                        "verses": [
                            {
                                "text": "    Bang aku saupama taga-kapandayan amissala bahasa manusiya' kamemon sampay bahasa mala'ikat, halam du aniya' p\u016bsna bang aku mbal alasa. Kapandayanku he' sali' lling agung hal angulenseng, atawa mital hal tinitik peh\u0113'-pi'itu."
                            },
                            {
                                "text": "Minsan aku taga-kapandayan amaluwas lapal deyo' bay min Tuhan, maka minsan tahatiku ai-ai bay tatau' e' Tuhan, minsan isab aku bal-iman bo' makapahigin b\u016bd min baina, bang halam aniya' lasaku ma pagkahiku halam du aniya' kap\u016bsanku."
                            },
                            {
                                "text": "Minsan pamuwanku alta'ku kamemon ma miskin, maka minsan paglilla'ku baranku tinunu' ma sabab si Isa, bang halam aniya' lasaku ma pagkahiku halam du aniya' pahala'ku.  "
                            },
                            {
                                "text": "  Bang kita ganta' alasa ma pagkahita, tantu sig\u0101m imananta. Ma'ase' sadja kita. Mbal kitam angihid, mbal alanga pagatayta, mbal kita magmalangkahi."
                            },
                            {
                                "text": "Bang kita alasa ma kasehe'anta a'addat du kita ma sig\u0101m. Mbal kita angannal ma baranta sadja, mbal kita ab'nsi, mbal isab anau' kala'atan ma deyom atayta."
                            },
                            {
                                "text": "Bang kita alasa mbal kita ka'amuhan ma a'a maghinang ala'at, sag\u014d' ka'amuhan kita ma kasab'nnalan."
                            },
                            {
                                "text": "Bang kita alasa mbal kita sinumu angahampanan sehe'ta. Taptap du kita angandol, maka aholat, maka angimanan ai-ai.  "
                            },
                            {
                                "text": "  Lasa itu anatas ni kasaumulan, sag\u014d' palabay sadja saga kapandayan, minsan kapandayan amaluwas lapal bay min Tuhan, atawa kapandayan amissala saga bahasa mbal tahati. Ya du isab bang kita kabuwanan pangita'u alalom, palabay du isab."
                            },
                            {
                                "text": "Sabab minsan buwattingga pangita'uta, minsan buwattingga kapandayanta amaluwas lapal min Tuhan, taga-kulang du."
                            },
                            {
                                "text": "Sag\u014d' bang tatuman na saga maksud Tuhan, palabay du saga kapandayan taga-kulang in\u0101n.  "
                            },
                            {
                                "text": "  Aku itu, ma waktu kaonde'-onde'ku, palkuli-kulihan onde' asal llingku maka pamikilku maka akkalku. Sag\u014d' buwattina'an, pagka aku asangpot na, ka'bbahanku kapagonde'-onde'ku."
                            },
                            {
                                "text": "Ya ta'uta buwattina'an sali' dalil a'a ang'nda' ni deyom samin gabul. Sag\u014d' ma llaw sin\u014dng in\u0101n magalop du kita maka iya. Kulang lagi' ta'uku pasal Tuhan buwattina'an, sag\u014d' ajukup du kata'uku ma iya ma sinos\u014dng, dasali' maka kata'u Tuhan ma aku.  "
                            },
                            {
                                "text": "  Manjari t'llu du anatas ni kasaumulan: pangandolta maka pangaholatanta maka lasata. Sag\u014d' ma deyom t'llu itu lasa ya katobtoban ah\u0101p.    "
                            }
                        ]
                    },
                    {
                        "verses": [
                            {
                                "text": "    Pagmatayinbi lasa, tuyu'inbi isab saga kapandayan min R\u016b Tuhan, luba'-lagi'na kapandayan magpaluwas lapal bay min Tuhan."
                            },
                            {
                                "text": "Bang a'a kabuwanan kapandayan amissala saga bahasa mbal tahati e' kaheka'an, Tuhan du ya pamissalahanna, ngga'i ka pagkahina manusiya', sabab halam aniya' manusiya' makahati iya. Pinabissala iya e' R\u016b Tuhan sag\u014d' kalimbungan hatina pagga halam aniya' makahatian iya."
                            },
                            {
                                "text": "Sag\u014d' bang a'a amaluwas lapal bay min Tuhan, pamissalahanna saga pagkahina manusiya', angkan sig\u0101m kaniya'an tatabangan maka kakosogan iman, maka kahantap pangatayan."
                            },
                            {
                                "text": "Bang a'a ganta' amissala ma saga bahasa mbal tahati, luwal baranna ya tatabangna, sag\u014d' bang a'a amaluwas lapal bay min Tuhan tatabangna saga jama'a si Isa dapalhimpunan.  "
                            },
                            {
                                "text": "  Ka'amuhan aku bang ka'am kamemon ilu makabissala ma saga bahasa mbal tahati e' kaheka'an, sag\u014d' labi gi' ah\u0101p bang kam kabuwanan kapandayan pamaluwas lapal bay min Tuhan. Sabab bang a'a ata'u amaluwas lapal bay min Tuhan, aheya lagi' kagunahanna min a'a amissala bahasa sadd\u012b. Taga-kagunahan isab saga bahasa mbal tahati bang pa'in aniya' amahati supaya tatabang saga jama'a kamemon."
                            },
                            {
                                "text": "Saga dauranakanku, bang aku ganta' pi'ilu ni ka'am, bo' aku amissalahan ka'am ma bahasa sadd\u012b ya mbal tahatibi, ai kagunahanna? Halam aniya'. Ya sadja makah\u0101p ka'am bang kam bowahanku lapal bay pamata'u aku e' Tuhan, atawa pangita'u, atawa pituwa bay min Tuhan, atawa bang kam pandu'anku.  "
                            },
                            {
                                "text": "  Dalilunbi soleng atawa biyula bang pinah'lling. Mbal kahangpatan batbatanna bang mbal ahapal llingna."
                            },
                            {
                                "text": "Ya du isab bang a'a amah'lling tiyup-tiyup pamasakap saga sundalu, bang mbal ahapal llingna halam aniya' sundalu magsakap."
                            },
                            {
                                "text": "Damikiyanna ma ka'am, bang mbal ahangpat bissalabi mbal tata'u bang ai hatulanna. Ai-ai pamissalabi tabowa paleyang e' baliyu."
                            },
                            {
                                "text": "Magginis bahasa ma kaluha'an dunya itu, ati taga-ma'ana kamemon."
                            },
                            {
                                "text": "Sag\u014d' bang aniya' a'a ganta' ah'lling ni aku bo' mbal tahatiku bahasana, in aku maka a'a in\u0101n sali' bangsa magsadd\u012b mbal maghati."
                            },
                            {
                                "text": "Na pagka kam atuyu' binuwanan kapandayan e' R\u016b Tuhan, angutunbi kapandayan aheya kagunahanna, pamahogot pangandol saga jama'a dapalhimpunan kamemon.  "
                            },
                            {
                                "text": "  Angkan ko', bang a'a makapamissala ma saga bahasa sadd\u012b ya mbal tahati e' kaheka'an, subay iya angamu'-ngamu' ni Tuhan bo' pinaniya'an kapandayan magpahati ai-ai bay bissalana."
                            },
                            {
                                "text": "Sabab bang aku angamu' duwa'a ma bahasa mbal tahatiku, angamu' aku min deyom atayku sag\u014d' mbal talamud akkal-pikilanku."
                            },
                            {
                                "text": "Jari, ai subay hinangku? Angamu' duwa'a aku min deyom pangatayanku, maka min akkal-pikilanku. Angalang aku pamudji Tuhan, min deyom pangatayanku maka min akkal-pikilanku."
                            },
                            {
                                "text": "Bang kam ganta' magsukul ni Tuhan min deyom pangatayanbi sadja, bo' mbal kahangpatan e' saga jama'a kasehe'an ma pagtipunanbi, buwattingga e' sig\u0101m makapangaho' ma pagsukulbi ilu?"
                            },
                            {
                                "text": "Minsan ah\u0101p bowahan pagsukulbi mbal makah\u0101p pangandol kasehe'anbi sabab mbal tahati.  "
                            },
                            {
                                "text": "  Magsukul aku ni Tuhan, in aku kabuwanan kapandayan amissala saga bahasa mbal tahati e' a'a kasehe'an, labi aheka min ka'am kamemon."
                            },
                            {
                                "text": "Sag\u014d' bang aku ma palhimpunan saga jama'a si Isa bilahi gi' aku amah'lling saga lima kabtang sadja, bang pa'in tahati e' kasehe'an. Da'a laksa'an kabtang ma bahasa mbal tahati.  "
                            },
                            {
                                "text": "  Saga dauranakanku, pasangpotunbi pikilanbi. Pasali' kam ni onde'-onde' bang takdil ni kala'atan, sag\u014d' da'a sengorinbi onde'-onde' ma akkal-pikilanbi."
                            },
                            {
                                "text": "Tasulat ma deyom Kitab ya bay pamissala Tuhan ma bangsa Isra'il, yuk-i.  \u201cKa'am saga a'aku itu, yuk Tuhan, aniya' soho'ku bangsa liyu amissala ni ka'am, a'a amissala saga bahasa sadd\u012b. Minsan sig\u0101m amalatun lapalku ni ka'am, mbal aku kalebi.\u201d   "
                            },
                            {
                                "text": "  Jari kata'uwanta na pasal kapandayan amissala bahasa sadd\u012b. Paltanda'an ko' itu ma saga a'a ya mbal magkahagad, ngga'i ka ma a'a ya magkahagad na. Ya kapandayan amaluwas lapal bay min Tuhan, paltanda'an ko' in\u0101n ma saga a'a magkahagad, ngga'i ka ma a'a ya mbal gi' magkahagad."
                            },
                            {
                                "text": "Angkanna, bang kam magtipun, bo' aniya' pas\u014dd a'a mbal ata'u atawa mbal am'nnal, bo' takale kam magbissala lullun ma saga bahasa mbal tahati, tantu sig\u0101m ah'lling in ka'am binelaw."
                            },
                            {
                                "text": "Malaingkan bang aniya' pas\u014dd ni palhimpunanbi hinabu kam amaluwas lapal bay min Tuhan, tantu iya kamattanan e'bi kamemon ma sabab dusana maka kat\u014dngan dusa isab."
                            },
                            {
                                "text": "Paluwas saga pikilanna bay limbunganna ati tabowa iya pasujud amanyabut ni Tuhan. Magpasab'nnal iya, yukna, \u201cMagsab'nnal aku, ilu Tuhan ma deyomanbi.\u201d   "
                            },
                            {
                                "text": "    Na ai lagi', saga dauranakanku? Buwattitu pamituwaku: bang kam magtipun dapalhimpunan, ah\u0101p bang kam taga-kalangan pamudji ma Tuhan, atawa pamandu' ma kasehe'an, atawa lapal bay pamata'u e' Tuhan, atawa bissala ma bahasa sadd\u012b. Ah\u0101p isab bang aniya' a'a taga-kapandayan magpahati bissala in\u0101n. Ai-ai hinangbi subay patut pamahogot pangandolbi."
                            },
                            {
                                "text": "Bang aniya' a'a bilahi amissala ma bahasa mbal tahati e' kaheka'an, sarang bang duwangan atawa t'llungan mags'lle'-s'lle' amissala. Subay aniya' magpahati isab."
                            },
                            {
                                "text": "Bang halam aniya', in a'a taga-kapandayan ma bahasa in\u0101n subay mbal ah'lling ma palhimpunan, luwal ni baranna maka ni Tuhan.  "
                            },
                            {
                                "text": "  Damikiyanna bang aniya' amaluwas lapal deyo' bay min Tuhan, sarang isab bang duwangan atawa t'llungan ya mags'lle'-s'lle'. Subay nirongdongan isab lapal sig\u0101m e' a'a kasehe'an ma palhimpunan in\u0101n bang b'nnal bay min Tuhan."
                            },
                            {
                                "text": "Sag\u014d' bang aniya' a'a pinaniya'an lapal min Tuhan sabuna akale-kale, subay pahondong a'a ya amissala tagna'."
                            },
                            {
                                "text": "Bang buwatt\u0113' makapags'lle'-s'lle' kam kamemon amaluwas lapal min Tuhan, bo' supaya kapandu'an kamemon sampay pinahantap atay sig\u0101m."
                            },
                            {
                                "text": "Saga a'a taga-barakat amaluwas lapal bay min Tuhan, subay ata'u amaggat baya' sig\u0101m amissala,"
                            },
                            {
                                "text": "sabab kabaya'an Tuhan subay auntul maka ahantap kapagtipunbi. Mbal iya bilahi ma kasasawan.   Bang bineya' kabiyaksahan saga palhimpunan Al-Masi kamemon,"
                            },
                            {
                                "text": "saga d'nda subay pahantap sabu sig\u0101m ma palhimpunan. Mbal sig\u0101m pinalamud magsambung himum\u016bngan sabab bang ma dakayu' sara' Yahudi, \u201ckar'ndahan subay magmaluluy sadja.\u201d"
                            },
                            {
                                "text": "Bang aniya' panilaw sig\u0101m subay h'lla sig\u0101m ya patilawan pagt'kka ni luma', sabab makaiya'-iya' bang d'nda anuli-nuli ma deyom palhimpunanbi.  "
                            },
                            {
                                "text": "  Pangannalbi bah\u0101' in ka'am po'onan lapal Tuhan? Hal ka'am ya pinakalehan lapalna?"
                            },
                            {
                                "text": "Bang aniya' a'a mailu amikilan di-na in iya taga-barakat amaluwas lapal min Tuhan, atawa aniya' sadd\u012b bay pamatulun iya e' R\u016b Tuhan, subay akuhanna sulat itu bay min panoho'an Pangh\u016b'."
                            },
                            {
                                "text": "Sag\u014d' bang a'a ilu mbal akale ma bay yukku he', da'a iya ikutunbi.  "
                            },
                            {
                                "text": "  Angkan ko', saga dauranakan, subay tuyu'inbi kapandayan magpaluwas lapal bay min Tuhan. Da'a isab l\u0101ngunbi pamissala ma saga bahasa ya mbal tahati e' kaheka'an."
                            },
                            {
                                "text": "Ai-ai hinangbi ma waktu kapagtipunbi subay ahatul maka auntul.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, bilahi aku amaentoman ka'am pab\u012bng pasal lapal ah\u0101p bay pagnasihatku ma ka'am. Bay na tataima'bi lapal in\u0101n pasangdolan imanbi."
                            },
                            {
                                "text": "Sabab lapal itu ya sababanna angkan kam lappasan min hukuman dusa, bang pa'in kam pat'ttog ma pandu' bay pamata'uku ka'am. Bang kam ganta' mbal pat'ttog, kaliman bay kapam'nnalbi.  "
                            },
                            {
                                "text": "  Bay pasampayku ni ka'am lapal pandu' bay pamata'u aku, pandu' labi ahalga' min kamemon bay pagnasihatku ni ka'am. Hatina Al-Masi bay amatay pamapuwas dusatam, buwat bay tasulat ma deyom Kitab."
                            },
                            {
                                "text": "Amatay pa'in, bay iya kinubul, maka ta'abut pa'in kat'llumbahangina ma deyom kubul, pinakallum iya pab\u012bng buwat bay tasulat ma deyom Kitab."
                            },
                            {
                                "text": "Allum pa'in iya, patuwa' iya ni si Petros, bo' patuwa' isab iya ni saga a'a kasangp\u016b' maka duwa bay kawakilanna."
                            },
                            {
                                "text": "Puwas e' patuwa' iya ni saga a'a bay pamulid ma iya, aniya' sig\u0101m labi lima hatus bay magtimuk. Kaheka'an sig\u0101m masi allum sampay ni kabuwattina'anan sag\u014d' aniya' kasehe'an wa'i na amatay."
                            },
                            {
                                "text": "Puwas e' isab patuwa' iya ni si Yakub, bo' patuwa' pabalik ni saga a'a bay kawakilanna kamemon."
                            },
                            {
                                "text": "Katapusanna, patuwa' iya ni aku, bo' pa'in aku itu sapantun onde'-onde' nianakan ma ngga'i ka gi' bulananna.  "
                            },
                            {
                                "text": "  Aku itu areyo' min a'a kawakilan kamemon. Arapun aku da'a ni\u014dnan wakil si Isa, ma sabab kapaminjala'ku ma saga bebeya'anna."
                            },
                            {
                                "text": "Sag\u014d' aheya lasa maka ase' Tuhan ma aku, ya angkan buwattitu na kah\u0101lanku. Aniya' isab kamaujuran lasana maka ase'na ma aku, sabab ai-ai pamahinangna aku subay sangs\u0101'anku to'ongan labi gi' min saga pagkahiku ya kawakilan si Isa. Sag\u014d' ngga'i ka min kosogku ya angkan aku makahinang buwatt\u0113', sag\u014d' min tabang Tuhan ma aku."
                            },
                            {
                                "text": "Malaingkan dakayu' du lapal ya pinasaplag e' kami kamemon, ai na ka aku atawa saga a'a kawakilan kasehe'an. Ya ko' ina'an lapal ya pagkahagadbi na.   "
                            },
                            {
                                "text": "    Na, pagka Al-Masi ya pagnasihat kami, in iya bay pinakallum e' Tuhan min kamatayna, angay ka'am kasehe' ilu ah'lling in a'a magpatayan mbal pinakallum pab\u012bng?"
                            },
                            {
                                "text": "Bang b'nnal ya yukbi, hatina Al-Masi halam du bay pinakallum min kamatayna."
                            },
                            {
                                "text": "Maka bang b'nnal ya yukbi in Al-Masi halam bay pinakallum pab\u012bng, halam aniya' kap\u016bsan bay pagnasihat kami ma ka'am, maka pagkahagadbi halam aniya' kagunahanna."
                            },
                            {
                                "text": "Ngga'i ka hal e'-i. Bang b'nnal ya yukbi in saga a'a magpatayan mbal pinakallum pabalik e' Tuhan, hatina in Al-Masi halam bay pinakallum pabalik. Maka putingan isab kami itu pasal Tuhan, pagka yuk kami in iya bay makapakallum Al-Masi, bo' pa'in halam."
                            },
                            {
                                "text": "Ngga'i ka hal e'-i. Bang b'nnal ya yukbi in saga a'a magpatayan mbal pinakallum pabalik e' Tuhan, hatina in Al-Masi halam bay pinakallum pabalik. Maka putingan isab kami itu pasal Tuhan, pagka yuk kami in iya bay makapakallum Al-Masi, bo' pa'in halam."
                            },
                            {
                                "text": "Maka bang Al-Masi halam bay pinakallum pab\u012bng, hatina pangandolbi ma iya halam du aniya' kap\u016bsanna, maka dusabi masi angakkot ma ka'am."
                            },
                            {
                                "text": "Saga bebeya'an si Isa isab ya magpatayan in\u0101n, wa'i amutawan min Tuhan."
                            },
                            {
                                "text": "Maka halam aniya' kah\u0101pan lagaranta ma liyu ahirat bang b'nnal halam aniya' kaholatantam min Al-Masi puwas min dunya \u012btu. Jari kapagandu'-andu'an kitam labi min a'a kamemon.  "
                            },
                            {
                                "text": "  Sag\u014d' ya b'nnalna, tantu Al-Masi tapakallum min kamatayna. Pinakallum iya dah\u016b min kamemon, pamatuman in a'a magpatayan pasunu' pinakallum."
                            },
                            {
                                "text": "Magkamatay binangsa manusiya' kamemon sabab dusa ya bay tahinang e' dangan a'a, damikiyanna isab tapakallum manusiya' kamemon ma sabab tahinang e' a'a dangan."
                            },
                            {
                                "text": "Magkamatay manusiya' kamemon sabab dambeya'an maka si Adam, sag\u014d' pinakallum kitam kamemon pagka dambeya'an maka Al-Masi."
                            },
                            {
                                "text": "Pinakallum kitam dangan maka dangan ma untulanna. Dah\u016b Al-Masi, bo' kitam palsuku'anna ma waktu kapi'ituna pabalik."
                            },
                            {
                                "text": "Puwas e', ta'abut ganta'an dunya ati tara'ug e' Al-Masi kamemon bay palbantahan Tuhan, ai na ka saga nakura', ai na ka saga kawasa, ai na ka saga gaga'osan. Manjari ni'nde'an e' Al-Masi kapagparintana ni Mma'na Tuhan."
                            },
                            {
                                "text": "Sabab maksud Tuhan asal in Al-Masi subay ang'ntan pagparinta sampay ta'abut waktu kara'ugna saga palbantahanna kamemon."
                            },
                            {
                                "text": "Bang aubus nira'ug saga palbantahan kamemon, tara'ug na banta katapusan, ya na kamatay ma manusiya'."
                            },
                            {
                                "text": "Sabab tasulat asal ma deyom Kitab, ya yuk-i, \u201cPinat'nna' e' Tuhan ai-ai kamemon ma deyo' p\u0101d-tape'na.\u201d Tantu mbal beya' Tuhan ma \u2018ai-ai kamemon\u2019 ya pinagsambat itu. Atampal ko' itu sabab Tuhan ya amat'nna' ai-ai kamemon ma pagbaya'an Al-Masi."
                            },
                            {
                                "text": "Bang itu atammat na, pareyo' isab Anak ni iya, ya bay amat'nna' ai-ai kamemon ma deyo'anna. Jari Tuhan ya makapagtuhan ma kamemon.  "
                            },
                            {
                                "text": "  Na, bang saupama b'nnal ya yuk kasehe'an, in a'a magpatayan mbal pinakallum pabalik, buwattingga saga a'a ya pinandi ganti' saga pagkahi sig\u0101m bay amatay? Angay sig\u0101m ameya' ma addat buwatt\u0113', bang hati mbal pinakallum saga pagkahi sig\u0101m?"
                            },
                            {
                                "text": "Maka kami itu, angay kami magmalilla' palabay min ka'aniban sararan-daran, bang kami mbal pinakallum du ma llaw damuli?"
                            },
                            {
                                "text": "Haka'anta kam, saga dauranakan, in aku itu sa'agon-agon amatay kahaba' llaw. Malaingkan ka'am ya kak\u014dganku ma sabab kapameya'bi ma si Isa Al-Masi ya Pangh\u016b'tam.  "
                            },
                            {
                                "text": "  Bang hal palkuli-kulihan dunya itu ya holatanku, angay aku angatu ma saga bantaku ma Epesos itu, ya sapantun halimaw angal'kkob? Bang aku b'nnal mbal pinakallum pabalik ma llaw damuli, ah\u0101p lagi' aku magh\u0101p palasahan ma dunya itu, buwat yuk bissala he',  \u201cMagkakan kita maka maginum, sabab amatay du kita ma salung-simuddai.\u201d "
                            },
                            {
                                "text": "Da'a pas\u0101'unbi pamikilbi. Bang kita dansehe'an maka a'a ala'at addatna, tantu kita tabowa maghinang kala'atan."
                            },
                            {
                                "text": "Jari pahantapun pamikilbi! Pahali kam magdusa, sabab aniya' min ka'am ilu masi gi' a'awam pasal Tuhan, angkan kam subay aiya'.   "
                            },
                            {
                                "text": "    Kalu aniya' atilaw, yukna, \u201cBuwattingga pamakallum a'a amatay? Buwattingga baranna bang iya allum pab\u012bng?\u201d"
                            },
                            {
                                "text": "Sali' halam aniya' akkalbi atilaw buwatt\u0113'. Pandogahinbi binhi' tinanom. Bang tanombi ni tana', subay angahansul dah\u016b bo' yampa pauplut ugbusna."
                            },
                            {
                                "text": "Bang kam ganta' ananom binhi' pai atawa binhi' sadd\u012b, ngga'i ka katibu'ukan tinanom ya tanombi ni tana', luwal binhi'na."
                            },
                            {
                                "text": "Manjari binhi' in\u0101n pinajukupan e' Tuhan ma buwat kahandakna. Saga binhi' indaginis, magsadd\u012b-sadd\u012b pangluwahanna kaniya-kaniya."
                            },
                            {
                                "text": "Sampay ai-ai binangsa taga-napas ma dunya itu, maggintil isab isina kaniya-kaniya. Sadd\u012b isi manusiya', sadd\u012b isi hayop, sadd\u012b isab isi kamanuk-manukan maka isi daing.  "
                            },
                            {
                                "text": "  Aniya' baran magindaginis ma sulga', aniya' baran magindaginis ma dunya itu. Sadd\u012b manis kabaranan ma sulga', sadd\u012b isab manis kabaranan ma dunya."
                            },
                            {
                                "text": "Ah\u0101p sawa mata llaw, ah\u0101p sawa bulan, maka ah\u0101p isab sawa bitu'un, sag\u014d' magsadd\u012b-sadd\u012b ya kah\u0101p sawa sig\u0101m. Minsan saga bitu'un, magsadd\u012b-sadd\u012b du isab kah\u0101p luwana.  "
                            },
                            {
                                "text": "  Na, buwatt\u0113' ya dalil manusiya' magpatayan bang pinakallum pab\u012bng min kamatay. Ya baran kinubul ma deyom tana' angahansul du, saguw\u0101' bang pinakallum na mbal magkamatay ni kasaumulan."
                            },
                            {
                                "text": "Pagkubul ma baranta, ala'at ninda' maka halam aniya' kosogna. Sag\u014d' bang pinakallum na pab\u012bng, aheya manisna maka akosog to'ongan."
                            },
                            {
                                "text": "Ya baran manusiya' kinubul itu papanjarihan asal bay min dunya itu, sag\u014d' bang talbangun na min kamatay, baran baha'u na, papanjarihan sulga' na! Bang aniya' baran papanjarihan min dunya itu, aniya' du isab baran papanjarihan ma sulga',"
                            },
                            {
                                "text": "buwat tasulat ma deyom Kitab, ya yuk-i, \u201cSi Adam tagna' bay kabuwanan kallum e' Tuhan.\u201d Sag\u014d' aniya' gi' Adam damuli, hatina Al-Masi ya po'onan kallum pamakallum ma manusiya'."
                            },
                            {
                                "text": "Subay dah\u016b baranta papanjarihan min dunya, bo' yampa baran papanjarihan ma sulga'."
                            },
                            {
                                "text": "Si Adam tagna' in\u0101n bay kinompol min tana', sag\u014d' si Adam damuli itu min sulga' asal."
                            },
                            {
                                "text": "Saga a'a suku' ma dunya itu dasali' asal maka si Adam ya bay kinompol min tana'. Sag\u014d' a'a suku' ma sulga' pasali' ni a'a dakayu' ya min sulga', hatina si Isa."
                            },
                            {
                                "text": "Ya luwa baranta ma buwattitu an'ppu baran si Adam ya bay kinompol min tana', sag\u014d' bang kita mah\u0113' ma sulga' an'ppu kita baran si Isa, a'a min sulga'.  "
                            },
                            {
                                "text": "  Haka'anta kam, saga dauranakanku, in baranta ma dunya itu mbal du kaniya'an palsuku'an ma pagparinta Tuhan. Baranta magkahalu' itu mbal kaniya'an kallum taptap ni kasaumulan."
                            },
                            {
                                "text": "Pakale kam bo' kam pata'uku pasal bay nilimbungan e' Tuhan waktu tagna', sag\u014d' pinabukis na ma buwattina'an. Kitam bebeya'an si Isa Al-Masi mbal magkamatay kamemon, sag\u014d' pinindahan du barantam kamemon"
                            },
                            {
                                "text": "ma deyom dasasa'at, ma dapillawan mata. Saru'un-du'un sadja du bang pinah'lling na tiyup-tiyup pamatapus alam. Saru'un-du'un pinakallum du saga pagkahitam bay magpatayan, ati mbal na magkamatay sampay ni kasaumulan. Maka kitam ya masi allum ma waktu kapi'ituna, kapindahan du barantam kamemon."
                            },
                            {
                                "text": "Subay pinindahan barantam magkahalu' itu ni baran taptap allum. Subay pinindahan baran magkahalu' itu ni baran mbal magkamatay."
                            },
                            {
                                "text": "Na, bang kapindahan na baranta magkahalu' ni baran taptap allum, maka bang baranta magkamatay itu pinindahan ni baran mbal magkamatay sampay ni kasaumulan, manjari tatuman na ya bay kinallam ma deyom Kitab, ya yuk-i,  \u201cHalam na aniya' kamatay ma manusiya', sabab tara'ug na e' Tuhan. "
                            },
                            {
                                "text": "Mbal na kitam magmula e' kamatay, mbal kitam tin\u0101w pinananaman bisana.\u201d "
                            },
                            {
                                "text": "Ya angkan manusiya' tin\u0101w amatay sabab aniya' dusa sig\u0101m song pinat'nna'an kabinasahan. Ya po'on dusa sig\u0101m subay bininasa, sabab sara' Tuhan ya bay talanggal e' sig\u0101m."
                            },
                            {
                                "text": "Saguw\u0101' aheya pagsukulantam ni Tuhan, ya amuwanan kitam da'ugan. Mbal na kitam tin\u0101w amatay sabab kapuwasan na dusatam e' si Isa Al-Masi Pangh\u016b'tam.  "
                            },
                            {
                                "text": "  Angkanna, saga dauranakan kinalasahan, patotogunbi pangandolbi ma si Isa, da'a kam apinda min pameya'bi ma iya. Puspusinbi hinang Pangh\u016b' sabab kata'uwanbi asal, ai-ai hinangbi ma iya ajatu sadja du.    "
                            }
                        ]
                    },
                    {
                        "verses": [
                            {
                                "text": "    Na, in pasal s\u012bn sinakap e'bi panulung saga pagkahibi suku' Tuhan ma lahat Yahudiya: beya'unbi bay panganggara'ku ma saga palhimpunan jama'a si Isa mah\u0113' ma lahat Galatiya."
                            },
                            {
                                "text": "Ka'am ilu dangan maka dangan, subay kam amasadd\u012b na s\u012bn ma sakahaba' Ahad. Tongorinbi s\u012bn bay tausahabi ma deyom dapitu' palabay in\u0101n. Bang aheka, aheka isab ya pamuwanbi, bang kulang, na ariki' du isab pamuwanbi. Pagdakayu'unbi s\u012bn bay pagsadd\u012b-sadd\u012bbi kamemon, supaya bang aku at'kka pi'ilu, aniya' na asal s\u012bnbi sakap panulung."
                            },
                            {
                                "text": "Jari makapi'ilu pa'in aku, s\u014d'ku saga a'a tapene'bi amowa s\u012bn in\u0101n ni Awrusalam. Pabowahanku sig\u0101m sulat pamakil\u0101 ma sig\u0101m ni saga a'a Awrusalam e'."
                            },
                            {
                                "text": "Bang ma kira-kiraku subay du isab aku peh\u0113' ni Awrusalam, na, magbeya' du aku maka sig\u0101m.   "
                            },
                            {
                                "text": "    Agara' aku pi'ilu ni ka'am ni lahat Kurintu, sag\u014d' palabay aku min lahat Makidunya dah\u016b sabab aniya' gawiku peh\u0113'."
                            },
                            {
                                "text": "At'ggol-t'ggol arai' kamailuku ma ka'am, kalu pinalabay lagi' timpu pamaliyu bo' yampa aku palanjal minnilu, ati ka'am du iya amatuntul aku pi'ingga-pi'ingga ya palanjalanku."
                            },
                            {
                                "text": "Mbal aku bilahi pat'nna' mailu ma ka'am bang dai'-dai' sadja. Kabaya'anku subay at'ggol-t'ggol kamailuku ma ka'am, bang kabaya'an Tuhan isab."
                            },
                            {
                                "text": "Sag\u014d' maitu gi' aku ma Epesos sampay puwas hinang Pentekosta."
                            },
                            {
                                "text": "Sabab aheya hinang pamahinang aku maitu, hinang aheya kalagihanna, bo' pa'in aheka saga a'a anagga' aku.  "
                            },
                            {
                                "text": "  Bang si Timuti at'kka pi'ilu ni ka'am, paiddahunbi iya pah\u0101p sabab hinang Tuhan ya nihinang e'na, buwat du aku."
                            },
                            {
                                "text": "Da'a iya siya-siyahunbi. Bang iya palanjal na minnilu subay iya patuntulbi supaya ah\u0101p kal'ngngananna ati bo' iya makab\u012bng ni aku, sabab lagaranku iya maka saga danakantam kasehe'an.  "
                            },
                            {
                                "text": "  Na, in pasal danakantam si Apollos, min heka na iya bay pogosku anehe'an saga danakantam kasehe' itu anibaw ka'am. Sag\u014d' halam kono' aniya' galakna pi'ilu buwattina'an. Bang aniya' waktuna ah\u0101p ma sinos\u014dng pi'ilu du iya.   "
                            },
                            {
                                "text": "    Pajaga kam. Patotogunbi pangandolbi ni si Isa. Da'a kam agawa. Paluwasunbi kosogbi."
                            },
                            {
                                "text": "Ma ai-ai hinangbi, subay lasabi ni pagkahibi ya pamanuyu'anbi.  "
                            },
                            {
                                "text": "  Na, saga dauranakanku, makata'u du kam pasal si Estepanas magtai'anak ilu. Dah\u016b sig\u0101m bay am'nnal ma si Isa min kamemon ma lahat Akaya ilu, maka atogol sig\u0101m anabangan saga pagkahi sig\u0101m suku' Tuhan. Amu'ku junjung ni ka'am,"
                            },
                            {
                                "text": "beya'unbi ai-ai pamat'nna' ka'am e' saga a'a buwat si Estepanas in\u0101n maka saga sehe' sig\u0101m maghinang pakosog ni Tuhan.  "
                            },
                            {
                                "text": "  Ak\u014dd aku pagka at'kka na pi'itu disi Estepanas maka si Portunatus maka si Akaikus. Minsan kam mbal makapi'itu kamemon, aniya' na panandalanku entomku sabab min saga a'a t'llungan itu."
                            },
                            {
                                "text": "Taga-kasannangan atayku min sig\u0101m, buwat kasannangan ataybi isab min sig\u0101m. Patut du subay pagaddatanbi saga a'a buwat sig\u0101m itu.  "
                            },
                            {
                                "text": "  Na, saga pagkahibi jama'a si Isa magtipun ma kalahat-lahatan Asiya itu, amabeya' minsan la'a hal lapal sig\u0101m. Ya du si Akila maka h'ndana si Prisila, maka saga jama'a ya biyaksa magtipun ma luma' sig\u0101m, amabeya' minsan la'a hal lapal sig\u0101m pagka Almasihin kam sali'-sali'."
                            },
                            {
                                "text": "Kamemon isab saga dauranakantam maitu, amabeya' isab pagaddat sig\u0101m ma ka'am. Maka ka'am isab mailu, bang kam magsabu subay kam magsiyum tanda' paglasabi.  "
                            },
                            {
                                "text": "  Aku na pas'lle' anulat maka sulatan tanganku, bo' kam pabeya'anku minsan la'a hal lapalku.  "
                            },
                            {
                                "text": "  Bang aniya' mailu mbal alasa ma Pangh\u016b' Isa, subay iya pinat'kkahan mulka' Tuhan.   Sag\u014d' \u201cmarana t\u0101\u201d, hatina, \u201cO Pangh\u016b' kami, pi'itu na ka!\u201d  "
                            },
                            {
                                "text": "  Mura-murahan, bang pa'in kam pinaniya'an tatabangan min si Isa Al-Masi, Pangh\u016b'tam.  "
                            },
                            {
                                "text": "  Alasa aku ma ka'am kamemon ma sabab si Isa Al-Masi ya pagdakayu'antam. Amin.    Wassalam      "
                            }
                        ]
                    }
                ]
            },
            {
                "names": [
                    "II Corinthians"
                ],
                "usfm_id": "II Corinthians",
                "abbreviation": "2Cor",
                "chapters": [
                    {
                        "verses": [
                            {
                                "text": "Sulat itu min aku, si Paul, maka si Timuti dakayu' danakantam. Kahandak min Tuhan asal, ya angkan aku kawakilan e' si Isa Al-Masi magnasihat lapalna. Ka'am saga jama'a Tuhan magtipun ma da'ira Kurintu ya pamasampayan kami sulat itu, sampay saga a'a suku' Tuhan ma kaluha'an lahat Akaya.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan atay e' Mma'tam Tuhan maka e' si Isa Al-Masi, Pangh\u016b'tam.  "
                            },
                            {
                                "text": "    Pudjitam Tuhan, ya Mma' si Isa Al-Masi Pangh\u016b'tam. Landu' ma'ase' Mma'tam, maka po'onan tatabangan kamemon."
                            },
                            {
                                "text": "Pinat'ttogan kami atay e'na ma deyom kasusahan indaginis supaya kami isab makapat'ttog atay a'a kasehe'an bang sig\u0101m isab t'kkahan kasusahan. Makatabang kami ma sig\u0101m ma sabab panabang Tuhan bay kalabayan kami."
                            },
                            {
                                "text": "Talapay kami angananam saga kabinasahan ya bay kalabayan Al-Masi, maka talapay kami angananam kaheya tabang Tuhan."
                            },
                            {
                                "text": "Bang kami makananam kasusahan sumiyan-sumiyan, ka'am ya pinat'ttogan atay maka pinaniya'an kasalamatan. Bang kami ganta' tinabang, ya du ka'am tinabang. Pinakosog pangandolbi bo' kaimananbi saga kabinasahan buwat kaimanan kami itu."
                            },
                            {
                                "text": "Manjari bang ka'am makananam kabinasahan buwat kami, taptap kami angaholat ma pasalanbi sabab kata'uwan kami in ka'am tinabang du e' Tuhan buwat panabangna ma kami.  "
                            },
                            {
                                "text": "  Saga dauranakanku, bilahi kami amata'uwan ka'am pasal kasigpitan bay kalabayan kami mah\u0113' ma lahat Asiya. Bay kami t'kkahan kasigpitan ala'at makalandu', angkan kami halam na magniyat allum."
                            },
                            {
                                "text": "Pangannal kami ta'abut na ganta'an, sag\u014d' pinananaman kasukkalan buwatt\u0113' bo' supaya kami mbal pasangdol ma baran kami. Tuhan sadja ya pasangdolan kami, in iya amakallum saga a'a magpatayan."
                            },
                            {
                                "text": "Jari pinuwasan kami min kapiligduhan ya ar\u0101k makamula kami, maka tantu kami pinuwasan e'na isab ma sinos\u014dng. Aho', Tuhan sadja ya pangandolan kami, in kami puwasanna du bang aniya' kapiligduhan sumiyan-sumiyan."
                            },
                            {
                                "text": "Maka ka'am ya anabang isab pagka kam angamu'an kami kah\u0101pan ni Tuhan. Ya kaluwasanna, aheka saga a'a magsarang-sukul ni Tuhan ma sabab ba'anan pangamu'-ngamu' ya kar\u016blan e' Tuhan ma pasalan kami.   "
                            },
                            {
                                "text": "    Na, aniya' pagbantugan kami. Kata'uwan kami min deyom itikad, ah\u0101p sadja bowahan kami tudju ni a'a kamemon luba'-lagi'na na ni ka'am. Min Tuhan asal, angkan halam aniya' buli'an lling kami tudju ni ka'am. Ngga'i ka min akkal-pamikil ya kabiyaksahan manusiya' sag\u014d' min kaheya tabang Tuhan."
                            },
                            {
                                "text": "Ai-ai tasulat kami ma ka'am tabassabi du maka tahatibi. Ma buwattina'an aniya' gi' halam tata'ubi ma pasal niyat maka maksud kami, sag\u014d' aholat kami in ka'am makata'u to'ongan ma sinos\u014dng, bo' supaya kam makapagbantug isab ma pasal kami, bang ta'abut llaw kabalik Pangh\u016b' Isa. Ya du kami amantug ma pasalbi ma llaw du ina'an.  "
                            },
                            {
                                "text": "Ai-ai tasulat kami ma ka'am tabassabi du maka tahatibi. Ma buwattina'an aniya' gi' halam tata'ubi ma pasal niyat maka maksud kami, sag\u014d' aholat kami in ka'am makata'u to'ongan ma sinos\u014dng, bo' supaya kam makapagbantug isab ma pasal kami, bang ta'abut llaw kabalik Pangh\u016b' Isa. Ya du kami amantug ma pasalbi ma llaw du ina'an.  "
                            },
                            {
                                "text": "  Angkan ko', pagka halam aniya' hawal-hawalku ma pasal ina'an, bay aku agara' patibaw ni ka'am min duwa, supaya kam makasambut kah\u0101pan nilipat duwa. Agara' aku pahapit ni ka'am ma labayanku tudju peh\u0113' ni lahat Makidunya, maka ma labayanku tudju amole'. Jari makapatuntul kam aku ma pal'ngngananku peh\u0113' ni lahat Yahudiya."
                            },
                            {
                                "text": "  Angkan ko', pagka halam aniya' hawal-hawalku ma pasal ina'an, bay aku agara' patibaw ni ka'am min duwa, supaya kam makasambut kah\u0101pan nilipat duwa. Agara' aku pahapit ni ka'am ma labayanku tudju peh\u0113' ni lahat Makidunya, maka ma labayanku tudju amole'. Jari makapatuntul kam aku ma pal'ngngananku peh\u0113' ni lahat Yahudiya."
                            },
                            {
                                "text": "Kab\u0101'bi bah\u0101' in aku itu magduwa-baihu', pagka buwatt\u0113' gara'ku bo' pa'in halam bay kalanjalan? Atawa pangannalbi bah\u0101' in maksudku hal pangand\u016bl napsuku, angkan aku angaho' maka magin'mbal ma halam p\u016bsna?  "
                            },
                            {
                                "text": "  Sag\u014d' b'nnal sadja Tuhan, angkan b'nnal isab bissalaku ma ka'am. Mbal paglamuranku pangaho'ku maka pagin'mbalku."
                            },
                            {
                                "text": "Hatiunbi si Isa Al-Masi, Anak Tuhan, ya bay pinagnasihat ma ka'am e' kami maka si Silas maka si Timuti. Halam aniya' pagkalu-kaluna. Si Isa Al-Masi ya po'onna angkan niaho'an e' Tuhan saga janji'na,"
                            },
                            {
                                "text": "sabab Al-Masi ya panumanan janji' Tuhan kamemon. Min Al-Masi asal ya angkan kami makapah'lling \u201camin\u201d, bo' supaya pinaheya kasanglitan Tuhan."
                            },
                            {
                                "text": "Baran Tuhan ya amahogot ataytam kamemon, angkan kitam makatantu in kitam magdakayu' pah\u0101p maka Al-Masi. Tapene' kitam e' Tuhan bo' tahinang suku'na."
                            },
                            {
                                "text": "Pinat'nna'an kitam gindan in kitam ma iya na, maka kabuwanan kitam R\u016b-na pat'nna' ma deyom ataytam. Sabab R\u016b Sussi ya pamatuman in kitam pinasambutan kamemon ya panagama kitam e' Tuhan.  "
                            },
                            {
                                "text": "  Sabbutku Tuhan, in iya makasaksi' bang ai ma deyom atayku. B'nnal sadja ya yukku itu: ya po'on aku halam bay pahapit ni Kurintu sabab mbal aku bilahi amabukagan ka'am."
                            },
                            {
                                "text": "Mbal kami bilahi magmandahan ka'am bang ai subay kahagadbi, sabab kata'uwan kami in pangandolbi ahogot asal. Ya sadja kabaya'an kami subay anabangan ka'am supaya pas\u014dng kak\u014dganbi bang harap ni Al-Masi.   "
                            }
                        ]
                    },
                    {
                        "verses": [
                            {
                                "text": "Bay aku anganiyat mbal anibaw ka'am pabalik, bang hal pamasusa ataybi."
                            },
                            {
                                "text": "Sabab bang aku ganta' amasusa ka'am, sai amak\u014dg aku? Luwal ka'am, ya bay pasusaku!"
                            },
                            {
                                "text": "Kata'uwanku du, bang aku kin\u014dgan, ya du ka'am tabowa kin\u014dgan. Mbal aku bilahi pi'ilu bang aku tabowa asusa ma sabab aniya' kahinanganbi mbal taluwa'. Arapun ka'am ilu amuwanan aku kak\u014dgan. Ya na ko' he' sababna angkan aku bay amabeya' sulat tagna' in\u0101n ni ka'am."
                            },
                            {
                                "text": "Landu' aheya bay kasusahanku ma waktu kapanulatku ka'am, sampay am'ttak bohe' mataku. Sag\u014d' ya maksudku ma masa ina'an ngga'i ka amasukkal ka'am. Ya kabaya'anku subay tananambi lasaku ma ka'am kamemon.   "
                            },
                            {
                                "text": "    Na, in pasal a'a bay makarusa ilu, ngga'i ka hal aku ya bay pinasusa e'na sag\u014d' ka'am kamemon, sabab palabi lagi' kasusahanbi min kasusahanku."
                            },
                            {
                                "text": "Sarang na hukuman ya bay pamat'nna' iya e' kaheka'anbi ilu."
                            },
                            {
                                "text": "Ampununbi na iya, pataptapunbi atayna bo' mbal lumandu'an sukkalna, ya aniya' papinda min imanna."
                            },
                            {
                                "text": "Angkan aku angamu' junjung ni ka'am, h\u0101punbi iya pabalik bo' kata'uwanna in ka'am masi alasa ma iya."
                            },
                            {
                                "text": "Ya na ko' itu mohotku ya angkan kam bay pabeya'anku sulat e', panulayanku ka'am bang kam ahutu ameya' ma panoho'anku sakahaba' waktu."
                            },
                            {
                                "text": "Bang aniya' a'a mailu taga-dusa bo' ampunbi dusana, ya du aku angampun iya. Bang aniya' isab a'a subay ampunku, ampunku iya ma pang'nda' Al-Masi supaya kam makab\u0101k kah\u0101pan."
                            },
                            {
                                "text": "Sabab bang kita mbal magampun, tantu kita ka'akkalan e' nakura' saitan, maka kata'uwanta asal bang ai mohotna.   "
                            },
                            {
                                "text": "    Manjari itu, makat'kka pa'in aku ni da'ira Trowas magnasihat lapal ah\u0101p pasal Al-Masi, aniya' tahinang e' Pangh\u016b' maina'an angkan aku pinaluhaya magnasihat."
                            },
                            {
                                "text": "Sag\u014d' minsan buwatt\u0113', aheya kasusahanku sabab halam tab\u0101kku maina'an danakantam si Titus. Angkan aku bay ang'bba magt\u016by min saga a'a Trowas bo' palanjal tudju ni Makidunya.   "
                            },
                            {
                                "text": "    Sag\u014d' aheya pagsukulan kami ni Tuhan! Sababna Al-Masi ya parakayu'an kami, maka tahinang kami paltanda'an e' Tuhan sakahaba' waktu, ta'nda' Al-Masi anganda'ug sadja. Maka kami itu sali' hantang pilisuna paturul min buli'anna. Ginuna kami e' Tuhan bo' pasaplag kata'u pasal Al-Masi ni kalahat-lahatan kamemon, sali' dalil hamut kamanyan an'bbud ni kamemon."
                            },
                            {
                                "text": "Sabab kami itu dalil kamanyan ah\u0101p hamutna tinugtugan e' Al-Masi tudju ni Tuhan. Maka lapal ah\u0101p itu sali' dalil hamutna pinahamut ma a'a kamemon, ai na ka a'a lappasan min hukuman atawa a'a mbal lappasan."
                            },
                            {
                                "text": "Bang mbal lappasan, in pagnasihat kami sali' dalil bau makapatay. Sag\u014d' bang ma saga a'a lappasan, sali' hamut ah\u0101p, hamut makabuwan kallum. Hinang ahunit ya pagnasihat itu, mbal agon ta'anggap e' manusiya'."
                            },
                            {
                                "text": "Sadd\u012b kam min a'a kasehe'an, ya anganasihat lapal Tuhan pagpilak, jari in lapal Tuhan tahinang sali' dagangan. Sag\u014d' kami itu, pagka Tuhan bay anoho' kami magnasihat, amissala magatay pote' ma pang'nda' Tuhan. Patut asal subay buwatt\u0113' pagka sosoho'an kami Al-Masi.    "
                            }
                        ]
                    },
                    {
                        "verses": [
                            {
                                "text": "    Na, kalu tapikilbi in kami magbantug-bantug di-kami supaya kami taima'bi. Sag\u014d' ngga'i ka. Mbal sengoran kami saga a'a kasehe'an, mbal kami magkagunahan sulat pamakil\u0101 kami ni ka'am. Mbal isab angamu' sulat pamakil\u0101 min ka'am bang ganta' peh\u0113' ni lahat sadd\u012b."
                            },
                            {
                                "text": "Ka'am baranbi ya hantang sulat sinulat maitu ma deyom atay kami. Angkan talhakit in kami itu taga-kapatut, ma sabab kah\u0101p kaul-pi'ilbi."
                            },
                            {
                                "text": "Atampal du, Al-Masi ya bay anulat sulat itu, ati pangandolna na ma kami bo' pinatuntul pah\u0101p. Ya panulat sulat itu ngga'i ka dawat, sag\u014d' R\u016b min Tuhan kakkal salama-lama. Maka ya panulatan sulat itu ngga'i ka papan batu buwat bay panulatan sara' e' si Musa, sag\u014d' deyom atay manusiya'.  "
                            },
                            {
                                "text": "  Ya angkan kami makatawakkal amissala buwattitu sabab angandol kami ma Tuhan, min Al-Masi."
                            },
                            {
                                "text": "Mbal isab kami magbau'-bau' in kami itu taga-kapandayan angkan kami t\u014dp makahinang saga hinang itu. Sag\u014d' aniya' barakat bay pamuwan kami e' Tuhan."
                            },
                            {
                                "text": "Iya ya bay amuwanan kami kapandayan bo' supaya kami amal'ngngan kapagsulutan baha'u. Ngga'i ka sara' sinulat ma deyom Kitab ya pamuwan e' Tuhan ma buwattina'an, sag\u014d' R\u016b-na ma deyom atay. Ya sara' bay tasulat ma batu ma masa awal e' hal amowa ni kamatay, sag\u014d' R\u016b Tuhan itu amowa ni kallum taptap.   "
                            },
                            {
                                "text": "    Bay niukilan ma papan batu in sara' bay pamowahan janji' Tuhan waktu tagna', beya' isab maka sahaya Tuhan landu' asawa. Taluwa' sahaya isab baihu' si Musa, angkan mbal tapandang e' a'a Isra'il minsan anginut-nginut pabaluba. Na, bang sara' amowa ni kamatay ya pinabeya'an sahaya buwatt\u0113',"
                            },
                            {
                                "text": "luba'-lagi'na na janji' ya pinal'ngngan e' R\u016b Tuhan buwattitu, akalap gi' sahaya-barakatna."
                            },
                            {
                                "text": "Bang abarakat sara' awal, ya pamat'kkahan manusiya' hukuman ni kamatay, labi-labi gi' abarakat ya kapagsulutan baha'u itu, sabab minnitu kitam binista abontol e' Tuhan."
                            },
                            {
                                "text": "Ya b'nnalna, pagka kapagsulutan baha'u itu at\u0101 bidda' barakatna, kalimbuhan na bay kal'ngnganan sara' tagna', minsan painay barakatna."
                            },
                            {
                                "text": "Hatina in kapagsulutan baha'u itu alanga gi' barakatna min sara' tagna' ya palabay he', sabab anatas kapagsulutan baha'u itu ni kasaumulan.  "
                            },
                            {
                                "text": "  Angkan kami aesog magnasihat, sabab aniya' holatan kami mbal pabaluba."
                            },
                            {
                                "text": "Sadd\u012b kami min si Musa, ya bay anambunan baihu'na bo' mbal ta'nda' e' bangsa Isra'il, sabab in sahaya Tuhan bay ma baihu'na he' pabaluba du sampay alanyap."
                            },
                            {
                                "text": "Kakulangan panghati saga bangsa Isra'il ma masa he'-i. Maka sampay isab ma waktu itu, sakahaba' waktu bang sig\u0101m binassahan Kitab si Musa, aniya' sali' dalil tambun ma pikilan sig\u0101m bo' mbal makahati. Subay sig\u0101m parakayu' ni Al-Masi bo' yampa nila'anan tambun in\u0101n min pikilan sig\u0101m."
                            },
                            {
                                "text": "Sampay isab ma waktu itu, mbal makahati bangsa Isra'il bang aniya' binassa min deyom Kitab si Musa, sabab masi gi' aniya' patambun ma pikilan sig\u0101m."
                            },
                            {
                                "text": "Sag\u014d' kala'anan du tambun e', buwat bay tasulat ma deyom Kitab, ya yuk-i, \u201cKala'anan tambun min baihu'na ma waktu kab\u012bngna ameya' ma Pangh\u016b'.\u201d"
                            },
                            {
                                "text": "Na, ya Pangh\u016b' sibahatku itu ya na R\u016b Tuhan, maka sai-sai kaniya'an R\u016b itu aluhaya na."
                            },
                            {
                                "text": "Manjari kitam kamemon ya halam aniya' tambun ma baihu'tam, sali' kitam dalil samin pama'nda'an sahaya maka barakat Pangh\u016b'tam. Pinindahan kitam e'na painut-inut, pak'nnop na pa'in kasahayatam sampay kitam makasali' na ni iya. Ya Pangh\u016b' amindahan kitam itu, ya na R\u016b Tuhan.    "
                            }
                        ]
                    },
                    {
                        "verses": [
                            {
                                "text": "    Min ka'ase' Tuhan, ya po'on kami pinasuku'an hinang itu magnasihat pasal kapagsulutan baha'u. Angkanna kami mbal alamma maghinang."
                            },
                            {
                                "text": "Bay na bbahan kami ai-ai bay hinang kami ma kalimbungan, maka saga kahina'an. Mbal kami angakkal, mbal kami amandu' sadd\u012b min pandu' b'nnal. Gom pa'in pinapasti' to'ongan pagnasihat kami ma pandu' b'nnal, supaya kinah\u0101pan hinang kami e' a'a kamemon ma halam aniya' sababan panowayan sig\u0101m ma kami. Maka ina'an asal Tuhan ang'nda' ma kahinangan kami."
                            },
                            {
                                "text": "Bang aniya' a'a mbal makahati ma lapal ah\u0101p ya nasihat kami, saga a'a in\u0101n anudju nalka'."
                            },
                            {
                                "text": "Tu'ud sig\u0101m mbal magkahagad ma lapal ah\u0101p sabab akkal sig\u0101m wa'i nilokoban e' nakura' saitan ya pagtuhanan saga a'a ma alam dakayu' itu. Nilokoban sig\u0101m e' nakura' saitan in\u0101n bo' mbal makahati ma lapal ah\u0101p pasal kamahaldika' Al-Masi, ya magsali' kajarihanna maka kajarihan Tuhan."
                            },
                            {
                                "text": "Sabab ngga'i ka baran kami ya pagnasihat kami ni ka'am sag\u014d' si Isa Al-Masi, in iya asal Pangh\u016b'. Sosoho'anbi asal kami, sin\u014d' anabangan ka'am ma sabab si Isa ya kalasahan kami."
                            },
                            {
                                "text": "Bay angallam Tuhan ma awal tagna', yukna, \u201cPaniya'un sawa min deyom kalendoman.\u201d Jari pinasawa isab e' Tuhan deyom pikilantam supaya makata'u ma sahayana maka kawasana, ya pina'nda'an kitam e' Al-Masi.  "
                            },
                            {
                                "text": "  Sag\u014d' halam aniya' kosog kami bang ma baran kami, minsan bay pangandol e' Tuhan amowa lapalna ahalga'. Sali' kami dalil l'ppo' aguya'. Angkan buwatt\u0113' supaya atampal ni a'a kamemon Tuhan ya po'onan kawasa, ngga'i ka kami."
                            },
                            {
                                "text": "Maumu kami kat'kkahan kasusahan sag\u014d' mbal kami tabowa-bowa kat\u016byan. Suma'an asasaw pikilan kami sag\u014d' mbal alungay iman kami."
                            },
                            {
                                "text": "Araran kami pinalabay min kapinjala'an sag\u014d' mbal kami asiya-siya e' Tuhan. Maka minsan kami binono', mbal du magmula to'ongan."
                            },
                            {
                                "text": "Pi'ingga-pi'ingga pal'ngnganan kami sakahaba' waktu, tananam e' kami kamatay buwat bay kamatay si Isa. Malaingkan tinabangan kami e' si Isa bo' supaya aniya' palsaksi'an ma ginhawa-baran kami in si Isa allum du."
                            },
                            {
                                "text": "Minsan kami masi allum, mbal kami magniyat allum pat'ggol apa aheka ka'aniban kalabayan kami ma sabab si Isa. Buwatt\u0113' na pa'in bo' supaya ta'nda' kallum si Isa ma deyom baran kami magkamatay itu."
                            },
                            {
                                "text": "Bang pina'amu, in kami itu angananam kabinasahan sampay ni kamatay ma sabab pagnasihat kami, sag\u014d' ya kamattihanna kallum kakkal makani-ka'am.  "
                            },
                            {
                                "text": "  Aniya' tasulat ma deyom Kitab, yuk-i, \u201cAngandol aku ma Tuhan, ya angkan aku bay amissala.\u201d Damikiyanna kami itu, pagka buwatt\u0113' pangandol kami ma Tuhan, amissala isab ma saga a'a,"
                            },
                            {
                                "text": "sabab tantu kami pasambeya' ma si Isa pinakallum min kamatay e' Tuhan, buwat bay pamakallumna isab ma Pangh\u016b' Isa. Jari pinapagdongan kami maka ka'am bo' pinatampal ni haddarat Tuhan."
                            },
                            {
                                "text": "Ma sababbi du, angkan kami anandalan saga kabinasahan itu kamemon, supaya paheka na pa'in saga a'a kaniya'an tatabangan min Tuhan, jari manglabi-labihan saga a'a magsukul ni Tuhan supaya iya minahaldika' to'ongan.  "
                            },
                            {
                                "text": "  Angkanna kami mbal to'ongan ang'bbahan katuyu' kami magnasihat. Minsan kami angalamma, minsan isab apinda baran kami, pakosog gom pa'in iman kami llaw ni llaw."
                            },
                            {
                                "text": "Pinjaman sadja saga kasusahan ya tananam kami itu, mbal bista kami sabab ya kamattihanna pahala' mbal tapula'-pula', anatas ni kasaumulan, magbidda' to'ongan maka bay kasusahan e'."
                            },
                            {
                                "text": "Mbal anatas ai-ai ta'nda' mata ma dunya itu angkan mbal angut kami. Ya pagmatayan kami saga kah\u0101pan ya mbal gi' ta'nda', kah\u0101pan anatas ni kasaumulan.    "
                            }
                        ]
                    },
                    {
                        "verses": [
                            {
                                "text": "    Mbal kita pahondong maghinang ni Tuhan sabab kata'uwanta, minsan alubu panggung ya pahanti'anta itu (hatina baranta pinjaman), aniya' luma' kakkal tinagamahan kita e' Tuhan ma deyom sulga'. Nihinangan kita e'na baran baha'u anatas ni kasaumulan."
                            },
                            {
                                "text": "Buwattina'an, angandahing kita ma sabab baya'ta itu mbal agon kasandalan sat'ggol kita mbal gi' pinabatuk ni deyom baran papanjarihan sulga'."
                            },
                            {
                                "text": "Bilahi kita ma baran buwatt\u0113' bo' mbal sali' anantang palnyawahanta bang amole' ni sulga'."
                            },
                            {
                                "text": "Sat'ggol kita pahanti' ma baran pinjaman itu, angandahing sadja kita maka landu' isab kabuhatan. Halam aniya' kabaya'anta pasa'ut amutawan min baranta itu, sag\u014d' bilahi kita pinabatukan baran baha'u ya min sulga'. Manjari pinindahan baranta pinjaman ni baran allum ni kasaumulan."
                            },
                            {
                                "text": "Tuhan ya amasakap kita bo' supaya kapindahan baranta, ati pamuwanna R\u016b-na Sussi pat'nna' ma deyom atayta, pamatantu in kita makasambut ai-ai kamemon bay panagama kita e' Tuhan.  "
                            },
                            {
                                "text": "  Angkan at'ttog na pa'in imanta. Kata'uwanta asal, sat'ggol kita allum masi ma baran pinjaman itu, halam gi' kita maina'an ma atag Pangh\u016b'ta."
                            },
                            {
                                "text": "Niulinan kita e' pangandolta minsan mbal gi' ta'nda'ta bang ai tum'kka ma sinos\u014dng."
                            },
                            {
                                "text": "Ahogot imanta, mbal kita tin\u0101w. Ya angutta to'ongan subay pabutawan min baranta pinjaman itu bo' makapole' ni Pangh\u016b'ta."
                            },
                            {
                                "text": "Sag\u014d' ai na ka maitu ma dunya, ai na ka maina'an ma sulga', ya na pa'in angutku to'ongan labi min kamemon, bang pa'in sulutku iya."
                            },
                            {
                                "text": "Sabab in kitam kamemon wajib patampal ni paghuhukuman Al-Masi bo' pinasambutan ai-ai t\u014dp panungbas kitam pakaniya-pakaniya. Pinapagtongod maka bay kahinangantam ah\u0101p-ala'at maitu ma dunya.   "
                            },
                            {
                                "text": "    Na, magmat\u0101w kami ma Pangh\u016b' angkan kami angegot-ngegot amowa saga a'a angandol ma Al-Masi. Atampal kajarihan kami ma pang'nda' Tuhan, maka kabaya'anku subay atampal isab ma pang'nda'bi."
                            },
                            {
                                "text": "Pangannalbi baha' in kami bilahi ang\u0101' kabantugan ma baran kami? Ngga'i ka isab. Angkan buwattitu pamissala kami, bo' kam mbal aiya' ma pasalan kami, bo' aniya' isab panambungbi ma saga a'a ya magabbu-abbu ma kah\u0101p pangluwahan sig\u0101m. Mbal pamagay e' sig\u0101m deyom pangatayan."
                            },
                            {
                                "text": "Bang kami kalungayan pangannal, Tuhan ya pagmohotan. Ya balikna, bang ahantap akkal kami, ka'am iya kabuwanan kah\u0101pan."
                            },
                            {
                                "text": "Kapagbaya'an kami e' lasa Al-Masi sabab kab'nnalan kami, dakayu' du a'a bay amatay ganti' saga a'a kamemon angkan a'a kamemon taga-palsuku'an ma kamatayna."
                            },
                            {
                                "text": "Al-Masi ya bay amatay ganti' saga a'a kamemon, jari sasuku kitam allum ma sabab kamatayna subay amuspus angahinang kabaya'anna, ngga'i ka kabaya'an barantam. Amatay iya ma sababtam ati tapakallum na pabalik.  "
                            },
                            {
                                "text": "  Manjari sadd\u012b na pamikil kami bang takbil ni pagkahi kami manusiya'. Mbal bista kami kapag\u0101'ana, aniya' kaniya'na atawa halam. Minsan Al-Masi ma waktu palabay he', tabista iya sali' halam aniya' kasuddahanna, sag\u014d' apinda na pamikil kami."
                            },
                            {
                                "text": "Bang a'a ganta' parakayu' na ni Al-Masi, papanjarihan baha'u na iya. In bay kajarihanna tagna' patobtob na, jari a'a baha'u na."
                            },
                            {
                                "text": "Min Tuhan asal kah\u0101pan itu kamemon. Bay kitam banta Tuhan sag\u014d' nih\u0101p na kitam e'na ma sabab tahinang e' Al-Masi. Bagay Tuhan na kitam, ati sin\u014d' kami amata'uwan kasehe'an bang buwattingga kapagh\u0101p sig\u0101m maka Tuhan."
                            },
                            {
                                "text": "Hatina in a'a kamemon makajari na magh\u0101p maka Tuhan ma sabab kamatay Al-Masi, ati mbal taitung e' Tuhan saga paldusahan sig\u0101m. Jari pangandol e' Tuhan ma kami in lapal pasal kapagh\u0101p Tuhan maka manusiya'."
                            },
                            {
                                "text": "Kawakilan kami e' Al-Masi, sin\u014d' amissala lapalna, sali' hantang baran Tuhan ya amissalahan ka'am labay min kami. Ganti' kami Al-Masi angamu'an kam junjung: magh\u0101p kam maka Tuhan!"
                            },
                            {
                                "text": "Halam to'ongan aniya' dusa Al-Masi, saguw\u0101' pinatanggungan iya paldusahantam, supaya kitam kaniya'an kabontol Tuhan ma sabab kas\u014ddta ma Al-Masi.   "
                            }
                        ]
                    },
                    {
                        "verses": [
                            {
                                "text": "Na, pagka kami dauyunan maka Tuhan maghinang hinangna, ya itu pangamu' kami ni ka'am: da'a haman-hamanunbi ase' maka lasa Tuhan ya tasambutbi ilu."
                            },
                            {
                                "text": "Sabab aniya' bissalana tasulat ma deyom Kitab, ya yuk-i,  \u201cBay ka kaleku ma waktu kagalakanku, bay ka tabangku ma llaw pangalappasku ka'a.\u201d  Angkan yukku ma ka'am, ya na ko' llaw bay pangangganta' e' Tuhan pama'nda' lasana, llaw pangalappas ka'am min hukuman dusa.   "
                            },
                            {
                                "text": "    Pahalli' kami bo' supaya halam aniya' minsan sai pinat'nna'an bimbang ma ai-ai tahinang kami. Ya kabaya'an kami subay mbal tasoway hinang kami magpasaplag lapal ah\u0101p."
                            },
                            {
                                "text": "Gom du bang magmanyatakan ma ai-ai tahinang kami in kami b'nnal sosoho'an Tuhan, ma sabab katuyu' kami angimanan ai-ai tum'kka, ai na ka kabinasahan, atawa kasigpitan atawa kasusahan."
                            },
                            {
                                "text": "Magmalulus sadja kami minsan pinagdaplosan, pinakalabusu, pinagjabu. Araran kami maghulas-sangs\u0101', animpus llaw-sangom ma halam pagtuli atawa pagkakan."
                            },
                            {
                                "text": "Manyatakan isab kasaltun maka panghati kami, kapangiman maka ka'ase' kami ma pagkahi manusiya'. Atampal in kami kaniya'an R\u016b Tuhan maka alasa magatay pote'."
                            },
                            {
                                "text": "Pandu' kasab'nnalan ya pangalapal kami ma sabab barakat bay min Tuhan. Ya pamanyap kami kaul-pi'il abontol, ya sapantun kapanyapan sundalu pangatuna maka panampanna."
                            },
                            {
                                "text": "Sosoho'an Tuhan kami, suma'an pinagaddatan e' a'a kasehe', suma'an pinaggunyak-gunyak, suma'an kami sinanglitan, suma'an isab pinagtungg\u012bngan. Pinahiputing kami, minsan b'nnal sadja ya pah'lling kami."
                            },
                            {
                                "text": "Halam kami taga-\u014dn, bo' pa'in kinata'uwan e' a'a kamemon. Sa'agon-agon kami amatay, bo' pa'in masi allum. Pinagdaplosan kami, sag\u014d' halam gi' pinapatay."
                            },
                            {
                                "text": "Pinasukkal, sag\u014d' kin\u014dgan sakahaba' waktu. Kamiskinan kami, sag\u014d' aheka a'a kasehe' taga-karaya ma sabab kami. Halam aniya' palsuku'an kami ma dunya itu, malaingkan suku' ma kami kah\u0101pan kamemon.  "
                            },
                            {
                                "text": "  Atampal na pamissala kami ma ka'am saga a'a Kurintu, halam aniya' nilimbungan. Tantu aheya lasa kami ma ka'am."
                            },
                            {
                                "text": "Bang aniya' la'at-la'at ma deyom ataybi, ngga'i ka min kami. Halam kami pahondong alasa."
                            },
                            {
                                "text": "Bissalahanta kam buwat pamissalaku ma anakku lahasiya': kalasahinbi kami, buwat kami alasahan ka'am!   "
                            },
                            {
                                "text": "    Da'a kam magdakayu' maka saga a'a mbal angisbat Tuhan. Sabab mbal manjari pinapaglamud ah\u0101p maka ala'at, sapantun sawa mbal tapaglamud maka kalendoman."
                            },
                            {
                                "text": "Mbal makapaguyun Al-Masi maka nakura' saitan, jari mbal makapagda'atay saga bebeya'an Al-Masi maka saga a'a ya mbal magkahagad."
                            },
                            {
                                "text": "In langgal pagtata'atan ni Tuhan mbal manjari panumbahan saga ta'u-ta'u. In kitam bebeya'an Al-Masi isab sali' dalil langgal pagtata'atan luma' Tuhan ya kakkal salama-lama, buwat bay pangallam Tuhan, ya yuk-i, \u201cPalahat aku ma sig\u0101m bo' pat'nna' ma deyoman sig\u0101m. Jari aku ya pagtuhanan sig\u0101m, maka sig\u0101m a'a suku'ku.\u201d Buwattitu is\u0101b sugpatna,  "
                            },
                            {
                                "text": "\u201cAla'an kam min saga a'a mbal magkahagad ma aku, paokat kam min sig\u0101m. Da'a kam palamud maghinang ai-ai makatamak atay, ati taima'ta du kam. "
                            },
                            {
                                "text": "Pag'mma'anbi aku, maka ka'am ya panganakku l'lla-d'nda. Pangallam Pangh\u016b' Sangat Kawasa ko' itu.\u201d    "
                            }
                        ]
                    },
                    {
                        "verses": [
                            {
                                "text": "Na, saga bagay kalasahanku, pagka kitam ya pinagtu'uran saga janji' Tuhan itu, gom bbahantam ai-ai makalumu' baran maka pikilan supaya kitam asussi lullun ma sabab pagmat\u0101wtam ma Tuhan.   "
                            },
                            {
                                "text": "    Kalasahinbi kami. Halam aniya' dusa kami minsan ma sai-na, halam aniya' bay tabowa kami maghinang ala'at, maka halam aniya' bay kulli'an kami supaya ta'\u0101' kaniya'na."
                            },
                            {
                                "text": "Mbal pah'llingku buwattitu bo' kam pabukaganku. Bay na sa yukku ma ka'am tagna', landu' kam aheya ma atay kami, angkan kami maglilla' magunung maka ka'am kallum-kamatay."
                            },
                            {
                                "text": "Aheya pangandolku ma ka'am, maka aheya isab pagbantugku ma pasalanbi. Minsan kami ma deyom katiksa'an, ahogot na pa'in pangatayanku maka kumarukan isab kakoyaganku.  "
                            },
                            {
                                "text": "  Waktu pa'in kat'kka kami ni lahat Makidunya, halam aniya' halian kami sabab aniya' na pa'in pagsasawan maka paglugat. Magabut-abut isab kasusahan deyom atay."
                            },
                            {
                                "text": "Manda' kami pinahantapan atay e' Tuhan, ya ata'u anabang sasuku taluwa' kasukkalan. Pinat'kka si Titus,"
                            },
                            {
                                "text": "l\u0101gi aniya' lapal tabowana pasal pamatuntulbi ma iya. Yukna isab in ka'am bilahi mag'nda' maka aku. Aheya kono' pagsusunbi pasal bay tahinang ma deyomanbi ilu, maka aheya pagka'inagonbi ma aku. Gom pa'in pas\u014dng kak\u014dganku.  "
                            },
                            {
                                "text": "  Sabab minsan kam bay pinat'kkahan sukkal waktu kapanambutbi sulatku, halam aniya' susunku. B'nnal aniya' susun pagta'uku pasal kasukkalbi, minsan sukkal mbal anatas."
                            },
                            {
                                "text": "Sag\u014d' kin\u014dgan aku buwattina'an, ngga'i ka ma sabab pamasukkalku ka'am, sag\u014d' ma sabab kapang'bbabi dusa in\u0101n. Sukkalbi in\u0101n bay ginuna e' Tuhan bo' kam tabowa magsusun. Angkan yukku in sulatku in\u0101n bay pamowahan ka'am ni kah\u0101pan."
                            },
                            {
                                "text": "Ah\u0101p is\u0101b bang kita pinat'kkahan sukkal e' Tuhan, sabab kallum taptap ya kamattihanna. Sag\u014d' aniya' ginis sukkal kalabayan manusiya' ngga'i ka sukkal min Tuhan, ati kamatay ya kamattihanna."
                            },
                            {
                                "text": "Nda'unbi kah\u0101pan ya pamuwan ka'am e' Tuhan luwas min sukkalbi in\u0101n. Ahutu na kam. Ya katuyu'anbi subay halam aniya' sababan pan\u0101'an ka'am. Ab'nsi kam ma hinang ala'at! Ilu kam pahalli' bo' mbal tabowa-bowa magdusa! Landu' kam angentom ma aku! Bilahi kam anulut aku, maka asa'ut na kam amat'nna' kas\u0101'an ma a'a bay makarusa. Manyatakan halam aniya' lamudbi ma dusa a'a in\u0101n."
                            },
                            {
                                "text": "Jari itu, minsan kam bay pabeya'anku sulat, ngga'i ka a'a makarusa atawa a'a nirusahan ya mohotku. Luwal ka'am, bang pa'in tahimangkanbi aheya asal lasabi ma kami."
                            },
                            {
                                "text": "Angkan ahantap na atay kami.   Maka ngga'i ka isab hal e'-i. Tabowa kami kin\u014dgan isab, pag'nda' kami kak\u014dgan si Titus. Ka'am kono' bay makabuwanan iya kahayangan atay, angkan iya kin\u014dgan."
                            },
                            {
                                "text": "Bay kam sanglitanku waktu kapagsuli-suli kami maka si Titus, dah\u016b lagi' min kapi'iluna ni ka'am. Kin\u014dgan aku sabab halam aku bay karapatanbi. Pag'nda' pa'in si Titus ma ka'am, kinata'uwan magt\u016by e'na in bay pananglitku ka'am b'nnal sadja. Buwat kamemon bay pah'llingku ma ka'am."
                            },
                            {
                                "text": "Angkan pas\u014dng lasana ma ka'am pagka taentom e'na ya bay kalunuk ataybi ameya' ma panoho'anna. Nientom isab bay panaima'bi ma iya. Nihanggaw kam, kalu iya mbal kasulutan ma ka'am."
                            },
                            {
                                "text": "Angkan aheya na kak\u014dganku sabab kata'uwanku na in ka'am kapangandolan to'ongan.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, bilahi kami angahaka'an ka'am pasal kaheya tabang Tuhan ma saga palhimpunan jama'a si Isa Al-Masi ma kalahat-lahatan Makidunya."
                            },
                            {
                                "text": "Minsan sig\u0101m ma deyom kasusahan, mbal kaliyuhan kak\u014dgan sig\u0101m. Minsan sig\u0101m landu' kamiskinan, magmura sig\u0101m amuwan tutulungan ma saga pagkahi sig\u0101m kakulangan."
                            },
                            {
                                "text": "Aku ya saksi', bay sig\u0101m amuwan pila-pila ya taga'os sig\u0101m, maka palabi lagi' minn\u0113'. Min kahilasan sig\u0101m du,"
                            },
                            {
                                "text": "sabab niamu'an kami junjung e' sig\u0101m bang pa'in sig\u0101m pinalamud anulung saga pagkahi sig\u0101m suku' Tuhan, ya pat'nna' ma lahat Yahudiya."
                            },
                            {
                                "text": "Pamuwan e' sig\u0101m palabi gi' to'ongan min bay taholat kami, sabab ngga'i ka hal pilak ya pamuwan e' sig\u0101m. Bay pinaglilla' e' sig\u0101m baran sig\u0101m, dah\u016b ni Pangh\u016b', puwas e' ni kami. Sabab ya na ko' he' kahandak Tuhan ma sig\u0101m."
                            },
                            {
                                "text": "Ah\u0101p hinang sig\u0101m, maka ah\u0101p isab bang atalus panimukbi s\u012bn panulungbi. Angkan kami bay anoho' si Titus pi'ilu anabangan ka'am pabalik sabab iya ya bay makatagna' animuk mailu."
                            },
                            {
                                "text": "Mbal kam taramuli bang takdil ni kah\u0101pan indaginis. Akosog pangandolbi, apanday kam amissala lapal Tuhan, maka alalom pangita'ubi. Atuyu' kam anabangan saga sehe'bi, maka aheya lasabi ma kami. Angkan kam pogosku supaya kam mbal taramuli bang takdil ni panulung ma pagkahibi.  "
                            },
                            {
                                "text": "  Ngga'i ka ko' itu panoho'an. Bilahi sadja aku ata'u bang aniya' lasabi sab'nnal-b'nnal ma kasehe'anbi, angkan bay sibahatku lasa saga a'a Makidunya he', bang kalu panunuranbi."
                            },
                            {
                                "text": "Kata'uwanbi ya kaheya lasa maka ase' Pangh\u016b'tam si Isa Al-Masi. Minsan iya dayahan asal ma sulga', bay iya magpamiskin di-na ma sababbi, bo' supaya kam taga-karaya b'nnal min kahilasanna.  "
                            },
                            {
                                "text": "  Na, bang ma gara'ku, ah\u0101p talusbi ya bay tagna'anbi tahun palabay in\u0101n. Bay ka'am galakan dah\u016b lagi' min palhimpunan jama'a kasehe', maka ka'am ya bay makarah\u016b amuwan."
                            },
                            {
                                "text": "Jari lanjalinbi na panimukbi bo' atalus. Bay kam kin\u014dgan anagna', subay kam kin\u014dgan analus, pila-pila ya taga'osbi dangan maka dangan."
                            },
                            {
                                "text": "Sabab bang kam lilla' amuwan bo' pamuwanbi pila-pila ya taga'osbi minsan mbal aheka, tantu tinaima' e' Tuhan.  "
                            },
                            {
                                "text": "  Ngga'i ka mohotku amasigpit ka'am bo' supaya magkasannangan saga a'a kasehe'. Ya mohotku in ka'am subay taga-kaniya' sali'-sali'."
                            },
                            {
                                "text": "Saguw\u0101' ma buwattina'an ka'am ya taga-labi, angkan patut du bang kam amuwan tutulungan ma pagkahibi kulang-kabus. Jari bang ganta' aniya' waktu kakulang-kabusbi, bo' sig\u0101m kasehe' ya taga-labi, na ka'am ya tinabang isab e' sig\u0101m."
                            },
                            {
                                "text": "Buwat bay tasulat ma deyom Kitab, ya yuk-i, \u201cA'a bay makatimuk pagkakan aheka halam aniya' labina. Maka a'a bay makatimuk ariki', halam aniya' kulangna.\u201d   "
                            },
                            {
                                "text": "    Aheya pagsukulan kami ni Tuhan ma sabab pikilan ya pamah\u014dpna ma si Titus, angkan iya atuyu' anabangan ka'am, buwat katuyu' kami."
                            },
                            {
                                "text": "Magmalulus iya maghinang ai-ai bay pangamu' kami, maka ngga'i ka hal e'-i. Min kaheya baya'na angkan iya agara'an di-na pi'ilu anabangan ka'am."
                            },
                            {
                                "text": "Pabeya' kami isab ma iya danakantam dakayu', ya pinagaddatan to'ongan e' jama'a Al-Masi ma ba'anan palhimpunan itu, ma sabab hinangna amasaplag lapal ah\u0101p."
                            },
                            {
                                "text": "L\u0101gi, tapene' iya e' saga a'a ma saga palhimpunan itu, sin\u014d' anehe'an kami bang kami palanjal ni lahat Yahudiya ang'nde'an tutulungan itu. Angkan buwattitu kagara'an kami, sabab bilahi kami amaheya \u014dn Pangh\u016b' Isa. Ah\u0101p isab bang ta'nda' kahutu kami anabang.  "
                            },
                            {
                                "text": "  Kinamaya'-maya'an asal e' kami heka s\u012bn tutulungan itu bo' halam aniya' sababan pan\u0101'an kami."
                            },
                            {
                                "text": "Sabab ya katuyu'an kami subay abontol sadja kahinangan kami, ngga'i ka hal ma pang'nda' Pangh\u016b', sampay isab ma pang'nda' manusiya'.  "
                            },
                            {
                                "text": "  Aniya' gi' isab danakantam dakayu' pinasehe' ma disi Titus, a'a bay kasulayan kami min heka, in iya ahutu anabang. Pas\u014dng isab baya'na buwattina'an ma sabab kaheya pangandolna ma ka'am."
                            },
                            {
                                "text": "Na in pasal si Titus, sehe'ku iya maghinang ma pasalanbi. Maka saga danakantam kasehe', kawakilan asal sig\u0101m e' palhimpunan jama'a Al-Masi maka sinanglitan Al-Masi ma sabab kahinangan sig\u0101m."
                            },
                            {
                                "text": "Angkan buwattitu pangamu'ku' ni ka'am: pa'nda'inbi lasabi ma saga a'a itu supaya talhakit ni saga palhimpunan jama'a si Isa in pagsanglit kami ma pasalbi b'nnal taga-p\u016bs.    "
                            }
                        ]
                    },
                    {
                        "verses": [
                            {
                                "text": "    Na, in pasal tutulungan ya pabeya'bi ni pagkahitam suku' Tuhan ma lahat Yahudiya, minsan kam mbal sulatanku"
                            },
                            {
                                "text": "sabab asal kata'uwanku, aheya baya'bi anabang. Ya na ko' he' pagbantugku ni saga a'a Makidunya itu. Yukku ma sig\u0101m, \u201cSangay min tahun palabay in dauranakantam mah\u0113' ma lahat Akaya, sakap asal animuk s\u012bn tutulungan.\u201d Jari, makakale pa'in sig\u0101m ma bay llingku, magt\u016by palamud anabang kaheka'an sig\u0101m."
                            },
                            {
                                "text": "Jari soho'ku pi'ilu saga danakan itu bo' kam sakap animuk tutulungan buwat bay pagbantug ma pasalanbi, ati mbal aku taluwa' pinahiputing."
                            },
                            {
                                "text": "Bang aniya' a'a min Makidunya itu anehe'an aku, bo' kam ta'abut halam gi' asakap, aiya' kami. Luba'-lagi'na isab ka'am, sabab ka'am ya pagbantugan kami."
                            },
                            {
                                "text": "Angkan aku agara' amapi'ilu saga danakan itu parah\u016b min aku angahatul tutulungan ya bay janji'bi. Jari asakap na sabab pagmurabi, ngga'i ka ma sabab kam pinogos.   "
                            },
                            {
                                "text": "    Entomunbi to'ongan paralilan itu pasal a'a ananom. Bang salat ya tanomna, salat isab anihanna. Bang aheka tanomna, aheka isab anihanna."
                            },
                            {
                                "text": "Angkan kam dangan maka dangan subay angangganta' bang pila ya pamuwanna. Minsan pila pamuwanna, subay hilas min deyom atay ma halam aniya' bay amogos iya. Sabab alasa Tuhan ma a'a bang hilas pagmurana."
                            },
                            {
                                "text": "Ata'u du Tuhan amuwanan ka'am ai-ai manglabi-labihan supaya halam aniya' kakulanganbi sakahaba' waktu, ati bo' aniya' labina isab panabangbi sasuku taga-kulang."
                            },
                            {
                                "text": "Buwat tasulat ma deyom Kitab, ya yuk-i,  \u201cAheka pamuwanna ma saga a'a miskin. Mbal apinda kah\u0101p addatna ni kasaumulan.\u201d "
                            },
                            {
                                "text": "Tuhan ya amuwan binhi' ma a'a magtanom, maka amuwan pagkakan bo' aniya' kinakan manusiya'. Buwatt\u0113' isab ma ka'am, buwat ibarat a'a maghuma. Tuhan ya amuwanan ka'am binhi' pila-pila kagunahanbi, maka Tuhan ya amaheka buwa'na, hatina kahinangan abontol ya tahinangbi."
                            },
                            {
                                "text": "Binuwanan kam e' Tuhan kaniya' ballabi-labihan bo' supaya kam makapagmura minsan sumiyan waktu. Manjari pagt'kka kami pi'ilu, aheka saga a'a magsukul to'ongan ni Tuhan ma sabab tutulungan ya tahampit sig\u0101m min ka'am.  "
                            },
                            {
                                "text": "  Pagka buwatt\u0113' hinangbi, tatabang saga a'a suku' Tuhan ya kasukkalan, sag\u014d' aniya' gi' sugpatna. Minn\u0113' isab aniya' pagsukulan lumandu'an aheya tinukbalan ni Tuhan."
                            },
                            {
                                "text": "Manjari hinangbi ah\u0101p in\u0101n tanda' saksi' in ka'am b'nnal angandol ma Tuhan, maka aheka a'a tabowa ananglitan Tuhan ma sabab pangisbatbi ma lapal ah\u0101p pasal Al-Masi, ya lapal pagsab'nnalanbi. Amuwan sig\u0101m sanglit ni Tuhan isab ma sabab pagmurabi amahagi'an sig\u0101m sampay saga a'a kamemon."
                            },
                            {
                                "text": "Hinabu pa'in sig\u0101m angamu' duwa'a ni Tuhan ma pasalbi, paheya lasa sig\u0101m ma ka'am ma sabab tatabangan Tuhan ya mbal tapula'-pula'."
                            },
                            {
                                "text": "Magsukul kitam ni Tuhan ma sabab kah\u0101pna mbal tasipat.    "
                            }
                        ]
                    },
                    {
                        "verses": [
                            {
                                "text": "    Aniya' ilu amah'llingan aku, yuk-i, \u201cAt'mmun si Paul in\u0101n bang maitu ma atag kami, sag\u014d' aesog amabukag labay min deyom sulat bang makalikut.\u201d Sag\u014d' panunuranku Al-Masi ma kareyo' atayna maka ma kahanunut bissalana, jari angamu' aku junjung ni ka'am."
                            },
                            {
                                "text": "Pah\u0101punbi kaul-pi'ilbi supaya halam aniya' pamabukaganku ka'am bang aku mailu ma ka'am. Sabab atawakkal aku amabukag saga a'a ya angalimut kami, in kami kono' hal ameya' ma kahinangan dunya itu."
                            },
                            {
                                "text": "Manusiya' kami pat'nna' ma dunya itu, sag\u014d' ngga'i ka kapandayan manusiya' ya ginuna e' kami pamaggat kala'atan."
                            },
                            {
                                "text": "Ngga'i ka patakos manusiya' ya pangatu kami sag\u014d' patakos taga-kawasa deyo' bay min Tuhan, angkan kami makapaka'at kuta' (hatina ai-ai makasagga'.)"
                            },
                            {
                                "text": "Tara'ug e' kami pasu'alan maka pagabbu saga a'a ya anulak pandu' kasab'nnalan pasal Tuhan. Jari tabowa paghona'-hona' manusiya' magmalulus ma Al-Masi."
                            },
                            {
                                "text": "Na, sakap na kami amat'nna' kabinasahan ma sasuku mbal angikut panoho'anna, bang hati' aniya' ma deyomanbi mbal gi' angikut.  "
                            },
                            {
                                "text": "  Hal pangluwahan a'a ya tandingbi, ngga'i ka deyom atay. Aniya' baha' mailu magabbu-abbu in iya palsuku'an Al-Masi? Subay iya amikil pah\u0101p sabab ya du kami palsuku'an Al-Masi."
                            },
                            {
                                "text": "Mbal aku aiya' minsan lumandu'an kapagbantugku pasal kapatut bay pamuwan kami e' Pangh\u016b'. Ngga'i ka kapatut pamaka'at pangandolbi, sag\u014d' kapatut pamahogot."
                            },
                            {
                                "text": "Mbal aku bilahi amakit\u0101w ka'am labay min kasulatanku."
                            },
                            {
                                "text": "Sabab kata'uwanku aniya' ilu angupama, yukna, \u201cAtumlang bissala si Paul bang anulat, apaslod panganjawabna. Sag\u014d' bang iya maitu magbaran sali' halam aniya' kosogna, maka mbal iya ata'u amissala.\u201d"
                            },
                            {
                                "text": "Subay pahati saga a'a angupama buwattilu: ai-ai pamissala kami ma deyom sulat ma kalikut kami, hinang kami du bang mailu ma ka'am.  "
                            },
                            {
                                "text": "  Mbal kami makatawakkal amasali' di-kami ni saga a'a magheya-heya di-sig\u0101m in\u0101n. Dupang saga a'a in\u0101n! Pangannal sig\u0101m in sig\u0101m ata'u anilang ah\u0101p maka ala'at, bo' pa'in hal baran sig\u0101m ya pamandogahan. Angkan ai-ai nihinang e' sig\u0101m ah\u0101p-ala'at, ah\u0101p lullun kono'."
                            },
                            {
                                "text": "Saguw\u0101' mbal kami magbantug ma baran kami haliyu min hinang bay pamasuku' kami e' Tuhan. Damikiyanna isab kahinangan kami ma deyomanbi, bay pamasuku' isab e' Tuhan."
                            },
                            {
                                "text": "Mbal paliyu pagbantug kami, sabab kami ya bay makarah\u016b amowahan ka'am lapal ah\u0101p pasal Al-Masi."
                            },
                            {
                                "text": "Mbal kami magbantug-bantug ma pasal hinang saga a'a kasehe'. Ya kabaya'an kami subay pas\u014dng hogot pangandolbi supaya tapas\u014dng isab hinang kami mailu ma deyomanbi."
                            },
                            {
                                "text": "Jari bang ahogot na pangandolbi, makajari na kami palanjal ni saga kalahat-lahatan ma liyuhanbi. Sabab hatina mbal kami bilahi ang\u0101' kabantugan min kahinangan saga a'a kasehe', ya pamasuku' asal ma sig\u0101m."
                            },
                            {
                                "text": "Tasulat asal ma Kitab, \u201cSai-sai bilahi magbantug, Pangh\u016b' ya subay pagbantuganna.\u201d"
                            },
                            {
                                "text": "Sabab mbal kita tinaima' ma saukat na kita ananglitan di-ta, luwal bang kita binuwanan sanglit e' Pangh\u016b'.    "
                            }
                        ]
                    },
                    {
                        "verses": [
                            {
                                "text": "    Da'a pa'in aku kasumuhinbi, minsan sali' ula-ula bissalaku itu. D\u016blinbi aku dai'-dai',"
                            },
                            {
                                "text": "sabab a'llogan aku ka'am buwat ka'llog Tuhan. Ka'am ilu sali' dalil budjang halam aniya' lumu'na, maka aku itu dalil matto'a amatunangan ka'am ni l'lla dakayu'-kayu', ya na Al-Masi."
                            },
                            {
                                "text": "Asusa aku ya aniya' kam binidjakan pataikut min Al-Masi ati ang'bba min bay lasabi tuman ma iya. Kalu kam ka'akkalan buwat si Sitti Hawa ma awal jaman e'. Bay iya ka'akkalan e' sowa ma sabab min kapanday sowa in\u0101n magputing."
                            },
                            {
                                "text": "Sabab bang aniya' pi'ilu anganasihatan ka'am, kin\u014dgan sadja kam. Mbal l\u0101ngbi minsan sadd\u012b pamandu' saga a'a in\u0101n pasal si Isa min bay pamandu' kami, minsan isab ngga'i ka R\u016b Sussi ya pinasambutan ka'am.  "
                            },
                            {
                                "text": "  Bang ma bistahanku, mbal aku kalakbawan e' saga gurubi ilu, ya pinagsambat \u201ckawakilan Al-Masi umbul dakayu'\u201d."
                            },
                            {
                                "text": "Akulang arai' kapandayanku bang takdil ni bissala, sag\u014d' ajukup pangita'uku bang takdil ni kasab'nnalan. Pinapasti' ko' itu ma ka'am kamemon sakahaba' waktu.  "
                            },
                            {
                                "text": "  Taga-dusa aku bah\u0101' amareyo' baranku supaya ka'am ya pinalanga, pagka kam ninasihatan lapal ah\u0101p ma halam pangamu'an tamba?"
                            },
                            {
                                "text": "Bang pinaralil, bay langpasanku saga jama'a ma palhimpunan kasehe' supaya ka'am ya katabangan."
                            },
                            {
                                "text": "Halam aku bay mikibalanja' ma ka'am t'ggolku bay mailu. Bay aku binowahan ai-ai kulang-kabusku e' saga danakantam min Makidunya. Halam kam bay kabuhatan amalanja'an aku, maka buwatt\u0113' na pa'in ma sinos\u014dng!"
                            },
                            {
                                "text": "Mbal kapaliluhan pagbantugku itu e' sai-sai minsan ma kaluha'an lahat Akaya, sabab halam aku bay angamu' ai-ai ni ka'am. B'nnal sadja pah'llingku itu sabab itiya' kasab'nnalan Al-Masi ma pangatayanku."
                            },
                            {
                                "text": "Angay aku subay anganggastuhan di-ku? Pangannalbi bah\u0101' in aku mbal alasa ma ka'am, ya po'on aku mbal mikitabang ma ka'am? Tuhan ya makata'u in aku alasa du.  "
                            },
                            {
                                "text": "  Togolanku na pa'in hinangku itu. Mbal aku mikitamba ma sai-sai bo' mbal makapagabbu saga a'a ya bilahi pasali' ni kami."
                            },
                            {
                                "text": "Halam sig\u0101m bay kawakilan e' Al-Masi, hal magbau'-bau' in sig\u0101m bay kawakilanna. Pangangakkal isab ma ai-ai tahinang sig\u0101m."
                            },
                            {
                                "text": "Sag\u014d' mbal sakit makainu-inu, sabab minsan nakura' saitan ata'u isab magpasalupa ni luwa mala'ikat asahaya."
                            },
                            {
                                "text": "Angkan kitam subay mbal anginu-nginu bang saga a'a sosoho'an nakura' saitan magh\u0101p-h\u0101p di-sig\u0101m, magbau'-bau' in sig\u0101m maghinang abontol. Sag\u014d' magtongod kadal saga a'a he' maka bay kahinangan sig\u0101m ala'at.   "
                            },
                            {
                                "text": "    Balikanku gi' bay yukku: da'a aku bistahunbi ula-ula ma sabab bissalaku. Sag\u014d' bang aku subay bistabi sali' ula-ula, na tugutinbi aku magbantug-bantug, minsan la'a hal bantug ma kariki'an."
                            },
                            {
                                "text": "Ngga'i ka min panoho'an Pangh\u016b' angkan aku magbantug sag\u014d' min baranku. Hatina min ula-ulaku angkan aku magbantug-bantug di-ku."
                            },
                            {
                                "text": "Malaingkan, pagka aheka a'a magbantug-bantug pasal kahinangan sig\u0101m, ameya'-meya' isab aku magbantug-bantug di-ku."
                            },
                            {
                                "text": "Alalom kono' pamikilbi angkan kam mbal sinumu akale minsan ma bissala saga ula-ula itu!"
                            },
                            {
                                "text": "Ya b'nnalna, sabalanbi saga a'a minsan sig\u0101m magmandahan ka'am, minsan isab angulli' atawa angakkal ma ka'am. Minsan a'a amareyo' ka'am atawa anampak ka'am, ah\u0101p sadja ma ka'am."
                            },
                            {
                                "text": "Aiya' aku angahaka'an ka'am, kulang esog kami angkan kami mbal makasengod ni hinang sig\u0101m!   Min ula-ulaku angkan aku atawakkal magbantug ma buwat pagbantug a'a kasehe'."
                            },
                            {
                                "text": "Bangsa Hibrani bah\u0101' sig\u0101m? Ya du aku. Bangsa Isra'il bah\u0101'? Ya du aku. Panubu' si Ibrahim bah\u0101'? Ya du aku, panubu' si Ibrahim isab."
                            },
                            {
                                "text": "Sosoho'an Al-Masi bah\u0101'? Sosoho'an Al-Masi isab aku, sag\u014d' akalap lagi' min sig\u0101m. (Ula-ula pah\u0101p pamissalaku buwattitu.) Minsan painay kalu'ugan sig\u0101m, palabi gi' kalu'uganku. Minsan sig\u0101m bay pinakalabusu, aheka lagi' kapangalabusu ma aku. Min pila aku bay nilappet? Labi gi' min sig\u0101m. Min heka aku agon-agon amatay."
                            },
                            {
                                "text": "Min lima aku bay niraplosan e' saga Yahudi, t'llump\u016b' maka siyam pangandaplos min t'dda."
                            },
                            {
                                "text": "Min t'llu aku bay niraplosan e' bangsa R\u014dm, maka min t'dda aku bay pinagbantung. Min t'llu aku bay alogdang ma dilaut, maka aniya' isab waktu hal pag\u016bng ma s'llang, dang'llaw dambahangi t'ggolna.  "
                            },
                            {
                                "text": "  Maglatun-latun na pa'in aku min lahat dakayu' ni dakayu', maka aheka ka'aniban bay kalabayanku. Bay aku nirunukan, bay minunduhan. Bay aku nirogpa'an, suma'an e' saga pagkahiku Yahudi, suma'an e' bangsa sadd\u012b. Ai na ka ka'aniban ma deyom kaluma'an, ai na ka ka'aniban ma deya-dilaut, bay na kalabayanku kamemon. Kalabayanku isab kala'atan min saga a'a magbau'-bau' in sig\u0101m pagkahiku bebeya'an si Isa."
                            },
                            {
                                "text": "Bay aku makapagsangs\u0101', bay aku abinasa. Araran aku halam bay atuli sangom. Bay aku pinunung maka patay bohe'. Maumu aku kulang-kabus ma kapamangan maka ma kapan'mmek, angkan kasandalanku haggut."
                            },
                            {
                                "text": "Ahunit ko' in\u0101n, sag\u014d' aniya' gi' kasusahanku paliyu minn\u0113'. Makananam aku kasukkalan kahaba' llaw ma sabab saga palhimpunan jama'a Al-Masi ma kalahat-lahatan."
                            },
                            {
                                "text": "Bang aniya' ganta' alamma imanna tudju ni si Isa, tananamku kalammahanna. Bang aniya' tabowa-bowa angahinang dusa, tabowa isab aku magkarukka'an.  "
                            },
                            {
                                "text": "  Mbal aku bilahi magbantug, sag\u014d' bang aku subay magbantug, gom pagbantuganku ai-ai bay kalabayanku supaya manyatakan in aku halam aniya' kosogku."
                            },
                            {
                                "text": "B'nnal sadja ya bay pah'llingku in\u0101n, kinata'uwan asal e' Tuhan, ya Mma' Pangh\u016b' Isa. Wajib iya sinanglitan sampay ni kasaumulan."
                            },
                            {
                                "text": "Waktu kamah\u0113'ku ma da'ira Damaskus, saga lawang paluwasan min da'ira bay pinajagahan ma sundalu e' gubnul ya ma deyo'an sultan Aretas. Sinoho' sig\u0101m anaggaw aku, manda' aku tinontonan pareyo' ma deyom ambung labay min tandawan ma \u0101d da'ira. Jari makal'ppa aku.    "
                            },
                            {
                                "text": "Waktu kamah\u0113'ku ma da'ira Damaskus, saga lawang paluwasan min da'ira bay pinajagahan ma sundalu e' gubnul ya ma deyo'an sultan Aretas. Sinoho' sig\u0101m anaggaw aku, manda' aku tinontonan pareyo' ma deyom ambung labay min tandawan ma \u0101d da'ira. Jari makal'ppa aku.    "
                            }
                        ]
                    },
                    {
                        "verses": [
                            {
                                "text": "    Magbantug gi' aku. Minsan halam aniya' p\u016bsna, magsuli-suli aku pasal ai-ai bay magpasalupa ni aku min Pangh\u016b' Isa, sampay bay pamata'una ma aku."
                            },
                            {
                                "text": "Aniya' kata'uwanku dakayu' l'lla bebeya'an si Isa Al-Masi bay tabowa pa'angkat ni sulga'. Aniya' na sangp\u016b' maka mpat tahun palabay. Mbal kata'uwanku bang iya bay pa'angkat magbaran, atawa hal pinasalupahan. Tuhan sadja makata'u."
                            },
                            {
                                "text": "Saguw\u0101' kata'uwanku in l'lla itu bay tabowa pa'angkat ni lahat paliyama. Balikanku, mbal kata'uwanku bang baranna to'ongan atawa hal umagadna bay pinapeh\u0113', atawa bang iya bay pinasalupahan. Luwal Tuhan ya makata'u."
                            },
                            {
                                "text": "Mah\u0113' pa'in, pinakalehan iya kabtangan mbal wajib binissala e' manusiya'."
                            },
                            {
                                "text": "Patut du aku magbantug ma sabab a'a itu sag\u014d' mbal aku magbantug-bantug ma baranku, luwal ma pasal kalammahanku."
                            },
                            {
                                "text": "Bang aku ganta' bilahi magbantug, ngga'i ka ula-ula sabab b'nnal sadja kamemon pah'llingku. Sag\u014d' pahondong na aku magbantug-bantug, sabab mbal aku bilahi sinanglitan labi min kasab'nnalanna. Kabaya'anku sinanglitan ma pasal kahinanganku maka pamissalaku.  "
                            },
                            {
                                "text": "  Bay aku pinat'kkahan p'ddi', ya pinagbahasa \u2018tugsuk ma isiku\u2019, sali' hantang sosoho'an saitan pinabeya' anasat aku bo' supaya aku mbal makapagabbu ma bay pina'nda'an aku ma deyom sulga'."
                            },
                            {
                                "text": "Min t'llu aku bay angamu' junjung ni Pangh\u016b' pasal saki itu, bang pa'in nila'anan."
                            },
                            {
                                "text": "Sag\u014d' anambung iya, yukna, \u201cSarang ma ka'a bang ka tabangku na pa'in. Minn\u0113' asampulna' kawasaku, pagka ka'a mbal makakole'an di-nu.\u201d Angkanna aku kin\u014dgan magbantug ma pasal kalammahanku, sabab bang aku alamma, tananamku to'ongan kawasa Al-Masi."
                            },
                            {
                                "text": "Ya ina'an sababanna angkan aku kasulutan ma ai-ai at'kka ni aku, alamma ka baranku atawa pinagudju'-udju' aku, magtiksa' aku atawa pininjala', atawa pinalabayan min kasusahan indaginis. Sandalanku ina'an kamemon ma sabab Al-Masi ya pameya'anku, sabab akosog aku ma waktu kalammaku.   "
                            },
                            {
                                "text": "    Sali' aku dupang magpaheya-heya di-ku buwattitu. Sag\u014d' min ka'am du, sabab bang aku bay paheyabi mbal aku bay amaheya di-ku. Minsan halam aniya' p\u016bsku, mbal aku kalakbawan e' saga a'a ya magnahu'-nahu' in sig\u0101m muna-muna kawakilan e' Al-Masi."
                            },
                            {
                                "text": "Bay na tahinang ma deyomanbi saga kahinangan ya pamandogahan a'a kawakilan Al-Masi. Bay na ta'nda'bi saga paltanda'an, saga hinang kawasahan maka hinang makainu-inu ya tahinangku hinabuku angimanan kasigpitan."
                            },
                            {
                                "text": "Ya sadja dusaku ma ka'am, halam aku bay mikibalanja' ma ka'am. Sadd\u012b minn\u0113', sali' du bowahanku ma ka'am maka bowahanku ma saga palhimpunan jama'a si Isa kasehe'. Bang ya du he' kas\u0101'anku, ampununbi pa'in aku.  "
                            },
                            {
                                "text": "  Agara' aku pi'ilu anibaw ka'am, kamint'lluku na. Mbal kam pabuhatanku sabab ngga'i ka alta'bi ya anguttku, luwal lasabi. Patut isab, sabab ngga'i ka matto'a ya niayuput e' anak, sag\u014d' anak ya niayuput e' matto'a sig\u0101m. Maka ka'am ya sali' hantang panganakku."
                            },
                            {
                                "text": "Kin\u014dgan aku amuwanan ka'am kaniya'ku kamemon. Aho', paglilla'ku sampay baranku bang pa'in kam tatabangku. Bang pas\u014dng lasaku ma ka'am, pak\u014d' bah\u0101' lasabi ma aku?"
                            },
                            {
                                "text": "Tantu kam am'nnal in ka'am halam bay pabuhatanku. Sag\u014d' aniya' mailu ah'lling, in aku ataha' akkalku angulli'an s\u012bnbi."
                            },
                            {
                                "text": "Buwattingga pangulli'ku ka'am? Bay bah\u0101' kam niakkalan e' saga a'a soho'ku pi'ilu?"
                            },
                            {
                                "text": "Bay amu'ku si Titus anibaw ka'am waktu palabay in\u0101n, maka aniya' isab danakantam dakayu' sin\u014d' anehe'an iya. Bay kam kinulli'an bah\u0101' e' disi Titus? Tantu mbal. Jari sali' du kami ma maksud maka ma palantara.  "
                            },
                            {
                                "text": "  Kalu isab pangannalbi in kami hal anganda'awahan di-kami, ya angkan kami amissala buwatt\u0113'. Sag\u014d' amissala kami ma pang'nda' Tuhan, maka pamissala e' kami ai-ai ya patut pamissala saga a'a palsuku'an Al-Masi. Ai-ai nihinang e' kami, saga bagay, nihinangan ka'am supaya akosog pangandolbi."
                            },
                            {
                                "text": "Agawa aku pi'iluku, ya aniya' ta'abutku pasadd\u012b kaul-pi'ilna min kabaya'anku. Maka aku isab, kalu sadd\u012b kaul-pi'ilku min kabaya'anbi. Kagawahanku isab ya aniya' ta'abutku magsagga', magihid, al'kkas angastol. Kalu aniya' magokat-okat, maglimut-limutan, angalituhan suli-suli, magmalangkahi, maka magkasasawan."
                            },
                            {
                                "text": "L\u0101gi, ya kagawahanku pagbalikku, kalu aku pinareyo'-deyo' e' Tuhanku ma kamailuhanbi, ati taluwa' aku kasusahan ma sabab saga a'a bay makarusa ma waktu tagna', bo' pa'in halam gi' makapang'bba min kalumu'an bay tahinang sig\u0101m, buwat saga pagba'is maka paglango.    "
                            }
                        ]
                    },
                    {
                        "verses": [
                            {
                                "text": "    Na, kamint'lluku na pi'ilu anibaw ka'am. Bang aniya' a'a mailu anuntutan sehe'na bay maghinang ala'at, subay beya'bi kal'ngnganan sara' ya tasulat ma deyom Kitab. Yuk-i, \u201cSubay aniya' duwangan atawa t'llungan amuwan saksi' pasal panuntut bo' aniya' kab'nnalanna.\u201d"
                            },
                            {
                                "text": "Bay kam banda'anku ma l'ngnganku kaminduwa pi'ilu, sag\u014d' balikanku buwattina'an ma kalikutku. Sasuku kam bay makarusa ma waktu tagna' sampay ka'am kasehe', mbal ka'ase'anku bang aku makapi'ilu pab\u012bng."
                            },
                            {
                                "text": "Bang kam hatulku, tantu du kam angahalap ma aku in aku taga-kapatut deyo' bay min Al-Masi. Mbal alamma Al-Masi bang takdil ni ka'am, tananambi du kawasana."
                            },
                            {
                                "text": "Sabab minsan halam aniya' kawasa Al-Masi ma waktu kapangalansang iya ni h\u0101g, allum na iya pabalik e' kawasa Tuhan. Damikiyanna kami saga kawakilan Al-Masi, sali' kami alamma isab pagka kami s\u014dd ma iya. Saguw\u0101' allum kami sambeya' maka iya ma sabab kawasa Tuhan, ya angkan akawasa pangahatul kami ma ka'am.  "
                            },
                            {
                                "text": "  Ananding kam di-bi, anumariya kam di-bi, bo' kata'uwanbi bang b'nnal ajatu pangandolbi ma Al-Masi. Halam bah\u0101' kata'uwanbi? Ilu si Isa Al-Masi pat'nna' ma deyom ataybi. Bang hati' halam, halam aniya' kajatuhan pangandolbi."
                            },
                            {
                                "text": "Mura-murahan, bang pa'in tata'ubi in pameya' kami ma Al-Masi ajatu to'ongan."
                            },
                            {
                                "text": "Angamu'-ngamu' kami ni Tuhan bang pa'in halam aniya' s\u0101' ma ai-ai hinangbi. Ngga'i ka hinang kami ya angut kami subay binantug, ya sadja angut kami bang pa'in ta'nda' kajatu pangandolbi. Minsan pangannal e' saga a'a in hinang kami kulang ajatu, mbal pamagay kami."
                            },
                            {
                                "text": "Mbal kami maka'atu ma kasab'nnalan, gom pa'in kami angisbat."
                            },
                            {
                                "text": "Kin\u014dgan kami minsan tabista alamma, bang pa'in akosog pameya'bi ma si Isa. Ya pangamu' kami ni Tuhan, bang pa'in kam asampulna' ma kaul maka pi'il."
                            },
                            {
                                "text": "Ya ilu po'onna angkan aku anulatan ka'am pasal ai-ai itu hinabu aku makalikut, supaya kam angawal amah\u0101p addatbi. Jari mbal aku anangguna kapatut ya pamuwan Pangh\u016b' Isa ma aku hal pamabukag. Gom pa'in gunaku pamakosog pangandolbi maka pangahatul kaul-pi'ilbi.   "
                            },
                            {
                                "text": "    Na, saga dauranakanku, tammat na. Ang'bba na aku min ka'am. Pagmatayinbi kasampulna'an ma kaul-pi'ilbi, ikutunbi panganjunjungku ma ka'am, magda'atay kam, maka tuyu'inbi kasannangan ma deyomanbi. Jari mailu Tuhan ma ka'am, ya po'onan lasa maka kasannangan.  "
                            },
                            {
                                "text": "  Bang kam maglanggal sumiyan-sumiyan subay kam magsiyum tanda' paglasabi.  "
                            },
                            {
                                "text": "  Saga pagkahibi suku' Tuhan maitu amabeya' minsan la'a hal lapal sig\u0101m.  "
                            },
                            {
                                "text": "  Mura-murahan, bang pa'in ka'am kamemon pinaniya'an tatabangan min Pangh\u016b' Isa Al-Masi, maka lasa min Tuhan, maka kapagdakayu' atay min R\u016b Sussi.    Wassalam      "
                            }
                        ]
                    }
                ]
            },
            {
                "names": [
                    "Galatians"
                ],
                "usfm_id": "Galatians",
                "abbreviation": "Gal",
                "chapters": [
                    {
                        "verses": [
                            {
                                "text": "Sulat itu min aku, si Paul, pinasampay ni ka'am maglahat ma Galatiya. Kawakilan aku magnasihat sag\u014d' ngga'i ka pangwakil min manusiya'. Ngga'i ka is\u0101b manusiya' bay angangg'llal aku. Tu'ud aku kawakilan e' si Isa Al-Masi, sampay e' Mma'tam Tuhan ya bay amakallum ma si Isa min kamatayna."
                            },
                            {
                                "text": "Kami maka dauranakantam maitu, maguyun amabeya' minsan la'a hal lapal kami ni ka'am saga jama'a si Isa Al-Masi ma ba'anan palhimpunan ma lahat Galatiya.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan deyom atay e' Mma'tam Tuhan sampay e' si Isa Al-Masi Pangh\u016b'tam."
                            },
                            {
                                "text": "Bay maglilla' amatay si Isa pamapuwas dusatam supaya kitam limaya min kala'atan ya taptap nihinang ma ahil jaman itu. Ya na kabaya'an Mma'tam Tuhan subay hinangna."
                            },
                            {
                                "text": "Patut iya pinudji saumul-umul. Amin.  "
                            },
                            {
                                "text": "    Landu' aku ainu-inu ma ka'am. Asa'ut pah\u0101p kam pataikut min Tuhan ya bay amene' ka'am ma sabab ase' maka lasa Al-Masi! Apinda kam magt\u016by ni lapal sadd\u012b!"
                            },
                            {
                                "text": "Saguw\u0101' halam aniya' ka\u014dnan lapal ah\u0101p bang sadd\u012b min lapal pasal si Isa. Atampal asal, aniya' a'a bilahi anasaw pikilanbi maka amindahan lapal pasal Al-Masi."
                            },
                            {
                                "text": "Minsan kami, minsan is\u0101b mala'ikat min deyom sulga', bang aniya' amandu' lapal sadd\u012b min bay panganasihat kami ma ka'am, a'a in\u0101n subay taluwa' mulka' saumul-umul."
                            },
                            {
                                "text": "Balikanku bay pamissala kami dah\u016b: bang aniya' amandu' lapal sadd\u012b min lapal ah\u0101p ya bay taima'bi, a'a in\u0101n subay minulka'an.  "
                            },
                            {
                                "text": "  Kira-kirahunbi bang ai mohotku: sanglit min manusiya' atawa sanglit min Tuhan? Kabaya'anku bah\u0101' anulut manusiya'? Bang aku bay bilahi anulut manusiya', mbal aku ni\u014dnan sosoho'an Al-Masi.   "
                            },
                            {
                                "text": "    Saga danakanku, aniya' pamahatiku ka'am. Ya lapal pagnasihatku itu ngga'i ka min pikilan manusiya' ya paluwasanna."
                            },
                            {
                                "text": "Halam bay tasambutku min manusiya', maka ngga'i ka manusiya' bay pagguruhanku. Tasambutku asal min si Isa Al-Masi, bay pamabukis ni aku.  "
                            },
                            {
                                "text": "  Kata'uwanbi pasal kajarihanku tagna', waktu kapamogbogku ma agama Yahudi, bay apaslod paminjala'ku ma saga jama'a si Isa, ya pinagsambatan palhimpunan Tuhan. Kabaya'anku subay halam aniya' min sig\u0101m takapin allum."
                            },
                            {
                                "text": "Bidda' du aku min saga topad-sibu'ku Yahudi bang takdil ni pangisbat ma agama kami. Atuyu' lagi' aku min sig\u0101m amogbog ma usulan bay min kamatto'ahan kami.  "
                            },
                            {
                                "text": "  Sag\u014d' tapene' aku e' Tuhan ma sabab ase'na maka lasana tudju ni aku. Pinene' asal aku ma halam gi' bay nianakan."
                            },
                            {
                                "text": "Ya kahandak Tuhan ma aku subay kasakupanku pasal Anakna, bo' supaya aku makapagnasihat lapal ah\u0101p ma pasalanna ni kabangsahan ngga'i ka Yahudi. Jari halam bay pangaruhanku sai-sai."
                            },
                            {
                                "text": "Halam aku minsan patukad ni Awrusalam anibaw sig\u0101m ya bay kawakilan e' si Isa dah\u016b min aku. Bay aku pat\u016by kaleya ni lahat Arab, ati pagubus, pab\u012bng aku ni da'ira Damaskus.  "
                            },
                            {
                                "text": "  Palabay pa'in t'lluntahun, patukad aku ni Awrusalam bo' magkata'u maka si Petros, ati pahanti' aku ma iya duwa pitu' t'ggolna."
                            },
                            {
                                "text": "Sadd\u012b min si Petros, halam aniya' ta'nda'ku maina'an a'a kawakilan e' si Isa, luwal si Yakub ya siyali Pangh\u016b'tam."
                            },
                            {
                                "text": "Saksi'ku Tuhan, b'nnal sadja ya panulatku itu. Ngga'i ka puting."
                            },
                            {
                                "text": "Puwas ina'an, bay aku peh\u0113' ni saga kaluma'an ma lahat Siriya sampay ma lahat Silisi."
                            },
                            {
                                "text": "Ma waktu ina'an, mbal aku takil\u0101 e' saga jama'a Al-Masi ya ma ba'anan palhimpunan Al-Masi ma lahat Yahudiya."
                            },
                            {
                                "text": "Ya sadja takale sig\u0101m habal pasal kapindaku min bay kajarihanku tagna'. Yuk habal e', \u201cPinasaplag lapal ah\u0101p e' a'a bay angala'at kajama'ahan si Isa, nirapitan e'na bowahan pangandol ya bay sagga'na tagna'.\u201d"
                            },
                            {
                                "text": "Jari pinudji Tuhan e' saga a'a ya makakale habal pasalan aku.    "
                            }
                        ]
                    },
                    {
                        "verses": [
                            {
                                "text": "    Palabay pa'in sangp\u016b' maka mpat tahun minn\u0113', bay aku pabalik ni Awrusalam. Si Barnabas ya sehe'ku, maka bay bowaku isab si Titus."
                            },
                            {
                                "text": "Angkan aku peh\u0113' sabab aniya' pamabukis ni aku e' Tuhan subay beya'ku. Bay haka'anku saga a'a ma palhimpunan in\u0101n pasal lapal ya pagnasihatku ma a'a ngga'i ka Yahudi. Ngga'i ka kamemon ya binissalahan, hal saga a'a ya pangannalku pagnakura'an sabab nihanggaw aku. Kalu mbal tinaima' hinangku, ati halam aniya' p\u016bs ma hulas-sangs\u0101'ku. Sag\u014d' kasulutan sig\u0101m,"
                            },
                            {
                                "text": "ati halam bay amogos si Titus subay ni'islam minsan iya bangsa Gir\u012bk."
                            },
                            {
                                "text": "Aniya' palkala' asal pasal si Titus itu, sabab aniya' a'a bay palamud ma kami magbau'-bau' in sig\u0101m bebeya'an Al-Masi. Sag\u014d' ya maksud sig\u0101m subay anipihan kaluhaya'an ya pinaniya'an kami e' si Isa Al-Masi pagka apuwas na min hatulan sara'. Tu'ud sig\u0101m bilahi amanyaga' kami pab\u012bng."
                            },
                            {
                                "text": "Malaingkan halam kami bay angaho' ma sig\u0101m minsan dansasa'at sabab ya pagmatayan kami subay pataptap ma ka'am in kasab'nnalan pasal si Isa.  "
                            },
                            {
                                "text": "  Halam aniya' bay pinasugpat ni pamandu'ku e' saga pagnakura'an in\u0101n, ya pangannalku taga-kapatut. Mbal aheya ma atayku bang a'a taga-kapatut atawa halam, sabab sali'-sali' du a'a kamemon ma pang'nda' Tuhan."
                            },
                            {
                                "text": "Halam aniya' pagsoway-soway sig\u0101m. Gom pa'in aku niakuhan e' sig\u0101m in aku b'nnal bay pangandolan e' Tuhan magnasihat lapal ah\u0101p pasal si Isa Al-Masi ma saga bangsa ngga'i ka Yahudi. Buwat isab si Petros, bay pangandolan e' Tuhan magnasihat ma bangsa Yahudi."
                            },
                            {
                                "text": "Sabab min kawasa Tuhan ya angkan aku makapagnasihat ma bangsa kasehe'. Damikiyanna isab si Petros, min kawasa Tuhan isab angkan iya makapagnasihat ma bangsa Yahudi."
                            },
                            {
                                "text": "Jari takil\u0101 aku e' disi Yakub, si Petros maka si Yahiya, ya taga-\u014dn ma palhimpunan sig\u0101m, in aku taga-barakat min Tuhan. Ati magsalam sig\u0101m maka aku maka si Barnabas, tanda' in kami dambeya'an maka sig\u0101m. Magt\u016by arakayu' gara' kami in kami subay magnasihat peh\u0113' ni bangsa kasehe', ati sig\u0101m ya magnasihat na pa'in ma deyoman bangsa Yahudi."
                            },
                            {
                                "text": "Ya sadja niamu' e' sig\u0101m bang pa'in kami angannal ma saga bebeya'an si Isa ya kulang-kabus ma deyoman sig\u0101m e'. Buwatt\u0113' isab katuyu'anku.   "
                            },
                            {
                                "text": "    Na ma waktu dakayu', maina'an pa'in kami ma da'ira Antiyuk, bay pahanti' isab si Petros maina'an. Jari bay tampalku iya sabab aniya' hinangna in\u0101n mbal magtaluwa'."
                            },
                            {
                                "text": "Tagna', bay iya makapagsalu maka saga jama'a Al-Masi ya ngga'i ka Yahudi. Saguw\u0101' pagt'kka pa'in saga Yahudi bay pinapeh\u0113' e' si Yakub, paokat iya min bay paumpiganna in\u0101n, pagka tin\u0101w iya pinabukagan e' saga a'a t'kka baha'u. Yahudi asal sig\u0101m, ya amogbog na pa'in ma addat pagislam."
                            },
                            {
                                "text": "Ya du tin\u0101w saga Yahudi kasehe', angkan sig\u0101m anunuran si Petros ati mbal na magsalu maka saga a'a ngga'i ka Yahudi. Minsan si Barnabas, abowa-bowa isab maghinang buwatt\u0113'."
                            },
                            {
                                "text": "Pag'nda'ku hinang sig\u0101m mbal magtaluwa' maka pandu' b'nnal ya kat\u014dpan lapal ah\u0101p, magt\u016by pah'llinganku si Petros ma matahan sig\u0101m kamemon. \u201cKa'a ilu,\u201d yukku, \u201cYahudi ka, sag\u014d' ameya' na ma addat bangsa sadd\u012b itu. Angay logosnu saga bangsa ngga'i ka Yahudi subay amogbog addat Yahudi?  "
                            },
                            {
                                "text": "  \u201cYa b'nnalna, bangsa Yahudi kitam sabab tubu' min bangsa Yahudi, sadd\u012b min a'a kasehe', ya pinagbahasa \u2018bangsa baldusa\u2019."
                            },
                            {
                                "text": "Saguw\u0101' kata'uwan kami halam aniya' a'a ni\u014dnan abontol ma saukat na sara' agama ya bogbogna. Ya sadja binista abontol e' Tuhan bang a'a angandol ma si Isa Al-Masi. Kami bangsa Yahudi, angandol ma si Isa Al-Masi, ati binista kami abontol e' Tuhan. Ngga'i ka ma sabab sara' agama ya ni'isbat, sabab halam aniya' binista abontol e' Tuhan minsan painay pamogbogna ma sara'.  "
                            },
                            {
                                "text": "  \u201cNa, bang manyatakan in kami masi dusahan, hinabu kami pas\u014dd ma Al-Masi bo' binista abontol, ai bah\u0101' pah'llingta? Al-Masi bah\u0101' ya sababan angkan kami magdusa? Tantu mbal!"
                            },
                            {
                                "text": "Bang aku saupama pabalik amogbogan sara' bay taikutanku, mattan in aku dusahan,"
                            },
                            {
                                "text": "sabab sapantun aku a'a amatay bang takdil ni sara' si Musa, supaya aku allum bang takdil ni Tuhan."
                            },
                            {
                                "text": "Bang pina'amu, ang'bba na aku min bay kah\u0101lanku tagna', buwat ibarat a'a bay paunung ma Al-Masi pinapatay ma h\u0101g. In kallumku buwattina'an ngga'i ka min baran-baranku, saguw\u0101' min Al-Masi, ya pat'nna' ma deyom pangatayanku. T'ggolku allum ma dunya itu, angandol aku ma Anak Tuhan. Alasa iya ma aku sabab maglilla' iya amatay ma sababku."
                            },
                            {
                                "text": "Mbal taikutanku lasa Tuhan maka ase'na. Bang bay kita makajari binista abontol ma sabab pamogbog sara' agama, kaliman kamatay Al-Masi ma sababtam!\u201d    "
                            }
                        ]
                    },
                    {
                        "verses": [
                            {
                                "text": "    Ka'am saga a'a Galatiya, as\u0101' pah\u0101p akkalbi! Sai bay angakkalan ka'am? Bay kam kamattanan ma pasal kamatay si Isa Al-Masi ma h\u0101g bo' niampun dusabi."
                            },
                            {
                                "text": "Aniya' panilawku ma ka'am: bay kam anaima' R\u016b Tuhan ma sabab pamogbog ma sara' agama? Atawa ma sabab pangandolbi ma lapal ya takalebi?"
                            },
                            {
                                "text": "Dupang pah\u0101p kam! Tagna' kam angandol, R\u016b Tuhan ya pasangdolanbi. Sag\u014d' buwattina'an hulas-sangs\u0101'bi ya pasangdolan."
                            },
                            {
                                "text": "Pangannalbi bah\u0101' halam aniya' kagunahan ma bay kalabayanbi sangay min tagna' kapangandolbi ma si Isa? Tantu aheya kagunahanna."
                            },
                            {
                                "text": "Tuhan ya bay amuwanan ka'am R\u016b-na Sussi, maka bay amahinang saga hinang barakatan ma deyomanbi. Angay bah\u0101'? Ma sabab pamogbogbi ma sara' atawa ma sabab pangikutbi maka pagkahagadbi ma lapal ah\u0101p?  "
                            },
                            {
                                "text": "  Pikilunbi si Ibrahim ma masa awal e': \u201cBay am'nnal si Ibrahim ma pangallam Tuhan, ati tabista iya abontol e' Tuhan ma sabab pam'nnalna.\u201d"
                            },
                            {
                                "text": "Pahati kam, sasuku angandol ma Tuhan ka\u014dnan panubu' si Ibrahim."
                            },
                            {
                                "text": "Pinagkallam ma deyom Kitab pasal a'a ngga'i ka Yahudi, in sig\u0101m isab binista abontol e' Tuhan ma sabab pangandol sig\u0101m. Bay pata'una isab si Ibrahim pasal lapal ah\u0101p ma halam gi' ta'abut waktuna. Yuk Tuhan ma si Ibrahim, \u201cBinuwanan kah\u0101pan ma sababnu saga manusiya' kamemon ma kaluha'an dunya.\u201d"
                            },
                            {
                                "text": "Pinagsab'nnal e' si Ibrahim janji' Tuhan in\u0101n, ati kabuwanan iya kah\u0101pan. Ya du sasuku magsab'nnal ma Tuhan, kabuwanan kah\u0101pan isab buwat si Ibrahim, ya a'a pangangandol.  "
                            },
                            {
                                "text": "  Saguw\u0101' sasuku amogbog sara' agama bo' supaya binista abontol e' Tuhan, taluwa' sig\u0101m mulka' Tuhan. Sabab tasulat asal ma deyom Kitab, yuk-i, \u201cTaluwa' mulka' sasuku mbal maka'ambat angahinang saga panoho'an kamemon ya tasulat ma Kitab Tawrat.\u201d"
                            },
                            {
                                "text": "Na, pasti' to'ongan ko' itu. Halam aniya' binista abontol e' Tuhan ma sabab panoho'an-sara' ya bogboganna, sabab aniya' tasulat ma deyom Kitab, yuk-i, \u201cTaga-kallum kakkal sasuku binista abontol e' Tuhan ma sabab pangandolna.\u201d"
                            },
                            {
                                "text": "Wajib bogboganta sara' minsan mbal pangandolanta, buwat tasulat ma deyom Kitab, ya yuk-i, \u201cSasuku bilahi allum subay amogbog sara' maka panoho'anna kamemon, ma halam aniya' nilakaran minsan dakayu'.\u201d"
                            },
                            {
                                "text": "Sag\u014d' mbal ta'ambat binogbog panoho'an sara' kamemon, jari mulka' Tuhan ya kadalta. Malaingkan tal'kkat kitam e' Al-Masi min mulka', sabab iya ya bay makananam mulka' ganti'tam. Buwat tasulat ma deyom Kitab, ya yuk-i, \u201cBang a'a pinasagnat ma h\u0101g pinapatay, a'a in\u0101n taluwa' mulka' Tuhan.\u201d"
                            },
                            {
                                "text": "Tal'kkat kitam e' si Isa supaya saga kah\u0101pan ya bay pamuwan ma si Ibrahim pasampay isab ni saga a'a ngga'i ka Yahudi, labay min si Isa Al-Masi. Jari makataima' kitam R\u016b ya panganjanji' e' Tuhan ma sabab pangandoltam ma Al-Masi.   "
                            },
                            {
                                "text": "    Saga danakanku, buwananta kam paralilan. Bang aniya' duwangan magsulut bo' bay na makapagsapa, tantu mbal kapindahan kapagsulutan sig\u0101."
                            },
                            {
                                "text": "Buwatt\u0113' isab bowahan janji' Tuhan. Bay iya anganjanji' ma si Ibrahim maka ma panubu'na, bo' ngga'i ka panubu' si Ibrahim kamemon ya kapanganjanji'an. Ya ni\u014dnan panubu'na itu dakayu' du, hatina Al-Masi."
                            },
                            {
                                "text": "Buwattitu isab: aniya' kapagsulutan Tuhan bay pat'nna'na ma waktu kapanganjanji'na ma si Ibrahim. Jari palabay pa'in mpat hatus maka t'llump\u016b' tahun, aniya' sara' bay pat'nna'na. Malaingkan in kapagsulutan tagna' in\u0101n mbal kapindahan ma saukat na aniya' sara', maka janji' Tuhan in\u0101n mbal kapindahan."
                            },
                            {
                                "text": "Bang saupama si Ibrahim bay pinahampitan pusaka' ma sabab kal'ngnganan sara', sali' halam aniya' kagunahan ma bay janji' Tuhan. Sag\u014d' ya b'nnalna, kabuwanan iya pusaka' ma sabab kasi-lasa Tuhan ma iya, luwas min janji'na.  "
                            },
                            {
                                "text": "  Na, bang buwatt\u0113' kah\u0101lanna, ai kagunahan sara'? Aniya' sara' bay pinasugpat e' Tuhan ni janji'na supaya tasayu e' manusiya' saga dusa sig\u0101m. Buwatt\u0113' na pa'in sampay ni waktu palahil pi'itu dakayu' tubu' si Ibrahim ya panganjanji'an e'. Bay pinat'nna' sara' in\u0101n labay min saga mala'ikat, maka si Musa ya magpati'llot amasampay sara' ni manusiya'."
                            },
                            {
                                "text": "Sag\u014d' halam aniya' magpati'llot kinagunahan ma waktu kapanganjanji' Tuhan ma si Ibrahim. Luwal Tuhan dakayu'-kayu'.   "
                            },
                            {
                                "text": "    Kalu tapikilbi aniya' palsagga'an ma sara' tasulat si Musa maka janji' Tuhan in\u0101n, sag\u014d' halam, dakagara'an du. Bang bay aniya' sara' taga-kawasa amuwan kallum kakkal ma manusiya', makajari kitam ni\u014dnan abontol e' Tuhan ma sabab pamogbogta ma sara'. Saguw\u0101' halam aniya' sara' buwatt\u0113',"
                            },
                            {
                                "text": "maka dusahan kitam manusiya' kamemon, sali' pinagagihan e' dusa, buwat tasulat ma deyom Kitab. Malaingkan kabuwanan kitam kah\u0101pan ya bay panganjanji' Tuhan ma sasuku angandol ma si Isa Al-Masi.  "
                            },
                            {
                                "text": "  Sat'ggol halam pinalahil bowahan pangandol itu, in kitam manusiya' ibarat pilisu katambolan e' sara'. Subay pinabukis pasal pangandol ma si Isa bo' yampa kitam pinaluwas."
                            },
                            {
                                "text": "Bini'at kitam e' sara' si Musa sat'ggol halam gi' pi'itu Al-Masi, supaya kitam binista abontol e' Tuhan bang iya palahil na ni dunya."
                            },
                            {
                                "text": "Jari ta'abut na masa kapangandoltam ma si Isa, ati mbal na kitam pinagagihan e' sara'.  "
                            },
                            {
                                "text": "  Ka'am ilu, anak Tuhan du kam kamemon ma sabab pangandolbi ma si Isa Al-Masi ya parakayu'anbi."
                            },
                            {
                                "text": "Bay na kam pinandi tanda' saksi' in ka'am s\u014dd na ma Al-Masi, ati kajarihan Al-Masi ya kajarihanbi na."
                            },
                            {
                                "text": "Manjari halam aniya' pagbidda'an Yahudi maka ngga'i ka Yahudi. Halam aniya' pagbidda'an ata maka ngga'i ka ata. Halam aniya' pagbidda'an l'lla maka d'nda, sabab magdakayu' na kam kamemon pagka s\u014dd na kam ma si Isa Al-Masi."
                            },
                            {
                                "text": "Pagga kam suku' ma Al-Masi, binista kam sali' panubu' si Ibrahim, ati kaniya'an kam kah\u0101pan bay panganjanji' Tuhan ma si Ibrahim e'.   "
                            }
                        ]
                    },
                    {
                        "verses": [
                            {
                                "text": "Palanjalku gi' pamandu'ku. Bang saupama aniya' onde'-onde' amatay mma'na, pamusaka' ma iya pangalta' mma'na he'. Sag\u014d' sat'ggol halam gi' asangpot umulna mbal iya pinahampitan pamusaka'. Sapantun iya ata lagi'."
                            },
                            {
                                "text": "Pinagbaya'an iya sampay pangalta'na e' saga a'a angulip iya. Subay ta'abut waktu bay panugila' e' mma'na bo' yampa aniya' kapatutna magbaya' ma alta' in\u0101n."
                            },
                            {
                                "text": "Buwatt\u0113' isab kah\u0101lanta ma waktu tagna', hinabu kita onde'-onde' lagi', pinagbaya'an kita e' kaga'osan ya mbal ta'nda' mata."
                            },
                            {
                                "text": "Saguw\u0101' ta'abut pa'in waktu bay panugila' e' Tuhan, sinoho' e'na Anakna pi'itu ni dunya. Nianakan iya e' manusiya' supaya kitam makataima' kapatutan ya pamusaka' panganak. Bangsa Yahudi iya, nianakan ma deyo'an sara' agama, supaya tapaluwas e'na sasuku binanyaga' e' sara'.  "
                            },
                            {
                                "text": "Saguw\u0101' ta'abut pa'in waktu bay panugila' e' Tuhan, sinoho' e'na Anakna pi'itu ni dunya. Nianakan iya e' manusiya' supaya kitam makataima' kapatutan ya pamusaka' panganak. Bangsa Yahudi iya, nianakan ma deyo'an sara' agama, supaya tapaluwas e'na sasuku binanyaga' e' sara'.  "
                            },
                            {
                                "text": "  Pagga kam panganak Tuhan na, pinah\u014dpan kam R\u016b si Isa ya anak Tuhan. Angkan kitam makajari na ang\u014dn Mma' ma Tuhan, ma sabab R\u016b-na ya pat'nna' ma deyom pangatayantam."
                            },
                            {
                                "text": "Angkan kam mbal na ka\u014dnan banyaga', sag\u014d' panganak Tuhan na. Ati ma ka'am pusaka' kamemon ya pamuwan e' Tuhan ma saga anakna, pagka anak Tuhan na kam.   "
                            },
                            {
                                "text": "    Ma waktu tagna', ma halam gi' kam ata'u ma Tuhan, sapantun kam banyaga' pinagbaya'an e' kaga'osan ya mbal ta'nda'."
                            },
                            {
                                "text": "Sag\u014d' magkata'u na kam maka Tuhan, kinil\u0101 kam e'na, jari angay kam pabalik pinagbaya'an e' kaga'osan ya halam aniya' kawasa atawa p\u016bsna? Kabaya'anbi bah\u0101' binanyaga' pab\u012bng?"
                            },
                            {
                                "text": "Sabab ilu kam angisbat llaw mulliya maka bulan, musim maka tahun!"
                            },
                            {
                                "text": "Asusa aku ma pasalbi, kalu kaliman bay sangs\u0101'ku ma deyomanbi.  "
                            },
                            {
                                "text": "  Saga dauranakanku, aniya' panganjunjungku ni ka'am. Sengorinbi aku, sabab ya du aku bay anengoran ka'am. Halam aniya' la'at tahinangbi ma aku."
                            },
                            {
                                "text": "Kata'uwanbi asal bay kah\u0101lanku waktu kahanti'ku ma ka'am tagna'. Bay aku t'kkahan saki, angkan aku bay pahanti' ma ka'am anganasihatan ka'am lapal ah\u0101p."
                            },
                            {
                                "text": "Halam aku bay palehombi, halam aku bay sulakbi, minsan kam kabuhatan ma sabab sakiku. Gom pa'in saginabi aku buwat e'bi anagina mala'ikat min Tuhan. Bay aku taima'bi buwat e'bi anaima' si Isa Al-Masi bang ganta' patibaw ni ka'am."
                            },
                            {
                                "text": "Ai bay tumaluwa' ni kak\u014dganbi tagna'? Saksi'anta kam, bang sadja makajari, bay kam lilla' angalugit matabi pangangganti' mataku."
                            },
                            {
                                "text": "Bantahanbi na aku bah\u0101', pagka aku amissala kasab'nnalan ma ka'am?  "
                            },
                            {
                                "text": "  Aheya pangannal saga a'a in\u0101n ma ka'am, sag\u014d' aniya' maksud sig\u0101m mbal ah\u0101p. Ya kabaya'an sig\u0101m subay kam niokat min aku bo' amanuyu' ma sig\u0101m sadja."
                            },
                            {
                                "text": "Ah\u0101p isab bang kam magpanuyu' bang pa'in ah\u0101p maksudna. Ah\u0101p bang aku mailu ma ka'am, sag\u014d' labi-labi ah\u0101p bang aku alikut."
                            },
                            {
                                "text": "Ka'am saga anak-mpuku, kahunitan pikilanku pab\u012bng ma pasalbi, buwat ibarat d'nda kahunitan bang anganak. Asigpit pikilanku ma pasalbi sat'ggol halam gi' ajatu kajarihan Al-Masi ma deyom pangatayanbi."
                            },
                            {
                                "text": "Aheya kabaya'anku bang pa'in aku makamailu ma ka'am buwattina'an, bo' ahanunut pamissalaku ma ka'am. Sabab alengog pikilanku ma pasalanbi.   "
                            },
                            {
                                "text": "    Aniya' tilawku ma ka'am: sasuku kam bilahi amogbog panoho'an-sara', kata'uwanbi bah\u0101' ya tasulat ma deyom Tawrat?"
                            },
                            {
                                "text": "Tasulat pasal si Ibrahim, aniya' anakna l'lla duwa hekana. Dangan in\u0101n min atana si Hagar, dangan min si Sara, ya h'ndana po'on."
                            },
                            {
                                "text": "Ya anakna min ata in\u0101n bay nianak buwat panganak kasehe' ma dunya itu. Sag\u014d' bidda' anakna min h'ndana po'on, ya d'nda alimaya he', sabab anak panumanan bay panganjanji' Tuhan ma iya.  "
                            },
                            {
                                "text": "  Na buwattitu hatulanna: in duwangan d'nda itu sali' dalil duwa pagsulutan Tuhan maka manusiya'. Jari in pagsulutan dakayu' bay min b\u016bd Turusina. Bang niralil, ya na si Hagar ya anganakan ata."
                            },
                            {
                                "text": "Si Hagar itu sali' dalil b\u016bd Turusina mah\u0113' ma lahat Arab. Taparalil isab iya ni da'ira Awrusalam ma patahunan \u012btu, sabab tabanyaga' isab saga a'ana."
                            },
                            {
                                "text": "Sag\u014d' in da'ira Awrusalam porol, ya ma deyom sulga', limaya asal. In iya pag-ina'an ma sasuku kitam angandol ma si Isa."
                            },
                            {
                                "text": "Aniya' ayat Kitab pasal Awrusalam, yuk-i,  \u201cMagk\u014dg-koyag ka, arung, minsan ka halam bay makalabay paganak! Angolang ka patanog ma sabab kak\u014dgannu, minsan ka halam bay makananam p'ddi' panganak! Sabab aheka lagi' anak ma h'nda ka'bbahan min anak h'nda taga-paghola'.\u201d   "
                            },
                            {
                                "text": "  Na, saga dauranakan, ka'am ilu sali' dalil anak panumanan janji' Tuhan, buwat si Isa'ak."
                            },
                            {
                                "text": "Bistahunbi bay masa si Ibrahim e'. Ya anakna min si Hagar bay nianakan ma buwat paganak kasehe'. Aheya pa'in iya, bay iya angala'at danakanna, ya nianakan labay min barakat R\u016b Tuhan. Damikiyanna isab kitam ma buwattina'an, aniya' na pa'in pangala'at kitam."
                            },
                            {
                                "text": "Kira-kirahunbi ya bay tasulat ma deyom Kitab, yuk-i, \u201cPala'anunbi d'nda ata maka anakna, sabab mbal manjari binahagi'an pusaka' ya pang'bba anak min h'nda po'on, ya alimaya.\u201d"
                            },
                            {
                                "text": "Manjari itu, saga dauranakanku, ngga'i ka kitam panganak d'nda ata. Panganak kitam d'nda alimaya, ya ngga'i ka ata.    "
                            }
                        ]
                    },
                    {
                        "verses": [
                            {
                                "text": "    Kitam itu, aluhaya na min bay pagbanyaga'an tagna', sabab pinuwasan kitam e' Al-Masi. Angkanna kam subay mbal pasagad binanyaga' pabalik. Subay kam patotog sadja ma kaluhaya'anbi.  "
                            },
                            {
                                "text": "  Ikutunbi bissala itu sabab baranku ya ah'lling: bang kam ganta' angaho' pinagislam bo' supaya kam binista abontol e' Tuhan, tahinangbi Al-Masi sali' halam aniya' gunana ma ka'am."
                            },
                            {
                                "text": "Banda'anta kam to'ongan. Sasuku pinagislam ma buwat panoho'an-sara' tasulat si Musa, subay angisbat panoho'an-sara' in\u0101n kamemon."
                            },
                            {
                                "text": "Sasuku kam magupama in ka'am binista abontol e' Tuhan ma sabab sara' ya bogboganbi, sali' kam ang'bba min Al-Masi. Alawak na kam min ase' maka lasa Tuhan."
                            },
                            {
                                "text": "Saguw\u0101' aholat kitam pinaniya'an kabontolan atay labay min R\u016b Sussi, ya po'on kitam angandol."
                            },
                            {
                                "text": "Sabab bang kitam s\u014dd na ma si Isa Al-Masi sali'-sali' du kitam kamemon ma pang'nda' Tuhan, ni'islam kitam maka halam. Ya sadja ahalga' ma Tuhan bang aniya' pangandoltam maka bang lasa ni pagkahi ya kat'kkahanna.  "
                            },
                            {
                                "text": "  Ah\u0101p bay pameya'bi ma pandu' b'nnal pasal si Isa, ibarat a'a maglomba. Saguw\u0101' sai bah\u0101' bay amidjakan ka'am bo' kam pahondong ameya'?"
                            },
                            {
                                "text": "Ngga'i ka Tuhan, sabab iya ya bay amene' ka'am ameya' ma Al-Masi."
                            },
                            {
                                "text": "Buwat lling kamatto'ahan, \u201cMinsan dangkuri' du pasulig abuskag katibu'ukan addunan.\u201d"
                            },
                            {
                                "text": "Sag\u014d' makatantu aku labay min Pangh\u016b' Isa in kitam dauyunan du. Tantu isab tinambahan kabinasahan ya a'a anasaw pikilanbi, pinapagtongod e' Tuhan maka bay dusana, minsan sai-na.  "
                            },
                            {
                                "text": "  Saga dauranakan, mbal aku bay pininjala' e' saga Yahudi bang bay masi pamandu'ku in addat pagislam subay binogbog. Sabab bang buwatt\u0113' pamandu'ku, halam aniya' sababan pagla'atan sig\u0101m atay ma pasal kamatay si Isa ma h\u0101g."
                            },
                            {
                                "text": "Ya kabaya'anku ma saga a'a ya anasaw pikilanbi ilu, gom lagi' sig\u0101m kapellengan laring tudju ni harapan sig\u0101m.  "
                            },
                            {
                                "text": "  Manjari ka'am, saga dauranakan, bay tapene' e' Tuhan bo' aluhaya min usulan sara'. Sag\u014d' pahalli' kam, da'a d\u016blinbi napsu baranbi ma saukat na kam aluhaya na. Ah\u0101p lagi' bang kam atukid magtabang-tiyabangi ma sabab lasabi dangan maka dangan."
                            },
                            {
                                "text": "Ya na itu kamaujuran panoho'an-sara', tumabeya' kamemonna ma panoho'an dakayu' itu, ya yuk-i, \u201cKalasahinbi pagkahibi manusiya' buwat e'bi alasahan baranbi.\u201d"
                            },
                            {
                                "text": "Sag\u014d' bang kam magjingki-jingki maka magkosog-kosogan, buwat hantang ero' magl'kkob, subay kam ahalli' to'ongan sabab tantu kam makani-kala'atan.   "
                            },
                            {
                                "text": "    Aniya' pamissalaku ma ka'am: beya'unbi R\u016b Sussi magbaya' ma baranbi ati tantu mbal kar\u016blan napsubi."
                            },
                            {
                                "text": "Magbesod kabaya'an napsuta maka kabaya'an R\u016b Sussi. Mbal maguyun duwa ginis baya' itu, ya po'on kitam mbal makarapat angahinang ai-ai ya anguttam."
                            },
                            {
                                "text": "Sag\u014d' bang kitam pinagnakura'an e' R\u016b Sussi, puwas du kitam min pagbaya'an sara'.  "
                            },
                            {
                                "text": "  Atampal du saga kahinangan ya luwas min kajarihanta tagna': hinang kalumu'an d'nda maka l'lla, hinang kasabulan, pagba'is,"
                            },
                            {
                                "text": "paghulmat ma saga ta'u-ta'u, paghinang pantak, pagbanta maka pagbono', paglindi-lindi, pangastol, paglanga-langa min pagkahi, pagsu'al, pakaniya-kaniya tumpukan,"
                            },
                            {
                                "text": "pangandali'it ma pagkahi, paglami-lami makalandu', maka paglango. Aniya' gi' hinang sig\u0101m buwatt\u0113'. Balikanku bay pamituwaku ma ka'am waktu dah\u016b, sai-sai maghinang saga hinang ala'at itu mbal to'ongan pinas\u014dd ni deyom pagparintahan Tuhan.  "
                            },
                            {
                                "text": "  Saguw\u0101' buwattitu ya kahinangan a'a pinagbaya'an e' R\u016b Tuhan: patilasahun iya, taptap kalasiganna, asannang pamikilna, patilu'uyun iya ma pagkahina, patitabangun maka ahatul bowahanna. Kapangandolan iya,"
                            },
                            {
                                "text": "areyo' pagatayna, ata'u isab angahawid napsuna. Halam aniya' sara' makapagin'mbal ma hinang buwatt\u0113'."
                            },
                            {
                                "text": "Manjari sai-sai magpasuku' ma si Isa Al-Masi pinahalam e' sig\u0101m kajarihan sig\u0101m tagna'. Sapantun sig\u0101m bay paunung ma Al-Masi amatay ma h\u0101g. Hatina napsu maka baya' sig\u0101m kamemon pinahalam sabab mbal na kar\u016blan."
                            },
                            {
                                "text": "Kabuwanan kita kallum baha'u min R\u016b Tuhan, angkan kita subay ameya' pinagbaya'an e'na."
                            },
                            {
                                "text": "Da'a kita magabbu-abbu, atawa anukas ma pagkahitam, atawa angalindi.    "
                            }
                        ]
                    },
                    {
                        "verses": [
                            {
                                "text": "    Saga dauranakanku, bang aniya' sehe'bi ilu ta'abut angahinang dusa, ka'am ya pinagbaya'an e' R\u016b Tuhan subay amandu' ma iya bo' supaya ang'bba min dusana he'. Sag\u014d' subay ahanunus pamandu'bi ma iya. Subay kam pahatul-hatul isab ma baranbi bo' mbal tabowa-bowa maghinang dusa."
                            },
                            {
                                "text": "Magtabang-tiyabangi kam dangan maka dangan bang aniya' kabuhatan. Bang buwatt\u0113', bineya' e'bi panoho'an Al-Masi."
                            },
                            {
                                "text": "Bang aniya' a'a alanga atayna, pangannalna in iya ah\u0101p min kasehe', a'a in\u0101n hal angakkalan di-na."
                            },
                            {
                                "text": "Subay kam ananding di-bi kaniya-kaniya, bo' tata'ubi bang buwattingga kaul-pi'ilbi. Bang hati ah\u0101p, makajari kam magk\u014dg-koyagan di-bi. Da'a kam magbantug-bantug ma sabab aniya' hinangbi labi ah\u0101p min hinang a'a dangan."
                            },
                            {
                                "text": "Subay kitam ananggung ai-ai bay pangangganta' kitam dangan maka dangan.  "
                            },
                            {
                                "text": "  Sasuku kam makapagguru pasal palman Tuhan subay anabang ma a'a pagguruhanbi. Pahampitinbi iya min ai-ai ah\u0101p ya ma ka'am.  "
                            },
                            {
                                "text": "  Da'a kam as\u0101' ma pamikilbi, mbal tarupang Tuhan. Buwat a'a magtanom, niani du e'na bang ai bay tanomna. Buwatt\u0113' du isab ma hinangan manusiya'."
                            },
                            {
                                "text": "Bang a'a angand\u016blan napsuna karuhunan du la'atna ati tinungbasan iya kamatay saumul-umul. Bang a'a ameya' pinagbaya'an e' R\u016b Tuhan, minn\u0113' iya tinungbasan kallum kakkal ma deyom sulga'."
                            },
                            {
                                "text": "Da'a kita sinumu maghinang ah\u0101p. Sabab bang mbal bbahanta hinang ah\u0101p, tantu kita katungbasan pahala' ma waktu sinos\u014dng."
                            },
                            {
                                "text": "Angkanna isab, subay kita maghinang kah\u0101pan ma a'a kamemon sakahaba' waktu, ya lagi'na ma dauranakantam ya angandol ma si Isa.   "
                            },
                            {
                                "text": "    Nda'unbi katapusan sulat itu, sulatan tanganku ya aheya batang sulatna."
                            },
                            {
                                "text": "Aniya' ilu ma ka'am saga a'a hal maglaku-laku pang\u0101'an sig\u0101m bantug. Saga a'a ilu angalogos ka'am subay ni'islam. Tu'ud sig\u0101m tin\u0101w nila'at ma sabab pagsab'nnal sig\u0101m ma kamatay Al-Masi ma h\u0101g.  "
                            },
                            {
                                "text": "  Minsan saga a'a magislam ma buwat sara' si Musa, mbal ta'ambat binogbogan e' sig\u0101m panoho'an sara' he'. Pinogos kam e' sig\u0101m subay magislam, bo' supaya sig\u0101m makapagbantug in ka'am tapogos e' sig\u0101m."
                            },
                            {
                                "text": "Saguw\u0101', halam aniya' pagbantuganku sadd\u012b min kamatay Pangh\u016b'tam si Isa Al-Masi. Apuwas na aku min dusaku ma sabab kamatayna ma h\u0101g in\u0101n, ati halam na aniya' baya'ku ma napsu dunya itu. Halam isab aniya' lamudku ma legot dunya."
                            },
                            {
                                "text": "Mbal aheya ma atayku bang a'a pinagislam atawa halam. Ya sadja aheya ma atayku bang pinabaha'u kajarihanta e' Tuhan."
                            },
                            {
                                "text": "Sasuku angaho' ma pamituwaku itu, mura-murahan bang pa'in sig\u0101m pinaniya'an kasannangan maka ka'ase'. Talapay isab saga a'a suku' Tuhan kamemon, ya pinagsambatan \u2018Isra'il sin Tuhan\u2019.  "
                            },
                            {
                                "text": "  Aubus na. Subay halam aniya' anasaw aku pab\u012bng puwas itu, sabab aniya' limpa' bakat ma baranku, bainat in aku sosoho'an si Isa.  "
                            },
                            {
                                "text": "  Saga dauranakanku, mura-murahan bang pa'in kam pinaniya'an tatabangan e' Pangh\u016b'tam si Isa Al-Masi. Amin.  Wassalam      "
                            }
                        ]
                    }
                ]
            },
            {
                "names": [
                    "Ephesians"
                ],
                "usfm_id": "Ephesians",
                "abbreviation": "Eph",
                "chapters": [
                    {
                        "verses": [
                            {
                                "text": "Sulat itu min aku, si Paul, a'a kawakilan e' si Isa Al-Masi min kahandak Tuhan. Pinabeya' sulat itu ni ka'am palsuku'an Tuhan ya maglahat ma Epesos, ya ahogot kapagdakayu'bi maka si Isa Al-Masi.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan deyom atay e' Mma'tam Tuhan maka e' si Isa Al-Masi Pangh\u016b'tam.  "
                            },
                            {
                                "text": "    Pudjitam Tuhan, ya Mma' Pangh\u016b' Isa Al-Masi. Nilidjiki'an kitam e'na ma sabab kas\u014ddtam ma Al-Masi, angkan kitam pinaniya'an kah\u0101pan indaginis bay min haddarat Tuhan."
                            },
                            {
                                "text": "Sabab pinene' kitam e' Tuhan ma halam gi' bay pinapanjari dunya itu, bo' pas\u014dd ma Al-Masi ati bo' asussi pangatayantam ma halam aniya' tamaktam ma pang'nda' Tuhan. Lasana ya sababan"
                            },
                            {
                                "text": "angkan iya bay agara' min awal lagi' in kitam subay tahinangna anak, sabab min kahinangan si Isa Al-Masi. Min k\u014dgna maka baya' angkan buwatt\u0113' kagara'anna."
                            },
                            {
                                "text": "Patut iya sinanglitan ma sabab ase'na maka lasana ya mbal tapula'-pula', ya pangahilasna ma kitam labay min Anakna kinalasahan.  "
                            },
                            {
                                "text": "  Nil'kkat kitam min hukuman ma sabab Al-Masi, labay min laha' sin kamatayna, hatina niampun dusatam e' Tuhan. Mamarahi aheya ase'na maka lasana,"
                            },
                            {
                                "text": "ya pagmurana ma kitam! Nihinang e' Tuhan ma buwat maksudna, min pangita'una kamemon maka min panahu'anna. Pamata'una na ni kitam bang ai kamaksuranna, ya bay halam kinata'uwan e' manusiya' dah\u016b, hatina Al-Masi ya kinahandakan e' Tuhan anuman maksudna."
                            },
                            {
                                "text": "ya pagmurana ma kitam! Nihinang e' Tuhan ma buwat maksudna, min pangita'una kamemon maka min panahu'anna. Pamata'una na ni kitam bang ai kamaksuranna, ya bay halam kinata'uwan e' manusiya' dah\u016b, hatina Al-Masi ya kinahandakan e' Tuhan anuman maksudna."
                            },
                            {
                                "text": "Ya itu maksud Tuhan, ya pinaniya' ma sinos\u014dng bang maujud na kamemon: in ai-ai pinapanjari kamemon, ai na ka ma deyom sulga', ai na ka ma dunya itu, subay pinapagdakayu' ma deyo'an Al-Masi.  "
                            },
                            {
                                "text": "  Tahinang kamemon ya minaksud maka kinahandak e' Tuhan, ati kami ya pinene' nihinang palsuku'anna, pagka s\u014dd ma Al-Masi. Maksudna ko' itu, min awal tagna' lagi',"
                            },
                            {
                                "text": "in kami itu, ya bay dumah\u016b angaholatan Al-Masi, subay amuwan sababan pananglit Tuhan ma sabab kamahaldika'na.  "
                            },
                            {
                                "text": "  Buwatt\u0113' du isab ma ka'am. Bay kam angandol ma Al-Masi, waktu kakalebi lapal b'nnal, ya lapal ah\u0101p pasal kalappas ka'am min hukuman. Maka pamuwan e' Tuhan R\u016b-na Sussi ma ka'am, buwat bay panganjanji'na bo' aniya' tanda' palsaksi'an in ka'am suku'na na."
                            },
                            {
                                "text": "R\u016b Sussi itu pamatantu in kitam anambut ai-ai bay panganjanji' Tuhan ma saga a'ana, ati minn\u0113' kitam makatantu in a'a palsuku'an Tuhan pinalimaya to'ongan du ma sinos\u014dng. Jari sinanglitan Tuhan ma sabab kamahaldika'na.   "
                            },
                            {
                                "text": "    Ya itu sababanna angkan aku mbal pahali magsukul ni Tuhan ma pasalanbi sangay min waktu kakaleku habal pasal pangandolbi ma Pangh\u016b' Isa maka ma pasal lasabi ma a'a palsuku'an Tuhan kamemon. Kinannal na pa'in kam sakahaba' waktu kapangamu'ku duwa'a,"
                            },
                            {
                                "text": "    Ya itu sababanna angkan aku mbal pahali magsukul ni Tuhan ma pasalanbi sangay min waktu kakaleku habal pasal pangandolbi ma Pangh\u016b' Isa maka ma pasal lasabi ma a'a palsuku'an Tuhan kamemon. Kinannal na pa'in kam sakahaba' waktu kapangamu'ku duwa'a,"
                            },
                            {
                                "text": "ati abut-abut aku angamu' junjung ni Tuhan ya pagtuhanan Pangh\u016b'tam si Isa Al-Masi maka pag'mma'antam mahaldika'. Ya pangamu'ku bang pa'in iya amah\u014dp R\u016b-na ni ka'am bo' kam binuwanan panahu'an alalom maka panghati pasal kahandak Tuhan, ati bo' pas\u014dng pangita'ubi ma iya."
                            },
                            {
                                "text": "Amu'ku isab bang pa'in pinasawa akkalbi bo' kasakupanbi to'ongan bang ai pangaholatanbi angkan kam pinene' e' Tuhan. Kabaya'anku isab subay kasakupanbi bang ai pamusaka' e' Tuhan ma ka'am saga a'a palsuku'anna, hatina saga lidjiki' mamarahi ah\u0101p."
                            },
                            {
                                "text": "Bang pa'in isab kata'uwanbi kawasana landu' apaslod, kawasa mbal tapula'-pula', ya makah\u0101p kitam sasuku angandol ma iya. Dasali' kawasa Tuhan itu maka kosog barakatna"
                            },
                            {
                                "text": "ya bay pamakallumna Al-Masi pab\u012bng min kamatayna. Puwas e', pinatingk\u014d' iya ma bihing Tuhan tampal ni kowan, mah\u0113' ma sulga'."
                            },
                            {
                                "text": "Pinabangsa na iya, alanga to'ongan min binangsa mala'ikat maka min ai-ai kamemon taga-kawasa, min bangsa pananasat maka min pagnakura'an indaginis ya ma diyata' ayan. Alanga kag'llal Al-Masi min kag'llal kamemon, ma dunya itu sampay ma ahirat."
                            },
                            {
                                "text": "Pinat'nna' e' Tuhan ai-ai kamemon ma deyo' p\u0101d-tape' si Isa bo' pinagbaya'an e'na. Jari gin'llal iya pagmak\u014dkan ma palhimpunan saga jama'ana kamemon."
                            },
                            {
                                "text": "ya dalil pagdayaw pamasugpat baranna, ya amuwan kajatuhan ma ai-ai kamemon.    "
                            }
                        ]
                    },
                    {
                        "verses": [
                            {
                                "text": "    Na, ma waktu palabay in ka'am ilu bay sali' a'a patay ma pang'nda' Tuhan ma sabab salla' maka dusa ya tahinangbi."
                            },
                            {
                                "text": "Bay kam ameya'an addat-tabi'at ala'at ya pameya'an saga a'a baldusa ma dunya itu. Pameya'anbi isab nakura' saitan, ya pagnakura'an saga bangsa mananasat min diyata' ayan, ya pameya'an isab e' saga manusiya' agagga ma panoho'an Tuhan."
                            },
                            {
                                "text": "Maglamugay asal kitam maka saga a'a in\u0101n magd\u016blan napsutam, maghinang ai-ai makah\u0101p palasahan barantam, abowa-bowa e' hona'-hona'tam asabul. Bay kitam dasali' maka manusiya' kasehe' angkan kitam pagmulka'an e' Tuhan.  "
                            },
                            {
                                "text": "  Daipara aheya ka'ase' Tuhan. Apaslod lasana"
                            },
                            {
                                "text": "angkan kitam pinakallum e'na sambeya' maka Al-Masi, minsan kita bay sali' sapantun patay ma sabab bay kahinangantam ala'at. Min ka'ase' Tuhan maka min lasana ya angkan kam lappasan."
                            },
                            {
                                "text": "Pinakallum kitam sambeya' maka Al-Masi, ati pinapagdakayu' kitam maka iya bo' magbaya' maka iya minna'an min lahat sulga'."
                            },
                            {
                                "text": "Buwatt\u0113' hinang Tuhan bo' supaya ta'nda'an di-na salama-lama in ase'na maka lasana mahal-mahal du pa'in, mbal to'ongan tasipat. Ta'nda' asal ma kahinangan si Isa Al-Masi bang buwattingga kah\u0101p Tuhan tudju ni kitam."
                            },
                            {
                                "text": "Sabab min ase' maka lasa Tuhan ya angkan kam lappasan, ma sabab pangandolbi ma Al-Masi. Ngga'i ka min kahinanganbi, tu'ud pamuwan Tuhan ma ka'am.  "
                            },
                            {
                                "text": "  Mbal kam makapagmalangkahi ma baranbi, sabab ngga'i ka min hulas-sangs\u0101'bi ya angkan kam lappasan."
                            },
                            {
                                "text": "Hinangan Tuhan du kita, tapabaha'u e'na ma sabab si Isa Al-Masi ya pas\u014dranta, bo' supaya ta'ambatta saga hinang ah\u0101p ya pangangganta'an kita e' Tuhan.   "
                            },
                            {
                                "text": "    Jari entomunbi bay kah\u0101lanbi dah\u016b. Sadd\u012b bangsa kam, ya pinagsambatan e' saga Yahudi \u201ca'a halam bay makalabay pagislam\u201d. Ya pang\u014dn saga Yahudi di-sigam: \u201cBangsa magi'islam\u201d, sabab aniya' bainat hinangan manusiya' ma kuwit baran sig\u0101m."
                            },
                            {
                                "text": "Entomunbi, bay kam alawak asal min Al-Masi ma waktu tagna' in\u0101n. A'a liyu kam halam aniya' lamud ma bangsa Isra'il, ya bangsa palsuku'an Tuhan. Halam isab aniya' lamudbi ma kapagsulutan ya bay panganjanji' Tuhan ma saga a'a suku'na. Bay halam aniya' holatanbi ma dunya itu, l\u0101gi halam aniya' Tuhan pana'atanbi."
                            },
                            {
                                "text": "Daipara ma buwattina'an, in ka'am bay alawak sidda min Tuhan pinasekot na sabab min kamatay Al-Masi ati s\u014dd na kam ma iya."
                            },
                            {
                                "text": "Sabab baran Al-Masi bay amowahan kitam kasannangan, ati dabangsa na kitam, bangsa Yahudi maka ngga'i ka. Pinahalam e' si Isa agpang ya bay makabahagi'-duwa bangsatam, hatina pinahalam e'na bay pagbantahan."
                            },
                            {
                                "text": "Tinangbus na e' Al-Masi in sara' agama maka panoho'anna bay pamogbogan bangsa Yahudi. Ya maksudna, in bay duwa bangsa subay dabangsa na, bangsa baha'u, pagka s\u014dd sali'-sali' ma iya. Jari magh\u0101p na kitam, magsulut-siyuluti."
                            },
                            {
                                "text": "L\u0101gi pinapagh\u0101p maka Tuhan sig\u0101m karuwa bangsa, labay min kamatay si Isa ma h\u0101g. Pinahalam e'na pagbantahan Yahudi maka bangsa sadd\u012b."
                            },
                            {
                                "text": "Bay pi'itu Al-Masi anganasihatan kitam kamemon, ka'am ya bay alawak min Tuhan maka ka'am ya asekot. Ya panganasihatna ni kitam, makajari na kitam magh\u0101p maka Tuhan"
                            },
                            {
                                "text": "sabab in kitam kamemon makapagbalharap na maka Tuhan labay min Al-Masi pagka tinabangan sali'-sali' e' R\u016b-na dakayu'-kayu'.  "
                            },
                            {
                                "text": "  Hatina in ka'am ngga'i ka Yahudi mbal na ka\u014dnan a'a liyu atawa a'a sadd\u012b, sabab dabangsa na kam maka saga a'a bay palsuku'an Tuhan tagna'. Dampalanakan kam ma okoman Tuhan."
                            },
                            {
                                "text": "Jari in kitam kamemon sali' dalil luma'. Bay nihinang papaganna e' saga a'a kawakilan si Isa maka e' saga kanabihan, bo' si Isa Al-Masi ya sali' dalil batu pamahogot kamemonna."
                            },
                            {
                                "text": "Al-Masi ya pamabatukan pagdayaw maka panyapna kamemon, bo' pas\u014dng heyana sampay tahinang langgal pangarapan ni Pangh\u016b'."
                            },
                            {
                                "text": "Ka'am isab, pagka s\u014dd na kam ma Al-Masi, sali' dalil pagdayaw luma'. Pinapagdakayu' kam, pinapagbatuk bo' kam manjari luma' pat'nna'an Tuhan, sabab min R\u016b-na ya pat'nna' ma deyom pangatayanbi.    "
                            }
                        ]
                    },
                    {
                        "verses": [
                            {
                                "text": "    Ya itu sababanna angkan aku angamu'-ngamu' ni Tuhan ma pasalbi. Aku si Paul, pilisu Al-Masi ma sabab ka'am ya bangsa ngga'i ka Yahudi."
                            },
                            {
                                "text": "Tantu takalebi pasal hinang bay pama'atas ma aku e' Tuhan sabab min ase'na maka lasana, hinang pamowa ka'am ni kah\u0101pan."
                            },
                            {
                                "text": "Bay aku pinabukisan e' Tuhan maksudna ya halam bay kinata'uwan e' manusiya'. Bay na kam sulatanku pasal itu, sag\u014d' kapu'utanna hal."
                            },
                            {
                                "text": "Jari bassahunbi sulat itu bo' tahatibi bang ai bay pinabukis ni aku pasal Al-Masi."
                            },
                            {
                                "text": "Halam itu bay pinata'u ni manusiya' ma masa awal, sag\u014d' pinabukis na e' R\u016b Sussi ni saga a'a kawakilan maka ni kanabi-nabihan asussi."
                            },
                            {
                                "text": "Ya na itu bay pamabukis e': dambeya'an na saga a'a ngga'i ka Yahudi maka bangsa Isra'il ma sabab lapal ah\u0101p pasal si Isa Al-Masi ya tapagsab'nnalbi na. Sapantun sig\u0101m pagdayaw baran dakayu'-kayu', maka sali'-sali' sig\u0101m pinaniya'an janji' pagka s\u014dd si Isa Al-Masi na.  "
                            },
                            {
                                "text": "  Bay aku kabuwanan hinang e' Tuhan subay magnasihat lapal ah\u0101p, ati katulunan aku kapandayan min kawasana."
                            },
                            {
                                "text": "Areyo' aku min saga a'a suku' Tuhan kamemon, sag\u014d' nih\u0101p aku e'na. Sin\u014d' aku angalapal ni saga a'a bangsa ngga'i ka Yahudi pasal anughala' mbal tapula'-pula' ya pamaniya' sig\u0101m min Al-Masi."
                            },
                            {
                                "text": "Sin\u014d' aku amahati manusiya' kamemon ma pasalan maksud Tuhan bang buwattingga kal'ngngananna. Halam bay pinabukis maksud itu ni sai-na sangay min awal tagna'. Tu'ud bay kinuli-kulihan asal e' Tuhan, ya magpapanjari ma kamemon."
                            },
                            {
                                "text": "Jari ya na itu maksud Tuhan: subay pinahati saga bangsa mala'ikat maka bangsa ga'osan ma diyata' ayan pasal kalalom pangita'u Tuhan ma indalupa ginis, ya pinaluwas e'na labay min palhimpunan saga jama'a Al-Masi."
                            },
                            {
                                "text": "Ya na ko' itu maksud Tuhan bay niniyat e'na dah\u016b lagi' min awal tagna', ya tatuman e'na labay min si Isa Al-Masi Pangh\u016b'tam."
                            },
                            {
                                "text": "Alimaya na kitam pas\u014dd sampay ni haddarat Tuhan, mbal na tin\u0101w sabab Al-Masi ya parakayu'antam maka pangandolantam."
                            },
                            {
                                "text": "Angkan amu'ku ni ka'am, da'a bbahinbi pangimanbi ma sabab aniya' katiksa'an kalabayanku itu. Ma kah\u0101pbi du angkan subay pagkoyaganbi.   "
                            },
                            {
                                "text": "    Angkanna aku pasujud ma alopan Mma'tam Tuhan,"
                            },
                            {
                                "text": "ya po'onan ma pag'mma'an kamemon, ai na ka ma sulga', ai na ka ma dunya."
                            },
                            {
                                "text": "Angamu' aku duwa'a ni Tuhan bang pa'in kam paniya'anna kawasa luwas min barakatna mbal tapula'-pula', labay min R\u016b-na Sussi ya pat'nna' ma iman-nyawabi."
                            },
                            {
                                "text": "Ya angutku bang pa'in pataptap Al-Masi ma deyom pangatayanbi ma sabab pangandolbi ma iya. Angamu' aku junjung isab bang pa'in ahogot lasabi sapantun kayu alalom gamutna, atawa luma' ah\u0101p papaganna."
                            },
                            {
                                "text": "Bang pa'in kam maka a'a suku' Tuhan kamemon pinaniya'an barakat bo' kasakupanbi lasa Al-Masi, luhana, langana, taha'na, maka lalomna."
                            },
                            {
                                "text": "Mura-murahan, bang pa'in kata'uwanbi lasa itu, ya mbal tat'kkad e' pangita'u manusiya', bo' supaya kam tinulunan manglabi-labihan min katubus Tuhan.  "
                            },
                            {
                                "text": "  Na, mahaldika' ni Tuhan, ya taga-kawasa maghinang kah\u0101pan ma pangatayanbi paliyu to'ongan min ai-ai amu'tam maka min ai-ai tahimangkantam."
                            },
                            {
                                "text": "Wajib iya pinagmahaldika'an ma deyomantam saga jama'ana maka ma deyoman si Isa Al-Masi ya parakayu'antam, waktu ni waktu sampay ni kasaumulan. Amin!    "
                            }
                        ]
                    },
                    {
                        "verses": [
                            {
                                "text": "    Na, pagka aku pilisu ma sabab pameya'ku ma Pangh\u016b'tam, aniya' amu'ku ni ka'am: angutunbi palantara ya t\u014dp ma sasuku pinene' e' Tuhan."
                            },
                            {
                                "text": "Subay areyo' pangatayanbi, subay ahanunut bissalabi maka subay kam angimanan pagkahibi. Magka'inagon kam dangan-parangan, tanda' lasabi."
                            },
                            {
                                "text": "Amanuyu' kam magsulut-siyuluti bo' taptap kapagdakayu'bi atay, ya pamuwan ka'am e' R\u016b Tuhan."
                            },
                            {
                                "text": "Kitam magpangandol sali' dalil pagdayaw baran Al-Masi, bo' baranna dakayu' du. Dakayu' du R\u016b Tuhan maka dakayu' du isab pangaholatantam, waktu kapamene' Tuhan ma kitam."
                            },
                            {
                                "text": "Dakayu' du Pangh\u016b', dakayu' du pangandolantam, maka dakayu' du pagpandi."
                            },
                            {
                                "text": "Dakayu' du Tuhan ya pag'mma'an ma binangsa manusiya' kamemon. Magnakura' iya ma kamemon, ta'abut kamemon e' kawasana maka itiya' na iya ma deyom ataytam kamemon.  "
                            },
                            {
                                "text": "  Binuwanan kitam kapandayan pakaniya-pakaniya, ai-ai ya pangangganta' e' Al-Masi."
                            },
                            {
                                "text": "Buwat bay tasulat ma deyom Kitab, ya yuk-i,  \u201cWaktu ka'angkatna ni sulga' aheka pilisu bay tabowana. Ati pamuwanna kah\u0101pan ma manusiya'.\u201d "
                            },
                            {
                                "text": "Na, buwattitu hatian ya yukna he', \u201cpariyata' ni sulga'\u201d. Hatina in iya bay pareyo' ni dunya itu dah\u016b, ni deyo'na katapusan, bo' yampa pariyata'."
                            },
                            {
                                "text": "Jari ya a'a bay pareyo', iya isab bay pa'angkat pabalik ni liyu saga langit, bo' supaya aliput e'na kamemon."
                            },
                            {
                                "text": "In iya is\u0101b bay amuwan saga a'a kawakilan magnasihat, maka a'a taga-kapandayan amaluwas bissala Tuhan, maka a'a magpasaplag lapal ah\u0101p, maka a'a ata'u amandu' maka angupiksa' saga jama'a."
                            },
                            {
                                "text": "Ya po'on aniya' kapandayan buwatt\u0113' ma kajama'ahan Al-Masi, bo' supaya asakap saga a'a suku' Tuhan kamemon maghinang ai-ai, maka supaya pahogot gom pa'in saga pagdayaw ya pagsambatta baran Al-Masi."
                            },
                            {
                                "text": "Jari maka'abut du kitam kamemon pinapagdakayu' atay ma pangandoltam maka ma pangita'utam pasal Anak Tuhan. Jari ajatu kitam ma kaul maka pi'il buwat kajatu Al-Masi.  "
                            },
                            {
                                "text": "  Mbal na kitam sali' onde'-onde' halam aniya' panahu'anna, mbal na \u2018tabowa pap'llay e' baliyu atawa goyak,\u2019 hatina pandu' indalupa ginis ya pinahinang e' saga guru pangangakkal, panganjallat ma sasuku mbal gi' asangpot."
                            },
                            {
                                "text": "Padpad kitam kaddasan ma kaonde'-onde'tam, gom gi' kitam amanuyu' magbissala kasab'nnalan luwas min lasatam dangan-parangan, ati pasangpot kitam ma kaul maka pi'il bo' pasali' ni Al-Masi. In iya pagmak\u014dkantam maka kitam sapantun pagdayaw baranna,"
                            },
                            {
                                "text": "ati magbatuk-biyatuki ba'anan pagdayaw itu, magsugpat pah\u0101p min ugat ya karalosanna. Jari bang ajatu na kahinangan pagdayaw kamemon, pasulig du katibu'ukantam. Buwatt\u0113' isab ma kitam baran Al-Masi, maglasa-liyasahi kitam bo' ajatu kahinangantam dangan maka dangan, ati tantu aniya' kas\u014dngantam.   "
                            },
                            {
                                "text": "    Magbanda' aku ma ka'am sabab aniya' kapatutku min Pangh\u016b'tam. Pahali kam ameya' ma kasuddahan saga a'a ya mbal magta'at ni Tuhan, ya kulang p\u016bs ma pamikil sig\u0101m."
                            },
                            {
                                "text": "Kalaungan akkal sig\u0101m maka halam aniya' lamud sig\u0101m ma kallum ya pamuwan e' Tuhan. Tu'ud sig\u0101m magmatuwas di-sig\u0101m angkan mbal ata'uwan iya."
                            },
                            {
                                "text": "Mbal sig\u0101m ata'u aiya', gom pa'in sig\u0101m angand\u016blan di-sig\u0101m maghinang kasabulan makamaru. Paddas sig\u0101m maghinang kalumu'an duhun manduhun.  "
                            },
                            {
                                "text": "  Sag\u014d' ngga'i ka buwatt\u0113' ya pakata'ubi pasal Al-Masi."
                            },
                            {
                                "text": "Tantu kam bay makakale ma pasalna, bay kam pinandu'an kasab'nnalanna labay min lapal ah\u0101p pasal si Isa."
                            },
                            {
                                "text": "Angkanna kam subay ang'bba min bay kabiyaksahanbi tagna'. Bbahinbi kajarihanbi tagna', waktu kam tabowa-bowa e' saga napsu baran pangangakkal."
                            },
                            {
                                "text": "Subay kam pinabaha'u to'ongan ma itikadbi maka panahu'anbi."
                            },
                            {
                                "text": "Sulugunbi kajarihanbi baha'u (sapantun badju') ya pinaniya'an ka'am e' Tuhan bo' kam makasali' ni iya ma kabontolan maka kasussihan atay.  "
                            },
                            {
                                "text": "  Angkan ko' kitam subay pataikut min pagputing. Ai-ai pah'llingta ma pagkahita subay b'nnal sadja, sabab dambeya'an kitam, sapantun pagdayaw baran Al-Masi."
                            },
                            {
                                "text": "\u201cBang kam ganta' angastol, pahalli' kam bo' mbal tabowa angahinang ala'at.\u201d Da'a buku-bukuhinbi pangastolbi sampay ni kakohapan."
                            },
                            {
                                "text": "Kamaya'-maya' kam bo' halam aniya' lawang pas\u014dran nakura' saitan anasat ka'am."
                            },
                            {
                                "text": "Bang a'a bay panangkaw subay ang'bba min pagtangkawna. Subay iya amiha pagusaha alaba, jari bang manglabi-labihan na aniya' du pa'in panulungna ma saga a'a miskin."
                            },
                            {
                                "text": "Da'a kam amaluwas bissala asabul. Ai-ai pamissalabi subay panabang sadja ma kasehe'anbi, pamah\u0101p panghati sig\u0101m ma ai-ai kagunahan. Bang buwatt\u0113', aniya' kas\u014dngan ma sasuku makakale."
                            },
                            {
                                "text": "Da'a pabakatunbi atay R\u016b Sussi min Tuhan, ya pinatulunan ka'am bo' aniya' palsaksi'an in ka'am pinalimaya du ma llaw damuli."
                            },
                            {
                                "text": "Timaninbi koto'-koto' deyom ataybi kamemon, maka astolbi. Da'a pakawasunbi ataybi, da'a kam angamahit atawa angalimut, da'a isab kam anganjingki ma sai-sai."
                            },
                            {
                                "text": "Saguw\u0101' h\u0101punbi sehe'bi, ka'ase'inbi. Magampun-iyampuni kam, buwat bay pangampun ka'am e' Tuhan sabab min Al-Masi.    "
                            }
                        ]
                    },
                    {
                        "verses": [
                            {
                                "text": "    Panganak Tuhan na kam landu' kinalasahan, angkan kam subay ameya'-meya'an kajarihanna."
                            },
                            {
                                "text": "Subay kam alasa na pa'in, buwat kalasa Al-Masi ma ka'am. Bay paglilla'na baranna ni kamatay ma sababbi, tinukbal ni Tuhan sali' dalil pagkulban, sali' lalabotan ah\u0101p hamutna pamasulut atay Tuhan.  "
                            },
                            {
                                "text": "  Ka'am ilu, pagka kam palsuku'an Tuhan, subay mbal na maghinang kala'atan d'nda maka l'lla atawa maghinang kahina'an, atawa dumasiyaw magnapsu ai-ai. Mbal tapagsuli-suli saga kahinangan buwatt\u0113'."
                            },
                            {
                                "text": "Mbal apatut isab bang kam maglaka'-laka' atawa magsuli-suli karupangan atawa maglata kasabulan. Ya patut hinangbi magsukul ni Tuhan."
                            },
                            {
                                "text": "Pata'u kam to'ongan, sasuku maghinang kasabulan, atawa magkahina'an d'nda maka l'lla, atawa bahaya pilak, napsuna ya pagtuhanan a'a in\u0101n. Tantu halam aniya' lamudna ma deyom pagparintahan Al-Masi maka Tuhan."
                            },
                            {
                                "text": "Painsap kam bo' mbal ka'akkalan e' bissala halam p\u016bsna. Haka'anta ka, dusa buwatt\u0113' ya sababan angkan pinataluwa'an mulka' e' Tuhan saga a'a agagga ma iya."
                            },
                            {
                                "text": "Angkan kam banda'anku, da'a kam palamud ma saga a'a buwatt\u0113'.  "
                            },
                            {
                                "text": "  Tagna', bay kam sapantun ma deyom kalendoman, sag\u014d' ma karanta'an na kam sabab Pangh\u016b' Isa ya pas\u014dranbi. Subay ahantap maka asaltun kajarihanbi pagka kam a'a ma deyom karanta'an na."
                            },
                            {
                                "text": "Sasuku ma deyom karanta'an, kah\u0101pan maka ka'adilan maka kasab'nnalan ya kamattihanna."
                            },
                            {
                                "text": "Panuyu'inbi ai-ai makasulut atay Pangh\u016b'tam."
                            },
                            {
                                "text": "Da'a kam palamud ma hinang halam p\u016bsna, ya nihinang na pa'in ma kalendoman. Padpad kam palamud, gom pa'in patanyagunbi la'atna."
                            },
                            {
                                "text": "Makaiya'-iya' ya nihinang e' saga a'a ma deyom limbung, subay mbal minsan pinagsuli-suli."
                            },
                            {
                                "text": "Sag\u014d' ta'nda'an di-na ai\u00ad-ai kamemon bang taluwa' kasawahan,"
                            },
                            {
                                "text": "sabab asawa asal. Angkan takallam ma ayat Kitab, ya yuk-i,  \u201cKa'a atuli ilu, abati' na ka. Pabangun ka min kamataynu, ati taluwa' ka kasawahan Al-Masi.\u201d   "
                            },
                            {
                                "text": "  Jari pahatul-hatul kam bo' ah\u0101p bowahanbi ma kaul maka pi'il. Palalomunbi akkalbi, da'a beya'-beya'unbi akkal karupangan."
                            },
                            {
                                "text": "Tukirinbi hinang ah\u0101p sakahaba' waktu, sabab aheka kala'atan nihinang ma patahunan \u012btu."
                            },
                            {
                                "text": "Da'a kam magkarupangan, sag\u014d' patukid kam anganad bang ai kahandak Pangh\u016b'tam pamahinangna ka'am.  "
                            },
                            {
                                "text": "  Da'a kam maglango binu sabab makamula ko' in\u0101n. Ah\u0101p lagi' kam kah\u014dpan e' R\u016b Tuhan."
                            },
                            {
                                "text": "Bang kam maglanggal maka pagkahibi jama'a Al-Masi, paggunahunbi bissala min Kitab, maka kalangan ginisan pamudjibi Tuhan. Magkalangan kam pamudjibi Tuhan, pamaheyabi iya, luwas min bowa'bi maka min deyom ataybi."
                            },
                            {
                                "text": "Subay kam magsukul ni Mma'tam Tuhan sakahaba' waktu ma pasal ai-ai kamemon, sabab Pangh\u016b' Isa Al-Masi ya pamanyabutanbi.   "
                            },
                            {
                                "text": "    Subay kam magmalulus dangan maka dangan, pagka Al-Masi ya pagta'atanbi."
                            },
                            {
                                "text": "Ka'am kar'ndahan, subay asulut ma kabaya'an h'llabi, buwat kasulutbi ma Pangh\u016b'tam."
                            },
                            {
                                "text": "H'llabi ya pagmak\u014dkanbi, buwat Al-Masi ya pagmak\u014dkan ma kitam saga a'ana. Manglalappas asal iya."
                            },
                            {
                                "text": "Magmalulus ma iya saga jama'ana kamemon, damikiyanna ka'am kar'ndahan subay magmalulus ma h'llabi ma ai-ai kabaya'an sig\u0101m.  "
                            },
                            {
                                "text": "  Ka'am kal'llahan, kalasahinbi h'ndabi, buwat ka-e' Al-Masi alasahan kitam saga a'ana. Bay paglilla'na baranna pinapatay ma sabab kitam,"
                            },
                            {
                                "text": "supaya kitam pinasuku' ma Tuhan sadja. Sinussi kitam e' Al-Masi min lapalna maka min bohe',"
                            },
                            {
                                "text": "bo' supaya halam aniya' dusa pan\u0101'an kitam, maka halam aniya' tamaktam, atawa limpa' atawa salla'. Jari aninag kitam kajama'ahanna ati tinaima' e'na sapantun pangantin d'nda."
                            },
                            {
                                "text": "Damikiyanna isab ka'am kal'llahan, subay alasahan h'ndabi buwat e'bi alasahan baranbi. Bang kam alasa ma h'ndabi, sali' kam alasahan ginhawa-baranbi."
                            },
                            {
                                "text": "Sabab halam aniya' ab'nsihan baranna, gom pa'in pakanna maka pahilala'na pah\u0101p, buwat kapahilala' Al-Masi ma kitam saga jama'ana,"
                            },
                            {
                                "text": "sabab sapantun kitam pagdayaw baranna."
                            },
                            {
                                "text": "Tasulat ko' itu ma deyom Kitab, ya yuk-i, \u201cYa na itu sababanna angkan a'a ang'bba min ina'-mma'na, bo' pap\u016bn ni h'ndana. Jari dabaran na sig\u0101m karuwangan.\u201d"
                            },
                            {
                                "text": "Alalom bissala in\u0101n, mbal agon tahati. Bang ma bistahanku, Al-Masi maka kajama'ahanna ya sinambat in\u0101n."
                            },
                            {
                                "text": "Malaingkan ka'am kal'llahan subay alasahan kah'nda'anbi buwat e'bi alasahan baranbi, maka ka'am kar'ndahan subay magaddatan kah'lla'anbi.    "
                            }
                        ]
                    },
                    {
                        "verses": [
                            {
                                "text": "    Ka'am saga onde'-onde', beya'unbi pami'at ina'-mma'bi, sabab patut ko' itu ma sasuku angandol ma Pangh\u016b' Isa."
                            },
                            {
                                "text": "Ikutunbi panoho'an bay tasulat ma Kitab, ya muna-muna panoho'an sinugpatan janji' e' Tuhan. Yuk-i, \u201cWajib kam magaddatan mma'bi maka ina'bi.\u201d"
                            },
                            {
                                "text": "Maka buwattitu sugpatna, \u201cbo' supaya kam makani-kah\u0101pan, sampay ataha' umulbi maitu ma dunya.\u201d  "
                            },
                            {
                                "text": "  Ka'am saga matto'a, subay ahanunut bowahanbi ma saga anakbi bo' mbal mand\u0101'-d\u0101'. Ya pami'atbi maka pamandu'bi ma sig\u0101m subay makasulut atay Pangh\u016b'tam.   "
                            },
                            {
                                "text": "    Ka'am saga ata, beya'unbi panoho'an nakura'bi maitu ma dunya. Ya hinangbi ma sig\u0101m subay hilas min atay pote', buwat Al-Masi ya paghinanganbi. Subay kam magmat\u0101w maka magaddat ma sig\u0101m."
                            },
                            {
                                "text": "Subay ah\u0101p hinangbi, ngga'i ka hal ma waktu kapangaliling sig\u0101m ma ka'am, supaya kam nihulmat e' sig\u0101m. Hinangunbi panoho'an sig\u0101m hilas min deyom ataybi ma sabab Al-Masi ya pa'atahanbi."
                            },
                            {
                                "text": "Hinangunbi pah\u0101p ai-ai pamahinang ka'am sabab ngga'i ka hal manusiya' ya paghinanganbi, sampay isab Pangh\u016b'tam."
                            },
                            {
                                "text": "Sabab kata'uwanbi asal, sai-sai ah\u0101p hinangna, ata maka ngga'i ka, tinungbasan iya ah\u0101p e' Pangh\u016b'tam.  "
                            },
                            {
                                "text": "  Ka'am saga nakura', subay ahatul addatbi ma saga panendogbi. Da'a sanggupinbi, sabab dakayu' du nakura' ya magnakura'an ka'am sali'-sali', nakura' ka atawa ata. Ya na si Isa ya pagnakura'anbi ma deyom sulga', ya mbal amapagbidda' manusiya' bang angahukum.   "
                            },
                            {
                                "text": "    Buwattitu ya pamituwaku katapusan: pahogotunbi na pangandolbi sabab Pangh\u016b' Isa ya parakayu'anbi. Paggunahunbi kosogna akawasa."
                            },
                            {
                                "text": "Sapantun kam sundalu binowa magbono', angkan kam subay magpanyap maka panyap kamemon ya pamuwan e' Tuhan pangatubi, bo' kam maka'atu ma nakura' saitan."
                            },
                            {
                                "text": "Ngga'i ka pagkahi manusiya' ya sehe'ta magbono', sag\u014d' binangsa mananasat ya makapagbaya' ma tonga'an ayan, maka bangsa mbal ta'nda' mata, ai-ai taga-ga'os atawa ntan, sampay ba'anan kawasa ma deyom kalendoman."
                            },
                            {
                                "text": "Angkan kam soho'ku: sakapunbi na panyap kamemon ya pamuwan ka'am e' Tuhan. Jari bang pat'kka llaw kapanasat ka'am e' saitan, aniya' na pangatubi ati mbal kam tara'ug. Bang ta'ambatbi kamemon ya pamahinang ka'am e' Tuhan, tantu kam mbal angaku-da'ug.  "
                            },
                            {
                                "text": "  Manjari patanam kam buwat ibarat sundalu. Pakambotunbi kasab'nnalan pangahampan hawakanbi. Gunahunbi hinang abontol panampan daggahabi."
                            },
                            {
                                "text": "Subay kam asakap magpatanyag lapal pasal kapagh\u0101p Tuhan maka manusiya'. Ya he' sali' sapantun pataumpa'bi."
                            },
                            {
                                "text": "Bowahunbi pangandolbi sakahaba' waktu bo' tasagangbi pana' arokot, hatina ai-ai panasat ka'am e' saitan ya patila'atun."
                            },
                            {
                                "text": "Kannalunbi pangita'ubi in ka'am tantu lappasan. Ya he' sali' saruk basi' pangagpang k\u014dkbi. Pangatuhunbi palman Tuhan, sapantun kalis pamuwan ka'am e' R\u016b Tuhan pakokosbi."
                            },
                            {
                                "text": "Subay kam taptap anabbut ni Tuhan labay min R\u016b-na. Amu'-amu'unbi ni iya ai-ai kasusahanbi sakahaba' waktu, min kawasa maka kata'u ya pamuwan Tuhan ma ka'am. Da'a kam sinumu pajaga, angabut-ngabut kam angamu'an tabang saga pagkahibi suku' Tuhan kamemon.  "
                            },
                            {
                                "text": "  Amu'inbi isab aku tabang ni Tuhan bang pa'in aku buwananna bissala ma waktu kapagnasihatku, bo' aku makatawakkal amahati saga a'a pasal lapal ah\u0101p, ya pinabukis na e' Tuhan."
                            },
                            {
                                "text": "Bay aku kawakilan magnasihat lapal itu, angkan aku itiya' na ma deyom kalabusu. Angamu'-ngamu' kam ni Tuhan, bang pa'in aku aesog magpasaplag palman buwat bay pama'atas aku e' Tuhan.   "
                            },
                            {
                                "text": "    Papi'iluku ni ka'am si Tikikus, danakantam kinalasahan, a'a kapangandolan isab ma kahinanganna tudju ni Pangh\u016b'tam. Pi'ilu du iya amowahan ka'am habal pasal ai-ai kamemon ya makani-kami itu. Kahaka'an isab kam bang ai na pa'in kah\u0101lanku maka hinangku, maka bang ai kah\u0101lan kami itu kamemon. Pinahogot e'na pangatayanbi.  "
                            },
                            {
                                "text": "    Papi'iluku ni ka'am si Tikikus, danakantam kinalasahan, a'a kapangandolan isab ma kahinanganna tudju ni Pangh\u016b'tam. Pi'ilu du iya amowahan ka'am habal pasal ai-ai kamemon ya makani-kami itu. Kahaka'an isab kam bang ai na pa'in kah\u0101lanku maka hinangku, maka bang ai kah\u0101lan kami itu kamemon. Pinahogot e'na pangatayanbi.  "
                            },
                            {
                                "text": "  Buwattitu pangamu'-ngamu'ku ma pasal saga dauranakan mailu: bang pa'in sig\u0101m pinaniya'an kasannangan atay maka lasa maka pangandol ahogot, deyo' min Mma'tam Tuhan maka Pangh\u016b'tam Isa Al-Masi."
                            },
                            {
                                "text": "Mura-murahan, bang pa'in kaniya'an tatabangan kamemon saga a'a ya taptap lasa sig\u0101m ma Pangh\u016b'tam si Isa Al-Masi.  Wassalam      "
                            }
                        ]
                    }
                ]
            },
            {
                "names": [
                    "Philippians"
                ],
                "usfm_id": "Philippians",
                "abbreviation": "Phil",
                "chapters": [
                    {
                        "verses": [
                            {
                                "text": "Sulat itu min si Paul maka si Timuti, duwangan sosoho'an si Isa Al-Masi. Pabeya' kami pi'ilu ni ka'am saga a'a s\u014dd si Isa Al-Masi kamemon ya maglahat mailu ma Pilipi, beya' isab pagmatto'ahanbi maka saga a'abi magpanabang.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan atay e' Mma'tam Tuhan sampay e' Pangh\u016b' Isa Al-Masi.  "
                            },
                            {
                                "text": "    Aheya pagsukulanku ni Tuhan sakahaba' waktu bang kam taentomku."
                            },
                            {
                                "text": "Sakahaba' waktu kapanambahayangku, ak\u014dd aku angamu'an ka'am kah\u0101pan kamemon,"
                            },
                            {
                                "text": "sabab taentomku bay tabangbi ma aku magnasihat lapal ah\u0101p, sangay min waktu tagna' sampay ni kabuwattituhan."
                            },
                            {
                                "text": "Makatantu aku pasal hinang ah\u0101p ya tinagna'an e' Tuhan ma deyom pangatayanbi, sabab tantu tukiranna sampay ta'abut llaw kapi'itu pabalik si Isa Al-Masi.  "
                            },
                            {
                                "text": "  Patut aku magka'inagonan ka'am kamemon, sabab itiya' kam taptap ma pangatayanku. Bay kam palamud kamemon ma hinang ya pamasuku' aku e' Tuhan. Bay aku gapi'bi, minsan ma kapagsambungku himumungan maka saga a'a ya anulang pagnasihatku, minsan maitu ma deyom kalabusu."
                            },
                            {
                                "text": "Saksi'ku Tuhan, b'nnal sadja pah'llingku ya yukku aheya pangentomku ma ka'am. Alasa aku ma ka'am buwat lasa Al-Masi ma aku.  "
                            },
                            {
                                "text": "  Angamu'-ngamu' na pa'in aku ni Tuhan ma pasalbi, bang pa'in magkak'nnop na pa'in paglasabi dangan maka dangan, sampay pangita'ubi harap ni Tuhan. Bang pa'in pas\u014dng isab akkalbi bo' ah\u0101p e'bi amikilan ai-ai,"
                            },
                            {
                                "text": "ati bo' kam makatali' bang ai ya hinangbi ah\u0101p katapusan. Bang tatali'bi pah\u0101p, tantu alanu' ataybi, maka halam aniya' dusa pan\u0101'an ka'am bang at'kka llaw kabalik Al-Masi."
                            },
                            {
                                "text": "Pin'nno'an du kam kah\u0101pan indaginis labay min si Isa Al-Masi ma addat-tabi'atbi, ati pinudji Tuhan maka sinanglitan ma sababbi.   "
                            },
                            {
                                "text": "    Saga dauranakanku, kabaya'anku subay kata'uwanbi in pakaradja'an kalabayanku itu ah\u0101p sadja kamattihanna, sabab minn\u0113' pasaplag gom pa'in lapal ah\u0101p pasal si Isa Al-Masi."
                            },
                            {
                                "text": "Kinata'uwan na e' saga jaga ma deyom astana' itu maka saga a'a kamemon ma jadjahan \u012btu, in aku kinalabusu ma sabab Al-Masi ya pameya'anku."
                            },
                            {
                                "text": "Jari pahogot lagi' pangandol kaheka'an saga danakantam suku' Pangh\u016b' Isa ma sabab kili-kili ya pangengkot aku itu, ati pas\u014dng katawakkal sig\u0101m amasaplag lapal Tuhan. Mbal na sig\u0101m tin\u0101w.  "
                            },
                            {
                                "text": "  Ya b'nnalna aniya' saga a'a kasehe' magnasihat pasal Al-Masi ma sabab pangihid maka pangalindi sig\u0101m. Sag\u014d' aniya' kasehe'an magnasihat min atay pote'"
                            },
                            {
                                "text": "ma sabab lasa sig\u0101m ma aku. Kinata'uwan asal e' sig\u0101m in aku bay pinamaitu min kahandak Tuhan bo' t'nggehanku lapal ah\u0101p."
                            },
                            {
                                "text": "Magnasihat pasal Al-Masi saga a'a angalindi in\u0101n, sag\u014d' magduwa baihu' sig\u0101m sabab ya maksud sig\u0101m to'ongan subay karuhunan susaku hinabuku ma deyom kalabusu.  "
                            },
                            {
                                "text": "  Saguw\u0101' minsan buwatt\u0113', mbal pamagayku. Gom pa'in aku kin\u014dgan bang pa'in pinagnasihat Al-Masi, ai na ka min atay pote', ai na ka min panganjingki. Maka taptap du kak\u014dganku,"
                            },
                            {
                                "text": "sabab kata'uwanku in aku pinaluwas du min deyom kalabusu, labay min pangamu'-ngamu'bi ni Tuhan. Tinabang isab aku e' R\u016b si Isa Al-Masi."
                            },
                            {
                                "text": "Ya angutku to'ongan, maka holatanku, bang pa'in aku mbal karapatan ma hinang bay pamasuku' aku e' Tuhan. Bilahi aku anawakkal sakahaba' waktu, ya lagi'na ma waktu itu, bo' supaya aniya' sanglit ma Al-Masi min ai-ai hinangku, ma kallumku ka atawa ma kamatayku."
                            },
                            {
                                "text": "Sabab ahalga' ma atayku Al-Masi sat'ggolku allum. Maka bang aku ganta' amatay na, labi ah\u0101p to'ongan."
                            },
                            {
                                "text": "Bang pina'amu, sat'ggol halam ta'abut ganta'anku, paheka gom pa'in kahinanganku ajatu. Sag\u014d' dalam duwa gi' aku. Mbal kata'uwanku bang ingga ya subay pene'ku, ni kamatay atawa ni kallum."
                            },
                            {
                                "text": "Magduwa-ruwa deyom pikilanku. Bilahi aku amutawan minnitu bo' pa'atag ma Al-Masi, sabab labi h\u0101pna bang kita ma atagna na."
                            },
                            {
                                "text": "Sag\u014d' muna-muna ahalga' ma ka'am bang pinataha' lagi' umulku."
                            },
                            {
                                "text": "Manantuhi aku bang ingga ya makah\u0101p ka'am, angkan aku mbal gi' amutawan min ka'am. Maitu lagi' aku ma ka'am bo' supaya pas\u014dng pangandolbi maka kak\u014dganbi."
                            },
                            {
                                "text": "Jari bang aku makamailu ma ka'am pab\u012bng, aku ya sababan angkan manglabi-labihan kak\u014dg-koyagbi.  "
                            },
                            {
                                "text": "  Na, minsan ai paniya', pahantapunbi palantarabi bo' makat\u014dp ma saga a'a ya angisbat lapal ah\u0101p pasal Al-Masi. Jari minsan aku mailu ma ka'am, atawa hal pinahabalan sadja ma pasal kah\u0101lanbi, kata'uwanku du in ka'am dauyunan sadja. Kata'uwanku isab in ka'am magdakayu' amogbogan lapal ah\u0101p."
                            },
                            {
                                "text": "Da'a kam tin\u0101w ma saga a'a ya amantahan ka'am, minsan kam ni'inay. Sabab bang ta'nda' e' sig\u0101m in ka'am mbal tapakit\u0101w, nahas ko' in\u0101n pamata'u sig\u0101m in sig\u0101m magka'at du, maka ka'am ya lappasan ma sabab katabang Tuhan ma ka'am."
                            },
                            {
                                "text": "Ah\u0101p ya pangangganta' Tuhan ma ka'am ma sabab Al-Masi ya pameya'anbi, ngga'i ka hal pamarassayabi ma iya, l\u0101gi makananam kam kabinsana'an isab ma pasalanna."
                            },
                            {
                                "text": "Sabab ilu kam binowa magsu'al maka saga a'a ya magpanagga' lapal ah\u0101p, buwat bay ta'nda'bi ma aku waktu kapagsu'alku maka a'a kasehe'. Maka takalebi isab buwattina'an in aku masi binowa magsu'al.    "
                            }
                        ]
                    },
                    {
                        "verses": [
                            {
                                "text": "    Na, kata'uwanku ahogot imanbi ma sabab pagbeya'bi maka Al-Masi. Kauli'an kasusahanbi ma sabab lasana maka aniya' kapagdakayu'bi atay sabab min R\u016b Sussi. Aheya isab kasi-lasabi dangan maka dangan."
                            },
                            {
                                "text": "Manjari, pagga buwatt\u0113' kah\u0101lanbi, pajatuhun lagi' kak\u014dganku. Magdakayu' kam ma pamikilbi, papagsali'-sali'unbi lasabi, magda'atay kam to'ongan. Bang aku beya'bi buwatt\u0113', jukup du pa'in kak\u014dganku."
                            },
                            {
                                "text": "Ai-ai hinangbi subay da'a min pangihidbi atawa min kabaya'anbi magmalangkahi. Subay areyo' sadja pangatayanbi. Bistahunbi pagkahibi ilu alanga gi' min ka'am."
                            },
                            {
                                "text": "Da'a pikilunbi kah\u0101pan ni baranbi sadja, saguw\u0101' magka'inagon kam dangan maka dangan."
                            },
                            {
                                "text": "Ya pangatayanbi subay pasali' ni buwat pangatayan si Isa Al-Masi.  "
                            },
                            {
                                "text": "Tuhan asal iya min ka'asalna, sag\u014d' halam tapikilna in kapagdakayu'na maka Tuhan subay gomgomanna. "
                            },
                            {
                                "text": "Gom pa'in bbahanna kaniya'na kamemon, ati maglilla' iya magpa'ata. Bay iya magpabaran manusiya' pi'itu ni dunya, "
                            },
                            {
                                "text": "pasengod iya ni kajarihan manusiya'. Bay iya magpareyo' di-na, ati beya'na kabaya'an Tuhan sampay ni kamatay, minsan pinapatay ma h\u0101g. "
                            },
                            {
                                "text": "Angkan iya pinalanga e' Tuhan ni langa katapusan. Kabuwanan iya \u014dn alanga min \u014dn kamemon, "
                            },
                            {
                                "text": "bo' magsujuran ni iya binangsa ai-ai kamemon, ai na ka ma sulga', ai na ka ma dunya, ai na ka isab ma deyom ahirat. "
                            },
                            {
                                "text": "Magpasab'nnal sig\u0101m kamemon in si Isa Al-Masi Pangh\u016b' to'ongan, maka Mma'tam Tuhan ya pinagmahaldika'an.    "
                            },
                            {
                                "text": "    Manjari itu, saga bagay kalasahanku, beya'unbi na pa'in pamituwaku buwat bay sakahaba'. Bay asal beya'bi ma kamailuku lagi', sag\u014d' luba'-lagi'na na bang aku alikut. Isbatunbi Tuhan, pagmat\u0101winbi, hinabubi amanuyu' bo' tatuman kalappasbi."
                            },
                            {
                                "text": "Sabab Tuhan ya angahinang na pa'in ma deyom pangatayanbi bo' aniya' baya'bi maka kosogbi angahinang ai-ai pangahandakna.  "
                            },
                            {
                                "text": "  Hinangunbi ai-ai panoho'an ka'am ma halam aniya' karugalan atawa panganjawabbi,"
                            },
                            {
                                "text": "supaya halam aniya' la'at atawa salla' pan\u0101'an ka'am. Jari anak Tuhan na kam halam taga-tamak minsan kam palamud ma saga a'a ya abengkok pikilan sig\u0101m maka ala'at kasuddahan sig\u0101m. Sapantun kam bitu'un asahaya amuwan sawa ma b'ttong langit,"
                            },
                            {
                                "text": "salta' ka'am amasampay lapal min Tuhan ni saga a'a ma dunya itu, lapal makabuwanan sig\u0101m kallum taptap. Bang hinangbi ina'an, pamantuganku ka'am bang ta'abut llaw kabalik Al-Masi, sabab ka'am ya sali' bainat in hinangku maka sangs\u0101'ku taga-kamattihan du.  "
                            },
                            {
                                "text": "  Na, ya pangandolbi ma Al-Masi sali' dalil pagkulban tinukbalan ni Tuhan. Maka bang aku saupama pinapatay, laha'ku sali' dalil lalabotan pamajukup ni pagkulbanbi. Jari mbal aku magang-ang amutawanan nyawaku, gom pa'in aku magbeya' maka ka'am magk\u014dg-koyagan."
                            },
                            {
                                "text": "Damikiyanna isab ka'am ilu, subay kam kin\u014dgan na pa'in sampay ameya' ma kak\u014dganku.   "
                            },
                            {
                                "text": "    Agara' aku amabeya' si Timuti pasa'ut pi'ilu, bang kabaya'an Pangh\u016b' Isa isab. Jari bang iya pab\u012bng pi'itu amowahan aku habal pasal kah\u0101lanbi, aheya kalasiganku."
                            },
                            {
                                "text": "Sabab halam aniya' angatu ma si Timuti itu bang takdil ni pagka'inagon ma ka'am."
                            },
                            {
                                "text": "Kaheka'an saga a'a itu hal angannal ma baran sig\u0101m sadja, mbal angannal pasal pakaradja'an si Isa Al-Masi."
                            },
                            {
                                "text": "Sag\u014d' kata'uwanbi si Timuti maka kahatulna. Bay iya anabangan aku magnasihat lapal ah\u0101p, buwat panabang a'a ma mma'na."
                            },
                            {
                                "text": "Angkan aku magniyat amapi'ilu si Timuti, sago' subay kata'uwanku dah\u016b bang ai tum'kka ni aku."
                            },
                            {
                                "text": "Pasangdol isab aku ma Pangh\u016b' Isa, bang pa'in aku makasaunu' ni ka'am.  "
                            },
                            {
                                "text": "  Bang ma kumpasanku ah\u0101p subay pabalikku ni ka'am danakanku si Epaprode, ya bay soho'bi pi'itu anabangan aku. Sehe'ku iya maghinang ni Tuhan, gapi'ku angosogan lapal ah\u0101p."
                            },
                            {
                                "text": "Angentom iya ma ka'am kamemon, maka asusa isab iya pagka takalebi habal pasal sakina."
                            },
                            {
                                "text": "B'nnal bay abangat sakina, arak iya amatay, manda' iya kina'ase'an e' Tuhan. Ya du aku kina'ase'an, sabab bang iya ganta' bay amatay, magduruhun karukka'anku."
                            },
                            {
                                "text": "Angkanna aheya baya'ku amabalik iya ni ka'am, bo' kam kin\u014dgan pag'nda'bi ma iya, ati pahantap bay kasusahanku."
                            },
                            {
                                "text": "Sampangunbi iya pah\u0101p luwas min pagk\u014dg-koyagbi, sabab Pangh\u016b' Isa ya pameya'anbi sali'-sali'. Pagaddatinbi saga a'a ya pasali' ni si Epaprode itu,"
                            },
                            {
                                "text": "sabab arak to'ongan iya amatay ma sabab hinangna tudju ni Al-Masi. Bay pan\u016bkna kallumna, bang pa'in iya paganti' min ka'am amatuntul aku.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, ya itu katapusanna: magk\u014dg-koyag kam ma sabab Pangh\u016b'bi si Isa. Mbal makainay ma aku bang aku anulatan ka'am pabalik pasal itu, bang pa'in kam asalamat.  "
                            },
                            {
                                "text": "  Halli'inbi saga a'a maghinang kala'atan ilu, ya sapantun ero' landu' ab'ngngis. Tagihan sig\u0101m anganggali'an kuwit a'a, bainat in sig\u0101m suku' Tuhan."
                            },
                            {
                                "text": "Sag\u014d' haka'anta kam, kitam ya taga-bainat b'nnal. Amudji kitam ni Tuhan sabab min R\u016b-na Sussi, maka magk\u014dg-koyag isab kitam ma sabab si Isa Al-Masi. Halam aniya' pasangdolantam ma hinangan baran."
                            },
                            {
                                "text": "Sag\u014d' bang aku subay taga-pasangdolan ma hinangan baran, aniya' du kahinangan ma aku.   Bang pangannal saga a'a kasehe' aniya' kapatutan sig\u0101m pasangdol ma pamogbog sig\u0101m ma agama, luba'-lagi'na na aku."
                            },
                            {
                                "text": "Sabab ta'abut pa'in walung'llaw min bay kapaganak ma aku, ni'islam aku ma buwat addat kami Yahudi. Bangsa Isra'il aku, panubu' si Benjamin asal kamatto'ahanku. Porol aku bangsa Hibrani. Bang takdil ni pamogbog ma sara' agama Yahudi, umpigan Parisi aku ya atukid amogbog ma sara' agama."
                            },
                            {
                                "text": "Landu' aku atukid ma agama Yahudi, ya po'on bay pinjala'ku saga jama'a Al-Masi. Bang aniya' a'a tabista a'adil ma sabab kapamogbogna ma panoho'an-sara' si Musa, luba'-lagi'na na aku itu, sabab halam aniya' salla'ku.  "
                            },
                            {
                                "text": "  Malaingkan ai-ai bay pangannalku amowa aku ni kah\u0101pan mbal na pamagayku bang pa'in aku taga-lamud ma Al-Masi."
                            },
                            {
                                "text": "Maka ngga'i ka hal e'-i. Ai-ai bay ahalga' ma aku dah\u016b itungku na sali' halam aniya' p\u016bsna, bang pa'in kata'uwanku Pangh\u016b'ku si Isa Al-Masi. Sabab ahalga' gi' iya min kamemon. Taikutanku na kamemon bay bistaku pangalta' ma waktu tagna', ati itungku na sali' s'ggit, bang pa'in ta'angutku Al-Masi,"
                            },
                            {
                                "text": "sampay makaparakayu' na ni iya. Mbal paheyaku ma atay in kabontolan luwas min pamogbogku ma sara' bay tasulat si Musa. Binista aku abontol e' Tuhan sabab min pangandolku ma Al-Masi. Ya na ko' ilu kabontolan pamuwanna ma sasuku angandol."
                            },
                            {
                                "text": "Ya sadja pagmatayanku bang pa'in kasakupanku Al-Masi, bo' tananamku isab barakat Tuhan ya bay pamakallum Al-Masi min kamatayna. Bilahi aku pasali' ni iya anandalan kabinasahan buwat bay panandalna, sampay ni kamatay."
                            },
                            {
                                "text": "Sabab bang buwatt\u0113' kapameya'ku ma Al-Masi makaholat aku pinakallum pab\u012bng min kamatay.   "
                            },
                            {
                                "text": "    Halam gi' ta'abut kamemon ya pagmatayanku, maka mbal gi' aku sampulna' ma kaul maka pi'il. Sag\u014d' amanuyu' na pa'in aku bo' ta'angutku kamemon ya minaksud e' si Isa Al-Masi angkan iya bay amene' aku."
                            },
                            {
                                "text": "Haka'anta kam saga dauranakan, mbal aku amikil di-ku in aku maka'angut na. Sag\u014d' buwattitu na pa'in hinangku: bbahanku na ai-ai bay talabayku in\u0101n, ati angutku na ai-ai ya pinama-aku ma sinos\u014dng."
                            },
                            {
                                "text": "Amanuyu' aku sampay ta'abutku kah\u0101pan ya pangabbitan aku e' Tuhan labay min si Isa Al-Masi, hatina kallum kakkal ma deyom sulga'.  "
                            },
                            {
                                "text": "  Kitam kamemon, sasuku kitam asangpot na ma pangandol maka ma akkal, subay sali'-sali' panganguttam. Bang hati aniya' amikilan sadd\u012b pasal ai maka ai, pinasawa du e' Tuhan pamikilna."
                            },
                            {
                                "text": "Sag\u014d' minsan painay, subay tukiranta ai-ai bay ta'abutta min katagna' pangandolta sampay ni kabuwattituhan.  "
                            },
                            {
                                "text": "  Saga danakanku, subay kam dauyunan anunuran aku. Pandogahinbi isab saga a'a kasehe'an, ya ameya' ma suntu'an bay pang'bba kami ma ka'am."
                            },
                            {
                                "text": "Araran itu bay pah'llingku ni ka'am ma waktu palabay, maka balikanku hinabu aku anangis: aheka a'a anulakan pandu' pasal kamatay Al-Masi ma h\u0101g."
                            },
                            {
                                "text": "Nalka' ya kamattihan sig\u0101m, sabab tabanyaga' sig\u0101m e' napsu, maka pagbantugan sig\u0101m saga hinang makaiya'-iya'. Luwal legot dunya ya kinannal e' sig\u0101m."
                            },
                            {
                                "text": "Saguw\u0101' mbal buwatt\u0113' ma kitam. Sulga' ya lahattam luggiya', maka aniya' Manglalappas lagarantam pabalik pi'itu minn\u0113', hatina Pangh\u016b'tam si Isa Al-Masi."
                            },
                            {
                                "text": "Makapi'itu pa'in iya, pinindahan e'na ginhawa barantam ya magkalamma maka magkamatay itu. Pinindahan ni buwat baranna asahaya, min kawasana ya pangangga'osna ma ai-ai kamemon.   "
                            }
                        ]
                    },
                    {
                        "verses": [
                            {
                                "text": "Saga dauranakanku kinalasahan, landu' aku angentom ma ka'am. Ka'am ya po'onan kalasiganku maka kamaujuran hinangku. Angkan buwattitu pah'llingku ma ka'am: patotogunbi pameya'bi ma Pangh\u016b'tam!   "
                            },
                            {
                                "text": "    Aniya' amu'ku ni duwangan d'nda ilu, si Yudi maka si Sintiki, bang pa'in sig\u0101 magsulut sabab magdanakan asal sig\u0101 ma deyoman Pangh\u016b' Isa."
                            },
                            {
                                "text": "Ka'a isab, bagayku kapangandolan, aniya' panganjunjungku ni ka'a pagka kita dansehe'an maghinang panoho'an Tuhan. Tabangun pa'in duwangan d'nda ilu sabab sehe'ku asal amuspus amasaplag lapal ah\u0101p, beya' isab si Klemen maka a'a kamemon bay anehe'an aku maghinang. Tasulat na e' Tuhan \u014dn sig\u0101m ma b\u016bk ya panunulatan \u014dn a'a taga-kallum kakkal.  "
                            },
                            {
                                "text": "  Magk\u014dg-koyag kam sakahaba' waktu ma sabab Pangh\u016b' Isa ya parakayu'anbi. Balikanku lagi': magk\u014dg-koyag kam!  "
                            },
                            {
                                "text": "  Subay ahantap bowahanbi ni a'a kamemon. Asekot na waktu kapi'itu Pangh\u016b' Isa."
                            },
                            {
                                "text": "Da'a kasusahinbi ai-ai, saguw\u0101' amu'unbi ai-ai kagunahanbi ni Tuhan sakahaba' waktu pangaharapbi iya. Pagsukulinbi iya ma waktu kapangamu'-ngamu'bi."
                            },
                            {
                                "text": "Jari pinaniya'an kam kasannangan Tuhan, kasannangan mbal ta'ambat pinikil e' manusiya', ati asalamat du pa'in ataybi maka pamikilbi sabab si Isa Al-Masi ya parakayu'anbi.  "
                            },
                            {
                                "text": "  Na, ya katapusanna, saga dauranakanku, pah\u014dpunbi ni deyom pamikilbi ai-ai landu' ah\u0101p maka patut binantug. Pikilunbi ai-ai abontol, asaltun, ah\u0101p kinale, maka ai-ai makasulut atay."
                            },
                            {
                                "text": "Beya'unbi ai-ai bay ta'anadbi atawa ta'\u0101'bi min aku, ai na ka min bissalaku, ai na ka min palantaraku. Ati pat'ttog ma ka'am in Tuhan ya amuwanan kitam kasannangan atay.   "
                            },
                            {
                                "text": "    Aheya pagsarang-sukulanku ni Pangh\u016b'tam ma sabab pagka'inagonbi ma aku pinabalik na. Bay kam alasa asal ma aku, sag\u014d' halam aniya' dapatbi amabeya'an aku tatabangan."
                            },
                            {
                                "text": "Mbal yukku in aku kasigpitan, sabab ahantap pangatayanku minsan buwattingga kah\u0101lanku."
                            },
                            {
                                "text": "Bay na kalabayanku kasigpitan maka kaniya' ballabi-labihan, sag\u014d' biyaksa aku amahantap pangatayan minsan ai paniya', ai na ka lingantu, ai na ka asso, ai na ka taga-kaniya' manglabi-labihan, ai na kakulang-kabusan."
                            },
                            {
                                "text": "Kasandalanku ai-ai kamemon ya tum'kka ni aku, sabab min kosog Al-Masi ya pamakosogna aku.  "
                            },
                            {
                                "text": "  Saguw\u0101' ah\u0101p addatbi anabangan aku ma deyom kasusahanku itu."
                            },
                            {
                                "text": "Ka'am saga a'a Pilipi ata'u isab ma bay kah\u0101lanku, waktu katulakku min lahat Makidunya ilu. Halam aniya' jama'a Al-Masi sadd\u012b min ka'am bay amatuntul aku. Luwal ka'am ya sehe'ku magtabang-tiyabangi, bo' pa'in baha'u kata'ubi ma pasal lapal ah\u0101p."
                            },
                            {
                                "text": "Minsan ma waktu kamaina'anku ma Tessaloneka, bay kam angabut-ngabut amabeya'an aku tatabangan hinabuku ma deyom asigpit."
                            },
                            {
                                "text": "Sag\u014d' ngga'i ka kaniya'bi ya angutku. Ya sadja kabaya'anku bang pa'in aniya' paluntunganbi aheya bang ta'abut waktu panungbas ka'am e' Tuhan."
                            },
                            {
                                "text": "Bo' kata'uwanbi, tasambutku na kamemon bay pabeya'anbi aku, magsukul. Gom pa'in palabi lagi', jari halam aniya' kulangku, sabab itiya' na isab paglasa ya bay pabowabi ma si Epaprode. Sapantun lalabotan ahamut ko' itu, tinukbalan ni Tuhan. Kasulutan isab iya."
                            },
                            {
                                "text": "Jari Tuhanku ya amuwanan ka'am ai-ai kulangbi min alta'na ya mbal tapula'-pula', luwas isab min si Isa Al-Masi.  "
                            },
                            {
                                "text": "  Sanglitantam Tuhantam, ya Mma'tam, sampay ni kasaumulan. Amin.  "
                            },
                            {
                                "text": "  Pasampayunbi pa'in minsan la'a hal lapal kasi-lasaku ni kamemon saga a'a Tuhan, ya pasuku' ma si Isa Al-Masi. Ya du saga dauranakantam ma aku itu, amasampay isab lapal kasi-lasa sig\u0101m."
                            },
                            {
                                "text": "Ya du isab kamemon saga a'a suku' Tuhan ma lahat itu, luba'-lagi'na sig\u0101m ya paokom ma deyom astana' Sultan Mahatinggi itu, amabeya' isab ni ka'am minsan la'a hal lapal kasi-lasa sig\u0101m.  "
                            },
                            {
                                "text": "  Mura-murahan bang pa'in kam pinaniya'an tatabangan e' Pangh\u016b'tam si Isa Al-Masi. Amin.    Wassalam      "
                            }
                        ]
                    }
                ]
            },
            {
                "names": [
                    "Colossians"
                ],
                "usfm_id": "Colossians",
                "abbreviation": "Col",
                "chapters": [
                    {
                        "verses": [
                            {
                                "text": "Sulat itu deyo' min aku, si Paul, maka min danakantam si Timuti. Kawakilan aku e' si Isa Al-Masi min kahandak Tuhan."
                            },
                            {
                                "text": "Pasampayku sulat itu ni ka'am saga dauranakan ma Kolossa, a'a asussi taga-pangandol ma Al-Masi. Mura-murahan, bang pa'in kam pinaniya'an tatabangan maka kasannangan atay e' Mma'tam Tuhan.  "
                            },
                            {
                                "text": "    Sakahaba' waktu kapangamu'-ngamu' kami ma pasalanbi, aheya pagsukulan kami ni Tuhan ya Mma' Pangh\u016b' Isa Al-Masi."
                            },
                            {
                                "text": "Sabab makakale kami habal pasal pangandolbi ma si Isa Al-Masi maka pasal lasabi ma a'a saga suku' Tuhan kamemon."
                            },
                            {
                                "text": "Angandol kam maka alasa sabab aniya' kaholatan tinau'an ka'am ma deyom sulga'. Bay na kam pinakalehan lapal kasab'nnalan pasal si Isa, ati minn\u0113' kata'uwanbi aniya' niholat."
                            },
                            {
                                "text": "Pasaplag na pa'in lapal ah\u0101p itu ni kaluha'an dunya. Aheya du pa'in paluntungan lapal itu ma deyom kaul-pi'il manusiya', buwat ma kaul-pi'ilbi isab sangay min llaw tagna' kakalebi pasal kasi-lasa Tuhan. Tahatibi isab bang ai hatulanna"
                            },
                            {
                                "text": "pagka kam pinandu'an e' si Epapras, sehe' kami kinalasahan ya magbeya' maka kami maghinang panoho'an Tuhan. Atukid e'na maghinang ma deyo'an si Isa Al-Masi, ganti' kami."
                            },
                            {
                                "text": "Bay iya amowahan kami haka pasal lasabi ma sabab R\u016b Tuhan.  "
                            },
                            {
                                "text": "  Angkan na kami halam pahali angamu'an ka'am kah\u0101pan ni Tuhan sangay min waktu kapanambut kami lapal pasal kah\u0101lanbi. Angamu'-ngamu' kami tabang ni Tuhan bang pa'in kam binuwanan panghati maka pangita'u e' R\u016b-na, bo' supaya kasakupanbi to'ongan bang ai pangahandak Tuhan ma buwat ka'am."
                            },
                            {
                                "text": "Manjari ahatul kam ma kaul-pi'ilbi buwat kabaya'an Pangh\u016b' Isa, ati ai-ai hinangbi makasulut iya maka ajatu kahinanganbi waktu ni waktu, maka pas\u014dng pangita'ubi pasal Tuhan."
                            },
                            {
                                "text": "Mura-murahan, bang pa'in kam binuwanan kosog e' Tuhan deyo' min kawasana barakatan, manjari kaimananbi ai-ai minsan buwattingga."
                            },
                            {
                                "text": "Subay kam magk\u014dg-koyag magsukul ni Mma'tam Tuhan, ya bay amapatut ka'am bo' tataima'bi palsuku'an ma deyom lahat asahaya."
                            },
                            {
                                "text": "Pinuwasan kitam e'na min deyom kalendoman ya pagbaya'an nakura' saitan, ati pininda kitam ni pagbaya'an Anakna kinalasahan."
                            },
                            {
                                "text": "Nil'kkat na kitam min pagbanyaga'an nakura' saitan maka ta'ampun dusatam.   "
                            },
                            {
                                "text": "    Dasali' Al-Masi maka Tuhan. Mbal ta'nda'tam Tuhan sag\u014d' kasakupanta kajarihanna pag'nda'tam Al-Masi. Anak tunggal-kawasa iya, dah\u016b asal min kamemon pinapanjari."
                            },
                            {
                                "text": "Ai-ai kamemon ma deyom sulga' maka ai-ai ma dunya, ya ta'nda' e' manusiya' maka ya mbal ta'nda', bangsa hibilis maka ai-ai taga-ga'osan ma diyata' ayan, in itu kamemon bay pinapapanjari e' Al-Masi, deyo' bay min Tuhan. Maka Al-Masi ya taga-kapatut ma kamemon."
                            },
                            {
                                "text": "Asal na iya ma halam gi' aniya' pinapanjari, maka iya ya angumbangan pinapanjari kamemon bo' supaya mbal apulag."
                            },
                            {
                                "text": "Pagmak\u014dkan iya ma saga jama'ana, maka sig\u0101m ya buwat ibarat baranna. In iya asal po'onan kallum ma sig\u0101m, maka dah\u016b iya min kamemon pinakallum min kamatay, supaya iya tunggal bangsahan min kamemon."
                            },
                            {
                                "text": "Min kabaya'an Tuhan isab angkan Al-Masi dasali' maka iya ma kajarihanna kamemon."
                            },
                            {
                                "text": "Ya minaksud asal e' Tuhan in ummat pinapanjari kamemon subay magh\u0101p maka iya labay min Anakna. Manjari ai na ka bangsa ma babaw dunya atawa ma diyata' langit, makapagkah\u0101p maka Tuhan ma sabab laha' Anakna bay pabu'us waktu kamatayna ma h\u0101g.  "
                            },
                            {
                                "text": "  Waktu tagna', bay kam alawak min Tuhan. Bantana asal kam ma deyom pikilanbi ma sabab kala'atan ya hinangbi."
                            },
                            {
                                "text": "Saguw\u0101' buwattitu magh\u0101p na kam maka Tuhan sabab min kamatay Al-Masi. Ya maksud Tuhan subay kam magharap maka iya ma asussi pangatayanbi, ma halam aniya' tamak-tamakbi atawa dusa pan\u0101'an ka'am."
                            },
                            {
                                "text": "Tantu ko' in\u0101n, bang pa'in kam patotog angandol ma Al-Masi. Da'a bbahinbi lapal ah\u0101p bay takalebi sabab ya na po'onna angkan aniya' holatbi. Ya na ko' itu lapal ah\u0101p ya pinasaplagan a'a kamemon ma kaluha'an dunya itu. Aku si Paul taga-kag'llal min Tuhan magnasihat lapal itu.   "
                            },
                            {
                                "text": "    Kin\u014dgan aku bininasa bang pa'in ma sababanbi, sabab bang aku anandalan kabinasahan, paganap binasaku ni kabinasahan bay kasandalan Al-Masi, ya sasuku halam ajukup. Bay iya anandalan kabinasahan ma sababan saga jama'ana, ya ibarat baranna."
                            },
                            {
                                "text": "Aku itu tahinang sosoho'an na e' Tuhan bo' aku anabang ma sasuku magpangandol ma si Isa. Kawakilan aku e'na anabang ka'am, sin\u014d' aku magnasihat lapalna kamemon."
                            },
                            {
                                "text": "Lapalna itu bay nilimbungan e' Tuhan min manusiya' kamemon min masa awal lagi', sag\u014d' pamata'u na buwattina'an ni saga a'a suku'na."
                            },
                            {
                                "text": "Sig\u0101m suku'na ya pinata'u, bo' manyatakan saga a'a ma sabarang bangsa bang ai maksud Tuhan ma manusiya'. Mamarahi ah\u0101p ya bay limbunganna he', ahalga' to'ongan, sag\u014d' pinabukis na. Hatina Al-Masi pat'nna' du ma deyom ataytam, angkan aniya' holattam in kitam pinasuku'an sahaya ma deyom sulga'."
                            },
                            {
                                "text": "Angkanna halam aniya' panganasihat kami sadd\u012b min Al-Masi. Ginuna e' kami ai-ai tata'u kami pasal Al-Masi, pami'at maka pamandu' kami ma a'a kamemon bo' supaya sig\u0101m dangan maka dangan abontol du ma kaul maka pi'il, pagka ameya' na ma Al-Masi."
                            },
                            {
                                "text": "Ya na itu pagsangs\u0101'anku na pa'in. Puspusku kosogku, ya bay pamakosog aku e' Al-Masi.   "
                            }
                        ]
                    },
                    {
                        "verses": [
                            {
                                "text": "Bilahi aku amata'u ka'am pasal pagka'inagonku ma ka'am maka saga a'a min da'ira Laodikiya in\u0101n, sampay isab sasuku mbal gi' magkil\u0101 maka aku."
                            },
                            {
                                "text": "Ya angutku subay ahogot pangandolbi maka subay arakayu' ataybi maglasa-liyasahi. Subay asawa panghatibi pasal Al-Masi sabab minn\u0113' ahogot to'ongan pangandolbi ati kasakupanbi lapal bay nilimbungan e' Tuhan ma waktu palabay, ya pasal Al-Masi."
                            },
                            {
                                "text": "In iya pagtatau'an pangalta' kamemon, hatina kapandayan maka kata'u Tuhan.  "
                            },
                            {
                                "text": "  Na, buwatt\u0113' pamahatiku ka'am supaya kam mbal takole' nirupang e' ba'anan pasu'alan halam aniya' p\u016bsna, minsan buwattingga kalu'uyna."
                            },
                            {
                                "text": "Manjari itu, minsan aku alikut min ka'am, aheya du kam ma deyom pikilanku. Sidda aku kin\u014dgan ma sabab ahatul pagtipunbi maka atotog pangandolbi ma Al-Masi.   "
                            },
                            {
                                "text": "    Jari itu, pagka tataima'bi na si Isa Al-Masi pagpangh\u016b'anbi, subay kam pasangdan na pa'in ma iya."
                            },
                            {
                                "text": "Ya pamalutbi ma iya subay buwat gamut kayu lalomna. Pat'ttog kam ma iya supaya pahogot gom pa'in pangandolbi buwat bay pamandu' ka'am. Subay lipat-manglipat pagsukulanbi ni Tuhan.  "
                            },
                            {
                                "text": "  Kamaya'-maya' kam bo' kam mbal ka'akkalan e' manusiya' minsan sai-na bang bilahi amanyaga' ka'am supaya kam tabowa ameya' ma sig\u0101m. Pangangakkal asal pangita'u saga a'a in\u0101n. Halam aniya' kagunahanna sabab hal pali-pali bay pang'bba min kamatto'ahan, maka ilmu' bay min bangsa hibilis ya magbaya' ma diyata' ayan. Ngga'i ka pangita'u min Al-Masi.  "
                            },
                            {
                                "text": "  Sabab ina'an ma Al-Masi kajarihan Tuhan, jukup ma addatna maka ma panahu'anna, bo' pa'in magpabaran manusiya' buwat kitam."
                            },
                            {
                                "text": "Ya du ka'am kabuwanan kasampulna'an pagka Al-Masi ya pas\u014dranbi. Alanga asal iya min kamemon, makapagagi ma ai-ai taga-ga'os, bangsa mala'ikat ka maka bangsa saitan."
                            },
                            {
                                "text": "Aniya' bainat pangil\u0101han ka'am ya s\u014dd ma Al-Masi, saguw\u0101' ngga'i ka bainat ma kuwit baranbi ya nihinang e' manusiya' magi'islam. Ya pangil\u0101han ka'am bainat bay nihinang e' Al-Masi."
                            },
                            {
                                "text": "Sababna sapantun kam a'a bay kinubul sambeya' maka iya, waktu kapamandi ma ka'am tanda' palsaksi'an in ka'am suku'na na. Pinakallum isab kam pab\u012bng, pagka pasangdolanbi kawasa Tuhan ya bay amakallum si Isa pab\u012bng min kamatayna.  "
                            },
                            {
                                "text": "  Tagna'bi in\u0101n sali' kam hantang a'a magpatayan ma pang'nda' Tuhan sabab masi magdusa. Bay ala'at kajarihanbi maka halam aniya' lamudbi ma bangsa suku' Tuhan. Daipara apinda na kah\u0101lanbi buwattina'an, pinakallum na kam e' Tuhan sambeya' maka Al-Masi. Niampun e'na dusata kamemon,"
                            },
                            {
                                "text": "maka pinapasan e'na sulat panuntut ya pamat'nna'an kitam. Pinuwasan kita min hukuman sara' ma sabab kamatay Al-Masi ma h\u0101g. Jari halam na aniya' sababan pamat'nna'an kita hukuman."
                            },
                            {
                                "text": "Tara'ug isab e' Al-Masi bangsa mananasat maka ai-ai taga-kaga'os ma diyata' ayan. Kala'anan e'na ga'osan sig\u0101m ati pinahina' sig\u0101m ma mairan. Tara'ug e'na kamemon ma sabab kamatayna ma h\u0101g.  "
                            },
                            {
                                "text": "  Angkanna kam subay mbal tasoway e' sai-sai ma pasal kinakanbi maka inumanbi, atawa pasal jamu duwa'a atawa hinang bulan atawa hinang ma llaw mulliya."
                            },
                            {
                                "text": "Binogbog e' sig\u0101m usulan in\u0101n bo' pa'in hal gindan pamaentom sig\u0101m aniya' gi' nilagaran ma waktu sin\u014dng, ya na Al-Masi."
                            },
                            {
                                "text": "Jagahinbi kah\u0101pan ya panungbas ka'am e' Tuhan bo' kam mbal kinulli'an e' saga a'a ya maglaku-laku pasal kareyo' pangatayan sig\u0101m. Anumba sig\u0101m ma saga mala'ikat, magmalangkahi na pa'in sig\u0101m pasal aniya' kono' bay panyata' ni sig\u0101m min Tuhan. Abbuhan saga a'a buwatt\u0113' ati abowa-bowa e' legot dunya, maka hona'-hona' halam aniya' p\u016bsna."
                            },
                            {
                                "text": "Tu'ud sig\u0101m pabutas min Al-Masi ya po'onan kallum sig\u0101m. Buwat sapantun baran, Al-Masi ya k\u014dkna, maka kitam ya pagdayawna. Jari magdalos pagdayaw itu maka k\u014dk pagka aniya' ugat paralosanna. Angkan kitam itu, ya dalil pagdayaw Al-Masi, pas\u014dngna pa'in kosogtam ma sabab Tuhan ya magkabaya'an.   "
                            },
                            {
                                "text": "    Sapantun kam a'a bay paunung ma Al-Masi ma kamatayna, sabab amatay na kam ni bay palihalanbi tagna', ati apuwas na kam min komkoman binangsa saitan ya magbaya' ma diyata' ayan. Jari angay kam subay pasangdan na pa'in ma kal'ngnganan a'a kasehe' ma dunya itu?"
                            },
                            {
                                "text": "Angay beya'bi pali-pali sig\u0101m, ya yuk-i, \u201cDa'a ntanin ilu!\u201d atawa \u201cDa'a kakanun ina'an!\u201d atawa \u201cDa'a umasun ina'an!\u201d"
                            },
                            {
                                "text": "Saguw\u0101' pinjaman sadja ya pinagpali-pali e' saga a'a in\u0101n, sabab ubus pa'in ginuna, magt\u016by pahalam. Maka pali-pali in\u0101n hal pinahinang e' manusiya'."
                            },
                            {
                                "text": "Nihagda kita e' sig\u0101m subay magsumba ni mala'ikat. Sin\u014d' magpareyo'-deyo' di-ta, maka magtiksa'-tiksa' di-ta. Aniya' kono' paluntungan ma pangahagda sig\u0101m, sag\u014d' halam aniya' dapatna pamapaggat napsu baran.   "
                            }
                        ]
                    },
                    {
                        "verses": [
                            {
                                "text": "Manjari itu, pagka Al-Masi allum na pab\u012bng, ya du ka'am parakayu' ma iya binuwanan kallum kakkal. Na pagka buwatt\u0113', tuyu'inbi ai-ai ma deyom sulga' ma kamaina'anan Al-Masi. Ina'an asal iya aningk\u014d' ma paningk\u014d'an bangsahan, ma bihing Tuhan tampal ni kowan."
                            },
                            {
                                "text": "Pagmatayinbi ai-ai suku' ma sulga', da'a na ai-ai ma babaw dunya itu."
                            },
                            {
                                "text": "Sabab ka'am ya angandol ma Al-Masi, ibarat a'a amatay na, halam na aniya' baya'na ma alam itu. Ina'an asal po'onan kallumbi ma haddarat Tuhan, tinau' pahogot e' Al-Masi."
                            },
                            {
                                "text": "Sababna Al-Masi ya po'onan kallumbi, angkanna ma sinos\u014dng, bang iya pa'nda' pi'itu, magdongan du kam maka iya bo' aliput isab e' sahayana.   "
                            },
                            {
                                "text": "    Angkan yukku ma ka'am, taikutinbi napsubi ala'at. Da'a kam magd'nda atawa magl'lla. Da'a kam magkasabulan, da'a kam magba'is-ba'is. Da'a kam abahaya ma pilak sabab bang alta' ya paheyabi ma atay, ya na he' sali' pagtuhananbi."
                            },
                            {
                                "text": "Ab'nsi Tuhan ma hinang buwatt\u0113', ya po'on iya amat'kka mulka' ni saga a'a agagga ma panoho'anna."
                            },
                            {
                                "text": "Buwatt\u0113' kabiyaksahanbi tagna', waktu lagi' kam ameya' ma ai-ai kanapsuhanbi.  "
                            },
                            {
                                "text": "  Sag\u014d' ma buwattitu subay bbahanbi bay kasuddahanbi ala'at in\u0101n, buwat saga magastol, magb'nsi ma pagkahi, maka magb'ngngis. Da'a kam angalimut sehe'bi, da'a isab maglaka'-laka',"
                            },
                            {
                                "text": "da'a kam magputing ma sehe'bi. Bay na bbahanbi kajarihanbi maka kahinanganbi tagna'."
                            },
                            {
                                "text": "Kaniya'an na kam kajarihan baha'u ya pinindahan na pa'in e' Tuhan Magpapanjari, supaya kam makasali' ni buwat kajarihanna. Ya mohotna in ka'am subay pas\u014dng pangita'ubi ma iya."
                            },
                            {
                                "text": "Manjari dasali' saga a'a kamemon sasuku bay pinabaha'u na e' Tuhan. Halam aniya' pagbidda'an sig\u0101m, bangsa Yahudi ka maka bangsa kasehe', a'a magislam ka maka a'a halam bay magislam, ata ka maka ngga'i ka, sampay saga a'a bangsa liyu. Pat'nna' Al-Masi ma deyom ataytam sali'-sali', maka Al-Masi sadja ya katumanan ma ai-ai kamemon.  "
                            },
                            {
                                "text": "  Bay kam tapene' e' Tuhan nihinang a'ana. A'a sussi kam kinalasahan e'na angkan kam wajib ma'ase' ma pagkahibi samantala' ah\u0101p addatbi ni kasehe'an, areyo' isab maka alunuk pangatayanbi. Tatasinbi pagkahibi minsan kam ni'inay."
                            },
                            {
                                "text": "Bang aniya' pagla'atanbi maka pagkahibi, sagarinbi na. Bang aniya' kap'ddi'anbi atay, subay kam magampun-iyampuni. Ya pangampunbi ma pagkahibi manusiya' subay buwat kapangampun ka'am e' Pangh\u016b' Isa."
                            },
                            {
                                "text": "Maka aniya' gi' sugpatna aheya: subay kam alasa ma pagkahibi sabab bang kam maglasa-liyasahi ahogot du kapagdakayu'bi atay.  "
                            },
                            {
                                "text": "  Magmalulus kam ma Al-Masi bo' kam minaliman e' kasannanganna, sabab sin\u014d' kam e' Tuhan subay magsulut-siyuluti, sabab kitam magpangandol ma Al-Masi sapantun dabaran du. Pagsukulinbi isab Tuhan."
                            },
                            {
                                "text": "Gomgominbi pamandu' Al-Masi bo' pasobsob to'ongan ni deyom ataybi. Bang kam ganta' magpandu' dangan maka dangan, paglagihunbi pangita'u kamemon bay pamuwan ka'am. Magkalang kam saga kalangan pamudji Tuhan sampay kalangan makani-ka'am min R\u016b Tuhan. Magkalang kam pagka aheya pagsukulanbi ni Tuhan."
                            },
                            {
                                "text": "Entomunbi Pangh\u016b' Isa ma ai-ai hinangbi maka pam\u016bngbi, in iya pameya'anbi. Maka pagsukulinbi na pa'in Tuhan ya Mma'tam labay min \u014dn si Isa.   "
                            },
                            {
                                "text": "    Ka'am kar'ndahan subay ameya' ma kabaya'an h'llabi. Patut isab, pagka si Isa ya Pangh\u016b'bi.  "
                            },
                            {
                                "text": "  Ka'am kal'llahan, kalasahinbi h'ndabi, da'a kab'ngngisinbi.  "
                            },
                            {
                                "text": "  Ka'am saga kamanahutan, angikut kam ma pami'at matto'abi sabab kasulutan Pangh\u016b'tam ma hinangbi buwatt\u0113'.  "
                            },
                            {
                                "text": "  Ka'am kamatto'ahan, da'a pala'atunbi atay anakbi bo' mbal mand\u0101'-d\u0101'.  "
                            },
                            {
                                "text": "  Ka'am saga tendog, subay beya'bi kamemon panoho'an nakura'bi. Da'a hal ma salta' sig\u0101m ang'nda' bo' supaya kam sinanglitan. Subay sali' du ma kamaina'an maka ma kalikut sig\u0101m. Hinangunbi panoho'an sig\u0101m min deyom ataybi, ma sabab Pangh\u016b' ya pagaddatanbi."
                            },
                            {
                                "text": "Subay kam atukid ma ai-ai hinangbi sabab minsan manusiya' ya paghinanganbi, Pangh\u016b' Isa ya luggiya' nakura'bi."
                            },
                            {
                                "text": "Kata'uwanbi du, Pangh\u016b'tam ya anungbasan ka'am ma sinos\u014dng. Pinasambutan kam pusaka' ya tinau'an saga a'a suku'na ma sabab Al-Masi ya paghinanganbi."
                            },
                            {
                                "text": "Sasuku mbal taluwa' hinangna, tinungbasan du pinapagtongod maka hinangna ala'at, sabab mbal amapagbidda' Tuhan ma manusiya'.   "
                            }
                        ]
                    },
                    {
                        "verses": [
                            {
                                "text": "Ka'am saga nakura', subay ah\u0101p pangahatulbi ma saga sosoho'anbi. Ya panambabi ma sig\u0101m subay pinapagtongod maka hinang sig\u0101m, sabab kata'uwanbi asal aniya' pagnakura'anbi mah\u0113' ma sulga'.   "
                            },
                            {
                                "text": "    Patukid kam angarap ni Tuhan, pah\u0101pun akkal-pamikilbi, maka pagsukulinbi Tuhan."
                            },
                            {
                                "text": "Amu'-amu'inbi isab kami tabang bang pa'in kami mura-murahan pinaluhaya e' Tuhan bo' supaya kami makapagnasihat lapal pasal Al-Masi, ya lapal halam bay kinata'uwan ma masa awal e'. Ya he' po'onna angkan aku kinarenahan ma deyom kalabusu itu, tu'ud aku magnasihat pasal Al-Masi."
                            },
                            {
                                "text": "Amay-amay, amu'inbi aku tabang min Tuhan supaya asawa e'ku magnasihat pasal si Isa sabab ya na he' bay pamahinangna ma aku.  "
                            },
                            {
                                "text": "  Pah\u0101punbi addatbi tudju ni saga a'a ya mbal am'nnal ma si Isa. Bang aniya' waktu sumiyan-sumiyan, haka'inbi to'ongan sig\u0101m ma pasalna."
                            },
                            {
                                "text": "Ai-ai pamissalabi subay ahanunut sadja, bo' supaya kasulutan sasuku akale. Subay kam ata'u is\u0101b anambungan sasuku anilaw ka'am.   "
                            },
                            {
                                "text": "    Aniya' lapal ma pasal kah\u0101lanku binowahan ka'am e' si Tikikus. Danakantam iya, a'a landu' kinalasahan. Dansehe'an iya maka kami maghinang ma Pangh\u016b' Isa, a'a kapangandolan isab."
                            },
                            {
                                "text": "Makab\u0101k kam kalasigan bang iya angahati ka'am pasal kah\u0101lan kami itu, ya po'on iya s\u014d'ku pi'ilu."
                            },
                            {
                                "text": "Bay pasehe'ku ma iya si Onesimus, a'a dalahat maka ka'am. Danakantam iya kinalasahan maka kapangandolan. Kahaka'an kam e'na pasal saga pakaradja'an maitu kamemon.  "
                            },
                            {
                                "text": "  Si Aristarkus, sehe'ku ma deyom kalabusu itu, amabeya' minsan la'a hal lapalna ma ka'am. Ya du si Markus itu, kaki si Barnabas. Bay na kam haka'anku pasal si Markus. Bang iya ganta' pahapit ni lahatbi ilu subay iya patuntulunbi pah\u0101p-h\u0101p."
                            },
                            {
                                "text": "Itiya' isab si Yussa' ya niranglay Justus, amabeya' isab lapalna ma ka'am. Luwal t'llungan itu ya bangsa Yahudi anehe'an aku magnasihat pasal pagparinta Tuhan. Aheya to'ongan panabang sig\u0101m ma aku.  "
                            },
                            {
                                "text": "  Si Epapras amabeya' isab minsan la'a hal lapalna. Sosoho'an iya ma si Isa Al-Masi, a'a min lahatbi du isab. Angamu'-ngamu' iya pakosog ma sababbi sakahaba' waktu, bang pa'in ahogot pameya'bi ma kabaya'an Tuhan bo' supaya kam asampulna' ma kaul-pi'ilbi, ma halam aniya' hawal-hawal ma deyom ataybi."
                            },
                            {
                                "text": "Makasaksi' du aku ma pasal si Epapras itu. Bay iya magsangs\u0101' ma sababbi sampay ma saga a'a ma da'ira Laodikiya maka ma da'ira Hirapulis."
                            },
                            {
                                "text": "Maka itiya' isab si Lukas ya doktol kalasahantam, maka si Demas. Ya du sig\u0101m duwangan itu amabeya' isab lapal sig\u0101m.  "
                            },
                            {
                                "text": "  Amabeya' aku lapal pagaddatku ma saga danakantam ma Laodikiya, maka ma si Nimpa. Lapayun isab kajama'ahan Al-Masi ya magtipun ma luma'na.  "
                            },
                            {
                                "text": "  Bang aubus na e'bi amassa sulat itu palanjalunbi lagi' ni saga jama'a si Isa Al-Masi ya magtipun ma da'ira Laodikiya in\u0101n bo' tabassa e' sig\u0101m. Amu'unbi isab sulat bay pabeya'anku sig\u0101m, ati bassahunbi isab he'-i.  "
                            },
                            {
                                "text": "  Haka'inbi si Arkippus ilu: \u201cAmay-amay. Talusun hinang bay pamahinang ka'a e' Pangh\u016b' Isa sabab iya ya paghinangannu.\u201d  "
                            },
                            {
                                "text": "  Sugpatanku isab da'ayat maka sulatan tanganku du. Nientom du kam e'ku, e' si Paul. Da'a aku takalipatunbi pagka itiya' aku ma deyom kalabusu kinarenahan.   Mura-murahan, bang pa'in kam pinaniya'an tatabangan e' Tuhan.  Wassalam      "
                            }
                        ]
                    }
                ]
            },
            {
                "names": [
                    "I Thessalonians"
                ],
                "usfm_id": "I Thessalonians",
                "abbreviation": "1Thess",
                "chapters": [
                    {
                        "verses": [
                            {
                                "text": "Sulat itu min aku, si Paul, maka min sehe'ku si Silas maka si Timuti, pinasampay pi'ilu ni palhimpunan Tessaloneka, ya suku' Mma'tam Tuhan maka Pangh\u016b'tam si Isa Al-Masi.   Mura-murahan, bang pa'in kam pinaniya'an tatabangan maka kasannangan.  "
                            },
                            {
                                "text": "    Magsukul kami ni Tuhan ma sababbi sakahaba' waktu kapangamu'-ngamu' kami ni Tuhan."
                            },
                            {
                                "text": "Nientom kam ma alopan Mma'tam Tuhan, nientom kah\u0101pan ya hinangbi luwas min pangandolbi, nientom pagsangs\u0101'bi ma sabab lasabi ma iya, maka kahogot imanbi isab ma sabab Pangh\u016b' Isa Al-Masi ya pangasahanbi.  "
                            },
                            {
                                "text": "  Saga dauranakan, ka'am kinalasahan e' Tuhan, kata'uwan kami in ka'am bay tapene' e'na."
                            },
                            {
                                "text": "Sabab ngga'i ka pangupama manusiya' ya panganasihat kami ma ka'am, sag\u014d' lapal abarakat bay min R\u016b Tuhan, angkan ahogot pagsab'nnalbi. Kata'uwanbi bay bowahan kami waktu kat'nna' kami ma ka'am bo' ah\u0101p kah\u0101lanbi."
                            },
                            {
                                "text": "Bay sunuranbi kajarihan kami maka kajarihan Pangh\u016b'tam. Minsan kalabayanbi katiksa'an abisa, tinaima' e'bi lapal itu, l\u0101gi kin\u014dgan kam sabab min R\u016b Sussi."
                            },
                            {
                                "text": "Angkan buwattina'an, ka'am ya panunuran e' kamemon saga a'a magpangandol ma lahat Makidunya maka ma lahat Akaya."
                            },
                            {
                                "text": "Pasaplag is\u0101b lapal pasal Pangh\u016b' Isa sabab min ka'am, pasampay ni kaluha'an lahat Makidunya maka Akaya. Ngga'i ka hal jadjahan ina'an, pasaplag habal pasal pangandolbi ni Tuhan ni sabarang lahat. Minsan kami mbal na ah'lling,"
                            },
                            {
                                "text": "sabab amissala na pa'in saga a'a in\u0101n pasal kapanaima'bi ma kami. Tabissala pasal kapang'bbabi min ta'u-ta'u ya bay pagtuhananbi tagna' bo' kam papinda angisbat Tuhan b'nnal, ya kakkal salama-lama."
                            },
                            {
                                "text": "Angagad kono' kam ma waktu kapi'itu min sulga' Anakna, ya bay pakallumna min kamatayna. Si Isa ko' in\u0101n, ya angalappas kitam min mulka' song pinat'kka ni saga manusiya'.    "
                            }
                        ]
                    },
                    {
                        "verses": [
                            {
                                "text": "    Saga dauranakanku, kata'uwanbi aheya kap\u016bsan l'ngngan kami pi'ilu ni ka'am."
                            },
                            {
                                "text": "Kata'uwanbi asal, bay kami makalabay kabinasahan ma da'ira Pilipi maka landu' nihina', sago' magsukul ni Tuhan, bay kami makatawakkal angahaka'an ka'am lapalna ah\u0101p minsan aheka anagga'."
                            },
                            {
                                "text": "Ya pamandu' kami ma ka'am halam aniya' s\u0101'na, halam aniya' mohotna ala'at, halam aniya' niyat kami angakkalan kami."
                            },
                            {
                                "text": "Tabista kami e' Tuhan makajari pinangandolan lapal ah\u0101p itu. Mbal kami angangut anulut manusiya' sag\u014d' Tuhan, ya makaliling deyom pikilantam."
                            },
                            {
                                "text": "Kata'uwanbi haliluwal kami, halam kami bay angalanahan a'a minsan sai bo' tabowa am'nnal, halam kami magbau'-bau' in kami asaltun bo' pa'in sin\u014dd bahaya pilak. Tuhan ya saksi' kami."
                            },
                            {
                                "text": "Halam isab kami bay amiha mahaltabat min manusiya', ai na ka min ka'am atawa min a'a sadd\u012b.   Minsan kami taga-kapatut pagka kawakilan Al-Masi, halam kami bay angahagda atawa amabuhat ka'am."
                            },
                            {
                                "text": "Gom pa'in ahanunut pah'lling kami ma ka'am, buwat d'nda angupiksa' saga anakna."
                            },
                            {
                                "text": "Aheya lasa kami ma ka'am, ya po'on kami lilla' angahaka'an ka'am pasal lapal ah\u0101p min Tuhan. L\u0101gi pamalilla' baran kami sampay ni kamatay, ma sabab kaheya lasa kami ma ka'am."
                            },
                            {
                                "text": "Tantu taentombi, saga dauranakan, bay paglu'ug kami waktu kamailu kami ma ka'am. Bay kami maghulas-sangs\u0101' llaw-sangom bo' aniya' kalluman kami, supaya halam sai-sai kabuhatan sat'ggol kami anganasihatan ka'am lapal Tuhan.  "
                            },
                            {
                                "text": "  Kasaksi'anbi, maka kasaksi'an isab e' Tuhan, bang buwattingga bay tebong kami ma deyomanbi saga a'a magpangandol. Abontol sadja kami, halam aniya' kas\u0101'an."
                            },
                            {
                                "text": "Kata'uwanbi isab bay addat kami ma ka'am pakaniya-pakaniya, sali' addat matto'a ma saga anakna lahasiya'."
                            },
                            {
                                "text": "Bay pahogot kami imanbi, bay palasig kami pangatayanbi, bay kam sin\u014d' amah\u0101p kaul-pi'ilbi bo' t\u014dp ma Tuhan, ya amowa ka'am palamud ma pagparintahanna maka ma kasahaya'anna.  "
                            },
                            {
                                "text": "  Magsukul na pa'in kami ni Tuhan sabab mbal takalipat kami bay kapanaima'bi lapal palman. Takalebi min kami bo' pa'in ngga'i ka lapal manusiya' ya taima'bi sag\u014d' palman sab'nnal-b'nnal min Tuhan, palman amowa na pa'in ma deyom pangatayan sasuku magkahagad."
                            },
                            {
                                "text": "Dauranakanku, panunuranbi na pakaradja'an ya kalabayan e' saga jama'a si Isa Al-Masi ya ma palhimpunan lahat Yahudiya. Sabab ya du ka'am bay nila'at e' pagkahibi dabangsa, buwat bay pangala'at sig\u0101m e' pagkahi sig\u0101m Yahudi."
                            },
                            {
                                "text": "Bay pinapatay e' sig\u0101m Pangh\u016b' Isa, maka pinapatay isab kanabi-nabihan ma awal lagi'. Mbal sig\u0101m makasulut atay Tuhan maka sinagga' e' sig\u0101m saga a'a kamemon."
                            },
                            {
                                "text": "Sinagga' kami e' sig\u0101m bo' mbal tapagnasihat lapal ah\u0101p ma saga a'a bangsa liyu, ya ngga'i ka Yahudi sabab mbal bilahi bang bangsa liyu lappasan min dusa. Mbal sig\u0101m pahali angalandu'an dusa sig\u0101m, ya angkan pinataluwa'an mulka' Tuhan.   "
                            },
                            {
                                "text": "    Saga dauranakanku, pagka kami bay magokat maka ka'am minsan mbal at'ggol, landu' kami angentom ati atuyu' to'ongan kami amowa mag'nda' maka ka'am pab\u012bng. Minsan kami alawak min ka'am buwattina'an, itiya' kam ma deyom pikilan kami."
                            },
                            {
                                "text": "Bilahi kami patibaw ni ka'am, paligay aku itu, si Paul. Min pila aku bay magsakap pi'ilu, sag\u014d' pinat'nna'an aku bimbang e' nakura' saitan, ya angkan halam makalanjal."
                            },
                            {
                                "text": "Na, ka'am ya pagsababan pagk\u014dg-koyagan kami maka kaholatan kami. Maka ka'am ya pamantugan kami ma matahan Pangh\u016b'tam si Isa bang ta'abut waktu pagb\u012bngna pi'itu."
                            },
                            {
                                "text": "Aho' b'nnal, ka'am ya pamantugan maka pagk\u014dg-koyagan kami.   "
                            }
                        ]
                    },
                    {
                        "verses": [
                            {
                                "text": "Na, pagka mbal kasandalan pangentom kami ma ka'am, anganiyat kami amatibaw si Timuti pi'ilu, bo' kami duwangan ta'bba ma da'ira Aten itu. Si Timuti itu, danakan kami asal maka sehe' kami maghinang kahinangan Tuhan. Magbeya' kami magnasihat lapal ah\u0101p pasal Al-Masi. Pinatibaw iya pi'ilu bo' amahogot imanbi maka amakosog pangandolbi ma Tuhan."
                            },
                            {
                                "text": "Na, pagka mbal kasandalan pangentom kami ma ka'am, anganiyat kami amatibaw si Timuti pi'ilu, bo' kami duwangan ta'bba ma da'ira Aten itu. Si Timuti itu, danakan kami asal maka sehe' kami maghinang kahinangan Tuhan. Magbeya' kami magnasihat lapal ah\u0101p pasal Al-Masi. Pinatibaw iya pi'ilu bo' amahogot imanbi maka amakosog pangandolbi ma Tuhan."
                            },
                            {
                                "text": "Ya kabaya'an kami subay halam aniya' tabowa maghenggol-henggol imanna ma sabab kabinasahan ya kalabayanbi ilu. Kata'uwanbi asal, pinakadal kitam kabinasahan pagka suku' Al-Masi."
                            },
                            {
                                "text": "Bay sa kam nihaka'an waktu kamailu kami, in kitam suku' Al-Masi tantu t'kkahan kabinasahan. Jari kasakupanbi na, paniya' na bay pangahaka kami."
                            },
                            {
                                "text": "Angkanna, pagka mbal na kasandalanku susaku ma kah\u0101lanbi, bay soho'ku si Timuti pi'ilu angahati ka'am bang masi ahogot pagimanbi ma si Isa Al-Masi. Ya kahanggawanku, kalu kam bay tasasat e' nakura' saitan, sabab bang kam tabowa e' sasat saitan, kaliman bay hinang kami mailu.  "
                            },
                            {
                                "text": "  Daipara itiya' na si Timuti baha'u bay at'kka min ka'am, maka ah\u0101p to'ongan habal ya tabowana pasalbi. Yukna ahogot masi pagimanbi ma Tuhan maka masi na pa'in paglasabi dangan maka dangan. Yukna isab ah\u0101p ataybi tudju ni kami itu, maka aheya baya'bi ang'nda' kami, buwat kaheya baya' kami mag'nda' maka ka'am."
                            },
                            {
                                "text": "Angkanna, saga dauranakan, minsan kami ma deyom kasigpitan maka kabinasahan, ahogot du atay kami sabab makata'u na kami in ka'am halam apinda min pangandolbi ma Tuhan."
                            },
                            {
                                "text": "Ah\u0101p na palnyawahan kami pagka kata'uwan kami in pameya'bi ma Pangh\u016b' Isa atotog du."
                            },
                            {
                                "text": "Magsukul na kami ni Tuhan ma sababbi, sabab ka'am ya po'onna angkan aheya kak\u014dgan kami ma matahanna."
                            },
                            {
                                "text": "Llaw-sangom atukid kami angamu'-ngamu' ni Tuhan, bang pa'in kami mag'nda' maka ka'am, bo' kam katabangan kami bang aniya' mbal gi' jukup ma pagimanbi.  "
                            },
                            {
                                "text": "  Mura-murahan, bang pa'in kami tinabang e' Mma'tam Tuhan maka e' Pangh\u016b'tam si Isa bo' kami makat\u016by pi'ilu ni ka'am."
                            },
                            {
                                "text": "Mura-murahan isab, bang pa'in kam tinabang e' Pangh\u016b'tam bo' lumabihan lasabi ma saga sehe'bi dambeya'an ilu sampay ma manusiya' kamemon, buwat isab lasa kami ma ka'am."
                            },
                            {
                                "text": "Bang pa'in pinatotog ataybi e' Pangh\u016b' supaya kam asussi maka saltun ma matahan Mma'tam Tuhan ma waktu kabalik pi'itu Pangh\u016b' Isa, beya' maka ba'anan a'a suku'na.    "
                            }
                        ]
                    },
                    {
                        "verses": [
                            {
                                "text": "    Na, saga dauranakan, buwattitu hatulanna. Bay kam pandu'an kami bang kaul-pi'il ingga ya makasulutan Tuhan. Buwatt\u0113' asal kaul-pi'ilbi, Sag\u014d' buwattina'an, pagka aniya' kapatut kami min Pangh\u016b' Isa, amu'ta kam maka soho'ta kam amuspus to'ongan ma kaul-pi'il ah\u0101p."
                            },
                            {
                                "text": "Kata'uwanbi du, in pamandu' kami ma ka'am asal min kapatut Pangh\u016b' Isa."
                            },
                            {
                                "text": "Ya kabaya'an Tuhan subay asussi deyom ataybi. Da'a kam maghinang kala'atan d'nda maka l'lla."
                            },
                            {
                                "text": "Ka'am kal'llahan, subay ahantap e'bi amowa h'ndabi ma halam aniya' sabulna, maka subay ahatul addatbi ma sig\u0101m."
                            },
                            {
                                "text": "Da'a par\u016blunbi napsu baranbi magba'is-ba'is, buwat saga a'a mbal magmat\u0101w ma Tuhan."
                            },
                            {
                                "text": "Na, bang takdil ni napsu baran itu, da'a to'ongan kam angahinang la'at ma pagkahibi bebeya'an si Isa. Da'a isab kam angulli' ai-aina sabab bininasa e' Pangh\u016b' sasuku magdusa buwatt\u0113'. Bay kam pata'u kami pasal palkala' itu ma waktu tagna' gi', bay na kam asal banda'an kami."
                            },
                            {
                                "text": "Pinene' kitam e' Tuhan supaya anuyu'an palantara asaltun, da'a paghinang kala'atan d'nda maka l'lla."
                            },
                            {
                                "text": "Jari sasuku anaikutan pandu' itu, Tuhan ya taikutanna, ngga'i ka manusiya'. L\u0101gi Tuhan ya amuwanan ka'am R\u016b-na Sussi.  "
                            },
                            {
                                "text": "  Na, minsan kam mbal sinulatan pasal paglasabi maka pagkahibi angandol ma Al-Masi, sabab kapandu'an kam e' Tuhan, subay maglasa-liyasahi dangan maka dangan."
                            },
                            {
                                "text": "Maka alasa du kam asal ma saga danakanbi kamemon magpangandol ma si Isa, ina'an ma kaluha'an lahat Makidunya ilu. Sag\u014d' amu'ta kam, saga dauranakan, pas\u014dngunbi gi' lasabi ma sig\u0101m."
                            },
                            {
                                "text": "Tuyu'inbi ai-ai amowa ni kasannangan. Tukirinbi hinangbi luggiya', da'a kam anasaw ma hinang pagkahibi. Magusaha'an kam di-bi bo' aniya' kallumanbi, buwat bay panoho'an kami ma ka'am dah\u016b."
                            },
                            {
                                "text": "Manjari bang beya'bi panoho'an itu, pinagaddatan kam e' saga a'a minsan sig\u0101m mbal angandol ma si Isa, ati mbal kam asukkal ma kalluman.   "
                            },
                            {
                                "text": "    Na, saga dauranakanku, bilahi kami amahati ka'am pasal saga a'a angandol ma si Isa Al-Masi bang sig\u0101m ganta' amatay na. Subay kam mbal magdukka buwat saga a'a kasehe'an, ya halam aniya' pangasa-ngasahan sig\u0101m allum pabalik."
                            },
                            {
                                "text": "Am'nnal kitam in si Isa bay amatay ati allum pab\u012bng, angkan kitam am'nnal bang amatay saga a'a ya angandol ma si Isa, pinakallum du sig\u0101m pab\u012bng e' Tuhan ati paronganna sig\u0101m ma si Isa ma waktu pagb\u012bngna.  "
                            },
                            {
                                "text": "  Pamandu' kami itu bay min Pangh\u016b' Isa, ya yukna in kitam masi allum ma waktu kab\u012bngna pi'itu, mbal du parah\u016b min saga a'a magpatayan."
                            },
                            {
                                "text": "Sabab dah\u016b aniya' lling pagtawag akosog, maka suwala nakura' mala'ikat, maka lling tiyup-tiyup min Tuhan. Magt\u016by saru'un-du'un ya t'kka Pangh\u016b' min sulga'. Puwas e' pinabangun dah\u016b saga a'a bay magpatayan, a'a asal bay angandol ma Al-Masi."
                            },
                            {
                                "text": "Puwas e' kitam ya masi allum ma dunya itu, binowa du magdongan maka sig\u0101m pa'angkat ni diyata' gabun bo' anampang Pangh\u016b'tam ma tonga'an ayan. Manjari parakayu' kitam ma Pangh\u016b' sampay ni kasaumulan."
                            },
                            {
                                "text": "Angkan pangahaka'unbi saga bissala itu dangan ni dangan, bo' supaya ahogot pangatayanbi.   "
                            }
                        ]
                    },
                    {
                        "verses": [
                            {
                                "text": "Na, saga dauranakan, in pasal masa sin\u014dng maka pakaradja'anna, minsan kami mbal na anulatan ka'am."
                            },
                            {
                                "text": "Sabab kata'uwanbi du, ya llaw kapi'itu Pangh\u016b' magtagha' sadja sali' hantang a'a anangkaw ma sangom, mbal kinata'uwan bang sumiyan ya kat'kkana."
                            },
                            {
                                "text": "Bang aniya' a'a magupama in sig\u0101m asannang na, maka halam aniya' kapiligduhan, magt\u016by sig\u0101m t'kkahan bala' sabu pa'in sig\u0101m ah'lling. Mbal sig\u0101m makalahi sabab tagha' sadja t'kka bala' he', sapantun d'nda song anganak bang patagha' p'ddi'na."
                            },
                            {
                                "text": "Sag\u014d' ka'am ilu, saga dauranakanku, ngga'i ka ma deyom kalendoman, angkan kam subay mbal kinobla'an bang patagha' ya t'kka llaw ina'an-i, buwat kakobla' a'a bang aniya' sugarul an\u014dd luma'na."
                            },
                            {
                                "text": "Sabab ka'am ilu sali' a'a porol ma kasawahan, ngga'i ka ma kalendoman."
                            },
                            {
                                "text": "Angkanna kitam subay mbal makasali' ni saga a'a kasehe'an, ya magtulihan sadja. Subay kita pajaga, maka subay ah\u0101p pamikiltam."
                            },
                            {
                                "text": "Sarang na waktu sangom pagtuli a'a, maka sangom isab ya waktu paglalango saga a'a magi'inum."
                            },
                            {
                                "text": "Sag\u014d' kitam, pagka ma deyom kasawahan na, subay ah\u0101p pamikiltam, ngga'i ka buwat pamikil a'a maglalango. Kitam magpangandol ma si Isa sali' dalil sundalu magtinampan. Ya panampan daggahata, ya na pangandolta ni Tuhan maka lasata. Ya panurung k\u014dkta, ya na kaholatanta ma Tuhan in kitam kalappasan du."
                            },
                            {
                                "text": "Halam kitam bay pinene' e' Tuhan supaya kitam pinananam mulka'na, sag\u014d' supaya kitam lappasan ma sabab si Isa Al-Masi ya Pangh\u016b'tam."
                            },
                            {
                                "text": "Bay iya amatay ganti'tam bo' supaya kitam pat'nna' ma iya, ai na ka amatay, ai na ka allum lagi' ma waktu kapi'ituna."
                            },
                            {
                                "text": "Angkan kam subay amahogot atay sehe'bi dangan maka dangan. Subay kam magtabang-tiyabangi buwat asal kabiyaksahanbi.   "
                            },
                            {
                                "text": "    Na, saga dauranakan, aniya' gi' pangamu' kami ma ka'am. Pagaddatinbi saga a'a pagnakura'anbi ma deyoman Pangh\u016b' Isa. Atukid sig\u0101m maghinang ma deyomanbi, amandu'an ka'am pasal addat-tabi'at maka hinang ya makasulut iya."
                            },
                            {
                                "text": "Pagmahaltabatinbi maka kalasahinbi saga pagnakura'an ilu ma sabab hinang sig\u0101m ma ka'am. Magsulut isab kam dangan maka dangan."
                            },
                            {
                                "text": "Ya na itu isab pangamu' kami ma ka'am, saga dauranakan, amay-amayinbi saga a'a lisu'an, s\u014d'unbi sig\u0101m maghinang. Pahogotunbi atay sasuku al'kkas sin\u014dd t\u0101w. Tabanginbi isab saga a'a aluhay tabowa e' sasat. Imaninbi a'a kamemon."
                            },
                            {
                                "text": "Pajaga kam supaya halam aniya' ma ka'am amalosan la'at bang ganta' aniya' angala'at ka'am. Sag\u014d' ya tuyu'anbi sakahaba' waktu subay maghinang ah\u0101p ma pagkahibi angandol ma si Isa Al-Masi, sampay ma saga a'a kamemon.  "
                            },
                            {
                                "text": "  Subay kam magkak\u014dran sakahaba' llaw."
                            },
                            {
                                "text": "Subay kam angamu'-ngamu' na pa'in ni Tuhan."
                            },
                            {
                                "text": "Ai-ai pat'kka ni ka'am, subay kam magsukul sadja sabab ya na kabaya'an Tuhan subay hinangbi pagka si Isa Al-Masi ya parakayu'anbi.  "
                            },
                            {
                                "text": "  Da'a sagga'unbi ai-ai nihinang e' R\u016b Sussi ma deyomanbi."
                            },
                            {
                                "text": "Da'a palehomunbi saga bissala ya pinabissala e' Tuhan."
                            },
                            {
                                "text": "Sag\u014d' pariksa'unbi ai-ai takalebi. Bang ah\u0101p, bogboginbi."
                            },
                            {
                                "text": "Halli'inbi la'at indaginis.  "
                            },
                            {
                                "text": "  Mura-murahan, bang pa'in pinasussi kajarihanbi kamemon e' Tuhan, ya amuwan kasannangan atay. Mura-murahan isab, bang pa'in jagahanna nyawabi maka pikilanbi maka baranbi bo' halam aniya' tamakbi ma waktu pagb\u012bng pi'itu Pangh\u016b'tam si Isa Al-Masi."
                            },
                            {
                                "text": "Tantu itu nihinang e' Tuhan ya bay amene' ka'am, sabab kapangandolan iya to'ongan.  "
                            },
                            {
                                "text": "  Saga dauranakanku, amu'inbi isab kami tabang ni Tuhan.  "
                            },
                            {
                                "text": "  Siyumunbi saga danakantam mailu kamemon, tanda' pagaddat kami ma sig\u0101m."
                            },
                            {
                                "text": "Aniya' kapatutku min Pangh\u016b', ya angkan kam soho'ku amassa sulat itu ni pagkahibi kamemon ya angandol ma si Isa.  "
                            },
                            {
                                "text": "  Mura-murahan, bang pa'in kam pinaniya'an tatabangan min Pangh\u016b'tam si Isa Al-Masi.  Wassalam      "
                            }
                        ]
                    }
                ]
            },
            {
                "names": [
                    "II Thessalonians"
                ],
                "usfm_id": "II Thessalonians",
                "abbreviation": "2Thess",
                "chapters": [
                    {
                        "verses": [
                            {
                                "text": "Sulat itu min aku, si Paul, maka min sehe'ku si Silas maka si Timuti, pinasampay pi'ilu ni palhimpunan Tessaloneka, ya ka'am suku' Mma'tam Tuhan maka Pangh\u016b'tam si Isa Al-Masi.  "
                            },
                            {
                                "text": "  Mura-murahan, bang pa'in kam pinaniya'an tatabangan maka kasannangan atay e' Mma'ta Tuhan maka e' Pangh\u016b'tam si Isa Al-Masi.  "
                            },
                            {
                                "text": "    Saga dauranakanku angandol ma Al-Masi, wajib kami magsukul na pa'in ni Tuhan ma sababbi sakahaba' waktu. Ya angkan kami patut magsukul sabab aheya na kas\u014dngan pagimanbi ni si Isa Al-Masi, maka pas\u014dng gom pa'in paglasabi dangan maka dangan."
                            },
                            {
                                "text": "Ya na itu sababanna angkan kami amantug ma pasalbi ni saga kajama'ahan Tuhan. Sabab minsan kam ma deyom katiksa'an maka kabinasahan, asandal kam maka anatas pangandolbi ma iya.  "
                            },
                            {
                                "text": "  Saga pakaradja'an itu kamemon amuwan bainat in hukuman Tuhan abontol, sabab kasandalanbi katiksa'an ma sabab suku' Tuhan kam, ati minn\u0113' kinata'uwan in ka'am t\u014dp pinas\u014dd ni deyom pagparintahanna."
                            },
                            {
                                "text": "Abontol asal hukuman Tuhan, tiniksa' du e'na saga a'a bay aniksa' ka'am."
                            },
                            {
                                "text": "Ka'am sasuku magkasusahan buwattina'an, binuwanan du kasalamatan ma sinos\u014dng, beya' isab kami. Nihinang itu e' Tuhan bang panyata' Pangh\u016b' Isa pi'itu min deyom sulga' magbeya' maka saga mala'ikatna akawasa."
                            },
                            {
                                "text": "Asahaya kapi'ituna sali' sapantun api asuleyab. Amat'nna' iya hukuman ma sasuku mbal magmat\u0101w ma Tuhan, maka ma sasuku isab mbal ameya' ma lapal ah\u0101p pasal Pangh\u016b' Isa."
                            },
                            {
                                "text": "Ya pangahukum Tuhan ma saga a'a in\u0101n mulka' halam aniya' katobtobanna. Binutawanan sig\u0101m min Pangh\u016b'tam maka min kawasana asahaya,"
                            },
                            {
                                "text": "ma llaw pagb\u012bng si Isa Al-Masi pi'itu. Ya na ina'an waktu pangamahaldika' iya e' a'a suku'na, waktu pamaheya ma iya e' saga a'a magpangandol kamemon. Talapay isab ka'am ilu ma waktu sin\u014dng in\u0101n, sabab tapagkahagadbi saksi' kami pasal si Isa.  "
                            },
                            {
                                "text": "  Angkanna kami angamu'-ngamu' na pa'in ni Tuhan ma sababbi. Ya pangamu' kami, bang pa'in kam tubus ma kaul maka pi'il pagka kam bay tapene' e' Tuhan. Ya pangamu' kami isab, bang pa'in kam tinabangan min kawasana bo' tatalusbi kamemon niyatbi ma sabab si Isa ya pangandolanbi."
                            },
                            {
                                "text": "Angkan kami angamu'-ngamu' buwattitu supaya pinaheya \u014dn si Isa Pangh\u016b'tam ma sababbi. Maka pinaheya du isab kam e'na, ma sabab tatabangan min Tuhantam sampay min Pangh\u016b' Isa Al-Masi.    "
                            }
                        ]
                    },
                    {
                        "verses": [
                            {
                                "text": "    Na, in pasal kapi'itu Pangh\u016b'tam si Isa Al-Masi, maka pasal pagtimuktam maina'an maka iya, ya na itu pangamu' kami ma ka'am saga dauranakanku."
                            },
                            {
                                "text": "Da'a kam magt\u016by asasaw atawa asusa bang aniya' a'a magbau'-bau' in llaw pagb\u012bng Pangh\u016b' Isa ni dunya ta'abut na. Da'a beya'unbi minsan kami ya tinugpang bay amabeya' lapal atawa sulat atawa bissala bay patulun min Tuhan."
                            },
                            {
                                "text": "Da'a kam ameya' nilingu e' sai-sai minsan buwattingga pamissala sig\u0101m. Sabab ya llaw Pangh\u016b' in\u0101n mbal gi' magt\u016by at'kka, sabab in kaheka'an manusiya' ma dunya itu subay anagga' dah\u016b ma Tuhan. Maka aniya' dakayu' a'a mamarahi la'atna subay patuwa' dah\u016b bo' yampa at'kka llaw ina'an-i. Nalka' ya pamakadal ma a'a in\u0101n."
                            },
                            {
                                "text": "Kinuntarahan e'na ai-ai kamemon ya pagtuhanan e' manusiya', maka kamemon ya sinumba e' sig\u0101m. Magpalanga iya di-na min kamemon, ati pas\u014dd iya aningk\u014d' ma langgal pangarapan Tuhan magnahu'-nahu' in iya Tuhan.  "
                            },
                            {
                                "text": "  Halam bah\u0101' taentombi? Bay na itu pangahakaku ma ka'am waktu lagi' bay kamailuku."
                            },
                            {
                                "text": "Kata'uwanbi du bang ai ya angagpang a'a mamarahi ala'at e', ya angkan mbal magt\u016by paniya' bay yukku-i. Subay ta'abut waktu bay pangangganta' iya bo' yampa iya palahil."
                            },
                            {
                                "text": "Ma buwattina'an magkahinangan asal a'a mamarahi la'atna in\u0101n, sag\u014d' ma deyom sipuk. Mbal gi' tino'ongan hinangna sat'ggol masi maitu ya manghahawid."
                            },
                            {
                                "text": "Subay nila'anan manghahawid in\u0101n bo' yampa palahil a'a mamarahi la'atna itu. Sag\u014d' atubag du iya e' Pangh\u016b' Isa ma waktu kabalikna pi'itu. Amatay iya e' napas Pangh\u016b', magmula iya kat\u016byan ma sabab sahaya Pangh\u016b'."
                            },
                            {
                                "text": "Jari paglahil a'a itu, aniya' kawasana min nakura' saitan ya angkan iya makahinang kaginisan hinang kawasahan maka saga paltanda'an maka saga hinang makainu-inu, sag\u014d' ngga'i ka b'nnal."
                            },
                            {
                                "text": "Ginuna e'na kala'atan indaginis pamarupangna saga a'a anudju nalka'. Ya angkan sig\u0101m anudju nalka' sabab mbal sig\u0101m bilahi ma pandu' kasab'nnalan. Halam tataima' e' sig\u0101m bo' supaya sig\u0101m lappasan min hukuman dusa."
                            },
                            {
                                "text": "Pagka buwatt\u0113', pinat'kkahan sig\u0101m e' Tuhan akkal-pikilan abengkok, ya po'on sig\u0101m magkahagad ma kaputingan."
                            },
                            {
                                "text": "Angkan pinat'kkahan hukuman sasuku mbal magkahagad ma pandu' kasab'nnalan saguw\u0101' kin\u014dgan gom pa'in maghinang kala'atan.   "
                            },
                            {
                                "text": "    Sag\u014d' wajib kami magsukul ni Tuhan sakahaba' waktu ma sabab ka'am, saga dauranakan kinalasahan e' Pangh\u016b'tam. Sabab bay kam tapene' asal e' Tuhan min awal tagna' lagi', supaya kam lappasan ma sabab hinang R\u016b Tuhan amasussi deyom ataybi, maka ma sabab pagkahagadbi ma pandu' kasab'nnalan pasal si Isa Al-Masi."
                            },
                            {
                                "text": "Ya na ko' he' po'onna angkan kam tapene' e' Tuhan, pagka takalebi lapal ah\u0101p ya bay pagnasihat kami ma ka'am. Tapene' kam e'na supaya kam pinahampitan sanglit maka sahaya Pangh\u016b'tam si Isa Al-Masi."
                            },
                            {
                                "text": "Angkanna, saga dauranakanku, patotogunbi pangandolbi. Bogboginbi to'ongan saga pandu' bay takalebi min bowa' kami, sampay saga pandu' ma deyom sulat bay pabeya'an kami ni ka'am.  "
                            },
                            {
                                "text": "  Kinalasahan kitam e' Mma'tam Tuhan, maka tinabang kitam e'na, angkan pamuwanna na ma kitam katotogan atay anatas ni kasaumulan. Pamuwanna isab pangasa mbal magkapinda. Mura-murahan, bang pa'in Mma'tam Tuhan maka Pangh\u016b'tam si Isa Al-Masi"
                            },
                            {
                                "text": "amahogot ataybi maka amakosog ka'am supaya ah\u0101p sadja hinangbi maka bissalabi.    "
                            }
                        ]
                    },
                    {
                        "verses": [
                            {
                                "text": "    Na, saga dauranakanku, ya itu llingku katapusan. Amu'-amu'inbi kami tabang ni Tuhan, bang pa'in al'kkas palatag lapal pasal Pangh\u016b'tam, bang pa'in nihulmat isab lapal itu e' saga a'a makakale, buwat bay kapangahulmatbi."
                            },
                            {
                                "text": "Angamu'-ngamu' kam isab bang pa'in kami pinuwas e' Tuhan min a'a jahulaka', sabab ngga'i ka a'a kamemon ya magkahagad ma lapal ah\u0101p.  "
                            },
                            {
                                "text": "  Daipara kapangandolan to'ongan Pangh\u016b'tam. Pinahogot e'na imanbi, nihampanan isab kam bo' mbal ni'inay e' nakura' saitan."
                            },
                            {
                                "text": "Angandol kami ma ka'am ma sabab Pangh\u016b'tam, ati kata'uwan kami in ka'am tantu ameya' ma bay panoho'an kami, maka hinangbi na pa'in.  "
                            },
                            {
                                "text": "  Mura-murahan, bang pa'in kam niulinan e' Pangh\u016b' bo' pas\u014dng ta'ubi pasal lasa Tuhan ma ka'am, maka pasal kasandal Al-Masi.   "
                            },
                            {
                                "text": "    Manjari, saga dauranakanku, pagka aniya' kapatut kami min Pangh\u016b'tam si Isa Al-Masi, soho'ta kam paokat min pagkahibi bebeya'an si Isa kasehe', ya lisu'an magusaha, maka mbal ameya' ma bay pamandu' kami ma ka'am."
                            },
                            {
                                "text": "Sabab kata'uwanbi asal in kami subay panunuranbi. Halam kami bay lisu'an maghinang waktu gi' kamailu kami ma ka'am."
                            },
                            {
                                "text": "Halam kami bay mikibalanja', sag\u014d' bayaran kami ai-ai bay pagnapaka kami. Gom pa'in kami maghulas-sangs\u0101' llaw maka sangom bo' supaya aniya' kalluman kami. Jari mbal kam kabuhatan amalanja'."
                            },
                            {
                                "text": "Patut asal bang kami mikibalanja' ni ka'am, sag\u014d' amalanja'an kami di-kami bo' aniya' kapamint\u0101nganbi."
                            },
                            {
                                "text": "Sabab minsan ma waktu kamailu kami, aniya' bay pamandu' kami ma ka'am, yuk-i, \u201cBang a'a mbal bilahi maghinang, subay iya mbal pakanbi.\u201d  "
                            },
                            {
                                "text": "  Ya angkan itu binissala, sabab makakale kami aniya' ilu ma ka'am saga a'a lisu'an magusaha maka kabiyaksahan sig\u0101m palamud ma palkala' ngga'i ka suku' sig\u0101m."
                            },
                            {
                                "text": "Ya panoho'an kami maka pamituwa kami ma sig\u0101m min kapatut Pangh\u016b'tam si Isa Al-Masi, subay sig\u0101m pahantap magusaha.  "
                            },
                            {
                                "text": "  Sag\u014d' ka'am, saga dauranakanku, da'a kam sinumu maghinang ah\u0101p."
                            },
                            {
                                "text": "Bang aniya' ganta' mailu agagga ameya' ma panoho'an kami ya ma deyom sulat itu, gindaninbi a'a in\u0101n ati da'a kam magbeya' maka iya bo' supaya iya aiya'."
                            },
                            {
                                "text": "Da'a pa'in iya itungunbi sali' bantabi, sag\u014d' banda'anbi iya sali' dakayu' danakanbi.   "
                            },
                            {
                                "text": "    Mura-murahan, bang pa'in kam pinaniya'an kasannangan e' Pangh\u016b'tam, ya po'onan kasannangan, sakahaba' waktu minsan ai makani-ka'am. Mura-murahan isab, bang pa'in iya pagapi' ma ka'am kamemon.  "
                            },
                            {
                                "text": "  Na, aku baranku ya anulat katapusan sulat itu, tanda' in aku si Paul ya amabeya'. Buwattitu asal kabiyaksahanku ma sulatku kamemon.  "
                            },
                            {
                                "text": "  Mura-murahan, bang pa'in ka'am kamemon pinaniya'an tatabangan aheya e' Pangh\u016b' Isa Al-Masi.  Wassalam      "
                            }
                        ]
                    }
                ]
            },
            {
                "names": [
                    "I Timothy"
                ],
                "usfm_id": "I Timothy",
                "abbreviation": "1Tim",
                "chapters": [
                    {
                        "verses": [
                            {
                                "text": "Sulat itu min aku, si Paul, a'a kawakilan e' si Isa Al-Masi ma sabab panoho'an Tuhantam Manglalappas, maka ma sabab si Isa Al-Masi ya pangaholatantam."
                            },
                            {
                                "text": "Pasampayku sulat itu ni ka'a, Timuti, ya \u014dnanku anakku lahasiya' ma sabab pangandolnu ma si Isa.   Mura-murahan, bang pa'in ka pinaniya'an tatabangan e' Mma'tam Tuhan maka Pangh\u016b'tam si Isa Al-Masi. Bang pa'in ka kina'ase'an sampay binuwanan kasannangan deyom atay.  "
                            },
                            {
                                "text": "    Na, Timuti, balikanku lagi' bay panoho'anku ma ka'a, songku pa'in atulak ni lahat Makidunya. Kabaya'anku subay ka pat'ddas mailu ma Epesos bo' supaya tal\u0101ngnu saga a'a mailu, ya amandu' saga pandu' ngga'i ka b'nnal."
                            },
                            {
                                "text": "Soho'un sig\u0101m pahali magsuli-suli pasal kissa hinangan manusiya' maka saga salsila panugsugan ka'mbo'-mbo'an sig\u0101m, sabab hal paglugatan. Mbal amowa ni maksud Tuhan, ya pamata'una ma saga a'a angandol ma si Isa Al-Masi."
                            },
                            {
                                "text": "Ya mohotku angkan buwattitu pamituwaku, subay ajatu lasabi luwas min atay pote', maka min pikilan alanu' maka min iman sab'nnal-b'nnal."
                            },
                            {
                                "text": "Sag\u014d' aniya' a'a bay pasiha' min pandu'ku. Ya taturul e' sig\u0101m saga suli-suli halam aniya' p\u016bsna."
                            },
                            {
                                "text": "Bilahi sig\u0101m ni\u014dnan guru pagguruhan sara' Tuhan, sag\u014d' mbal tahati e' sig\u0101m bang ai pamandu' sig\u0101m maka ai pangalogos sig\u0101m ma saga a'a.  "
                            },
                            {
                                "text": "  Kata'uwanta in sara' bay tasulat e' si Musa ah\u0101p asal, bang pa'in apatut e'ta angangguna iya."
                            },
                            {
                                "text": "Kata'uwantam isab ngga'i ka a'a adil ya pinat'nna'an sara' itu, sag\u014d' a'a magpangalanggal sara' maka a'a agagga pinandu'an, a'a mbal angisbat Tuhan, maka a'a baldusa. Ya pinat'nna'an sara' isab saga a'a asabul maka a'a halam aniya' kannal sig\u0101m tudju ni Tuhan, beya' isab saga a'a amono' matto'a sig\u0101m atawa pagkahi sig\u0101m manusiya'."
                            },
                            {
                                "text": "Pinat'nna'an isab sara' saga a'a angaliyu-lakad, maka a'a maghinang kasabulan, maka a'a anaggaw pagkahi sig\u0101m pagpilak, a'a magputing, a'a anaksi' ya ngga'i ka b'nnal. Taluwa' sara' isab ba'anan kahinangan ai-ai ya mbal magtaluwa' maka pandu' b'nnal."
                            },
                            {
                                "text": "Pandu' b'nnal itu magtaluwa' maka lapal ah\u0101p ya pangandol ma aku e' Tuhan asahaya, ya wajib pinagmahaldika'an.   "
                            },
                            {
                                "text": "    Magsukul aku ni si Isa Al-Masi Pangh\u016b'tam, ya amuwanan aku kosog bo' supaya aku makahinang hinangku. Magsukul aku ni iya sabab tabistana aku patut pangandolan, ati kawakilan aku e'na maghinang ma iya."
                            },
                            {
                                "text": "Kawakilan aku e'na minsan iya bay pah'llinganku pangkal ma tahun palabay, minsan bay tala'atku saga a'ana maka abisa bay pangala'ugku ma sig\u0101m. Daipara kina'ase'an aku e'na sabab ma waktu he' halam gi' aniya' bay pangandolku ma iya, angkan aku a'awam in bay kahinanganku in\u0101n ala'at."
                            },
                            {
                                "text": "Pinalabi e' Pangh\u016b'tam lasana maka ase'na ma aku, maka tinabang aku e'na bo' pas\u014dng pangandolku. Tinabang isab aku angalasa pagkahiku. Suku'tam asal kah\u0101pan ina'an-i bang kitam parakayu' ni si Isa Al-Masi.  "
                            },
                            {
                                "text": "  B'nnal kabtangan itu, subay tinaima' to'ongan, ya yuk-i, \u201cIn si Isa Al-Masi bay pi'itu ni dunya bo' supaya puwasanna saga a'a dusahan min hukuman dusa.\u201d Bang takdil ni a'a dusahan, halam aniya' paliyu min aku."
                            },
                            {
                                "text": "Sag\u014d' minsan buwatt\u0113' paldusahanku, bay aku kina'ase'an to'ongan e' Tuhan ati niampun aku e'na. Pina'nda'an e' si Isa katuyu'na ma saga a'a dusahan, angkan aku bay imananna to'ongan minsan aku dusahan labi min kamemon. Manjari aku itu sali' suntu'an ma saga a'a magkahagad ma iya ma llaw sin\u014dng sampay binuwanan kallum kakkal ni kasaumulan."
                            },
                            {
                                "text": "Magmahaldika' kitam ma Tuhan dakayu'-kayu', ya Sultan ni kasaumulan. Mbal iya magkamatay, mbal iya ta'nda' e' manusiya'. Wajib iya pinudji salama-lama. Amin.  "
                            },
                            {
                                "text": "  Timuti, anakta ka. Pangandolku na ma ka'a panoho'an itu, ya magtaluwa' asal maka palman Tuhan, ya bay binowahan ka'a e' saga a'a magbobowa palman. Isbatun to'ongan kabtangan palman itu bo' ah\u0101p e'nu angatu ma ai-ai ala'at."
                            },
                            {
                                "text": "Pahogotun pangandolnu ma si Isa Al-Masi. Paisbat ka bo' halam aniya' dusa tahinangnu ya makasasaw pikilannu. Sabab aniya' saga a'a mbal ameya' ma pikilan alanu', ya angkan magka'at pangandol sig\u0101m ma Tuhan."
                            },
                            {
                                "text": "Buwatt\u0113' si Himinus maka si Iskandar maka kasehe'an lagi'. Bay na sig\u0101m tukbalanku ni pang'ntanan nakura' saitan supaya sig\u0101m amint\u0101ng ati bo' pahali amah'lling pangkal ni Tuhan.    "
                            }
                        ]
                    },
                    {
                        "verses": [
                            {
                                "text": "    Ya itu saga pamituwaku: in kitam bebeya'an si Isa subay anabbut Tuhan, subay angamu' tabang ni iya maka magsarang-sukul. Subay kitam angamu'-ngamu' ma pasal a'a kamemon,"
                            },
                            {
                                "text": "ma pasal saga sultan maka a'a kamemon taga-kapatut magparinta bo' supaya asannang maka ahantap paglahattam, samantala' kitam magmat\u0101w ma Tuhan min addat-tabi'at asaltun."
                            },
                            {
                                "text": "Landu' ah\u0101p bang buwatt\u0113' bowahantam, makasulut atay Tuhan ya Manglalappas."
                            },
                            {
                                "text": "Ya kabaya'an Tuhan itu, in manusiya' kamemon subay lappasan min hukuman dusa maka subay ata'uwan pandu' kasab'nnalan."
                            },
                            {
                                "text": "Sabab dakayu' du Tuhan, maka dakayu' du isab magpa'llot ma Tuhan maka manusiya' amapagkah\u0101p sig\u0101m, ya na si Isa Al-Masi pagkahita manusiya'."
                            },
                            {
                                "text": "Bay paglilla'na kallumna pangal'kkat bangsa manusiya' min paldusahan sig\u0101m. Manjari, pagka amatay si Isa ma waktu bay asal pangangganta' e' Tuhan, minn\u0113' tatuman bang ai ya kabaya'an Tuhan ma manusiya'."
                            },
                            {
                                "text": "Ya na itu sababna angkan aku kawakilan e' Tuhan, sin\u014d' amandu' ma saga a'a ngga'i ka bangsa Yahudi, supaya sig\u0101m nasihatanku pasal pangandol ma si Isa Al-Masi maka pasal pandu' kasab'nnalan. B'nnal sadja ya pah'llingku itu, mbal aku magputing!  "
                            },
                            {
                                "text": "  Maingga-maingga aniya' saga jama'a si Isa magtipun, ya kabaya'anku in kal'llahan subay angamu'-ngamu' ni Tuhan magatay pote', hinabu sig\u0101m anangga ma halam aniya' ka'astol atawa paglugat sig\u0101m ni sai-sai."
                            },
                            {
                                "text": "Kabaya'anku isab subay ahantap bowahan saga d'nda bang takdil ni pan'mmek. Ya kalingkat sig\u0101m subay aganta'. Bu'un sig\u0101m subay nihatul sag\u014d' da'a sakit pina'alti. Subay sig\u0101m da'a magbulawan atawa magmussa' atawa mags'mmek ahalga'."
                            },
                            {
                                "text": "Ya makalingkat sig\u0101m saga kahinangan ah\u0101p. T\u014dp asal itu ma saga d'nda ya magpina'in in sig\u0101m magtata'at ma Tuhan.  "
                            },
                            {
                                "text": "  Saga d'nda isab subay akale sadja bang ninasihatan, maka subay angaku pinandu'an."
                            },
                            {
                                "text": "Mbal tugutanku saga d'nda magnasihat atawa magmanda ma l'lla. In d'nda subay hal akale bang ma palhimpunanbi."
                            },
                            {
                                "text": "Sabab si Mbo' Adam bay pinapanjari dah\u016b e' Tuhan bo' yampa si Sitti Hawa."
                            },
                            {
                                "text": "Maka ngga'i ka si Adam ya bay ka'akkalan e' nakura' saitan. D'nda ya bay ka'akkalan, maka d'nda ya bay angalanggal sara' Tuhan."
                            },
                            {
                                "text": "Malaingkan lappasan du saga d'nda ma paganak bang pa'in tinuyu'an e' sig\u0101m pangandol ma Tuhan, maka lasa sig\u0101m ma a'a, maka kasussi pangatayan sig\u0101m. Addat-tabi'at sig\u0101m isab subay ahantap na pa'in.    "
                            }
                        ]
                    },
                    {
                        "verses": [
                            {
                                "text": "    B'nnal kabtangan itu, ya yuk-i, \u201cBang a'a angangut pinat'nna' magmak\u014dk ma saga jama'a si Isa, ah\u0101p pangangutna.\u201d"
                            },
                            {
                                "text": "Subay halam aniya' la'at atawa s\u0101' pan\u0101'an a'a magmak\u014dk. Subay dakayu' du h'ndana, subay iya ahantap ma ai-ai hinangna, subay ah\u0101p pikilanna maka ah\u0101p addatna. Bang aniya' peh\u0113' ni luma'na subay pa'iddana to'ongan. Subay iya apanday isab amandu' ma saga sehe'na."
                            },
                            {
                                "text": "Subay iya ngga'i ka a'a maglalango. Subay iya mbal ab'ngngis sag\u014d' subay ah\u0101p bowahanna ni kamemon. Subay iya mbal pangalulugat, subay mbal napsuhan ma pilak."
                            },
                            {
                                "text": "Subay ah\u0101p e'na angahatul anak-h'ndana, maka in iya baranna subay pinagaddatan e' panganakna. Panoho'anna isab subay bineya' e' sig\u0101m."
                            },
                            {
                                "text": "Sabab bistahunbi, bang a'a pinat'nna' nakura' bo' mbal ata'u angahatul ma anak-h'ndana, buwattingga e'na angahatul katimukan saga a'a suku' Tuhan?"
                            },
                            {
                                "text": "Bang a'a s\u014dd baha'u ni si Isa Al-Masi mbal iya makajari pinat'nna' nakura' sabab mbal gi' ahogot pangandolna, gana-gana palanga atayna ati pinat'kkahan iya hukuman, buwat bay hukuman ma nakura' saitan."
                            },
                            {
                                "text": "Sag\u014d' ya a'a pinat'nna' pagmak\u014dkan subay pinagaddatan asal e' saga a'a ngga'i ka jama'a si Isa. Sababna, bang iya ganta' tas\u0101' e' sig\u0101m, gana-gana iya tabowa e' sasat nakura' saitan.   "
                            },
                            {
                                "text": "    Na, in pasal a'a pinat'nna' magtatabang ma katimukanbi saga jama'a si Isa Al-Masi, subay asaltun addat-tabi'at sig\u0101m, maka subay sig\u0101m mbal magduwa-d'lla'. Subay sig\u0101m mbal maglalango maka subay mbal napsuhan ma s\u012bn."
                            },
                            {
                                "text": "Subay sig\u0101m patotog magatay pote' ma pandu' kasab'nnalan ya bay pamata'u e' Tuhan pasal si Isa Al-Masi."
                            },
                            {
                                "text": "Subay sig\u0101m sinulayan dah\u016b, jari bang kapandogahan na in addat sig\u0101m ah\u0101p, makajari na sig\u0101m pinat'nna' magtatabang ma saga nakura'.  "
                            },
                            {
                                "text": "  Damikiyanna h'nda sig\u0101m, subay ah\u0101p isab addat-tabi'at sig\u0101m maka subay mbal biyaksa angalituhan suli-suli. Subay isab mbal angand\u016bl ma napsu sig\u0101m, maka subay kapangandolan ma ai-ai indaginis."
                            },
                            {
                                "text": "Saga a'a pinat'nna' magtatabang itu subay dakayu' du h'ndana maka subay ah\u0101p e'na angahatul anak-h'ndana maka sasuku ma okomanna."
                            },
                            {
                                "text": "Jari bang ah\u0101p e' saga a'a magtatabang itu maghinang kahinangan sig\u0101m, pinaheya du \u014dn sig\u0101m, ati makatawakkal sig\u0101m amissala ma pasal pangandol ni si Isa Al-Masi.   "
                            },
                            {
                                "text": "    Na, Timuti, buwattitu panulatku ma ka'a sabab angasa aku pasa'ut pi'ilu."
                            },
                            {
                                "text": "Sag\u014d' bang aku tinaggahan, kata'uwannu du min sulat itu bang buwattingga bowahan saga a'a ma deyom okoman Tuhan, hatina ma palhimpunanbi saga a'a suku' Tuhan ya kakkal salama-lama. In palhimpunan ilu ibarat papagan maka h\u0101g ya pasangdolan pandu' kasab'nnalan itu."
                            },
                            {
                                "text": "Halam aniya' kalu-kaluna, alalom sidda pandu' agamatam, pandu' pasal si Isa Al-Masi ya bay halam kinata'uwan, sag\u014d' pinata'u na e' Tuhan.  Bay iya palahil pi'itu magpabaran manusiya', sinaksi'an iya e' R\u016b Sussi in iya a'adil. Ta'nda' iya e' ba'anan mala'ikat. Pinagnasihat iya ni palbangsahan kamemon, pinagkahagad iya e' saga a'a ma kaluha'an dunya. Tabowa iya pa'angkat ni kasahaya'an sulga'.    "
                            }
                        ]
                    },
                    {
                        "verses": [
                            {
                                "text": "Pasti' asal pamissala R\u016b Tuhan ma pasal waktu sin\u014dng. Yukna aheka a'a ang'bba min pamogbog sig\u0101m ma pandu' kasab'nnalan bo' angisbat ma saitan putingan, maka ameya' isab ma pandu' bay minn\u0113'."
                            },
                            {
                                "text": "Saga pandu' itu pinalatun e' saga a'a pangangakkal, ya mbal ata'u magsusun sabab abengkok itikad sig\u0101m."
                            },
                            {
                                "text": "Bang ma pandu' saga a'a itu, dusahan kono' sasuku magh'nda atawa magh'lla, maka aniya' kono' pagkakan mbal manjari kinakan. As\u0101' to'ongan pandu' buwatt\u0113' sabab in pagkakan itu bay pinapanjari e' Tuhan, angkan patut nihalal maka pinagsukulan e' sasuku magkahagad maka makata'u pandu' b'nnal."
                            },
                            {
                                "text": "Ah\u0101p asal kamemon bay pinapanjari e' Tuhan, angkan subay taima'ta sadja bang pa'in amu'anta pagsukulan ni iya."
                            },
                            {
                                "text": "Halal kinakanta kamemon ma sabab lapal Tuhan maka ma sabab pagsukulta isab.   "
                            },
                            {
                                "text": "    Na, Timuti, bang pamandu'nu saga pituwaku itu ni saga dauranakanta angandol ma si Isa Al-Masi, ah\u0101p hinangnu. Akosog isab imannu ma sabab lapal agamatam ya pamalutannu, maka ma sabab pandu' kasab'nnalan ya pameya'annu."
                            },
                            {
                                "text": "Sag\u014d' da'a ka angikut ma saga kissa-kissa nsa'-bidda', ya halam aniya' kap\u016bsanna. Patanamun akkal-pikilannu bo' taptap ah\u0101p pameya'nu ma kabaya'an Tuhan."
                            },
                            {
                                "text": "Bang baranta ya pakosogta, aniya' du kagunahanna minsan mbal aheya. Sag\u014d' bang pakosogta pangandolta tudju ni Tuhan supaya tabeya'ta kabaya'anna, aheya to'ongan kagunahanna. Sabab minn\u0113' kita tabowa ni kah\u0101pan, ngga'i ka hal ma dunya \u012btu, sampay isab ma dunya dakayu'.  "
                            },
                            {
                                "text": "  B'nnal kabtangan itu, wajib ni'isbat kamemon."
                            },
                            {
                                "text": "Ya angkan kitam magsangs\u0101' na pa'in maka magtuyu' na pa'in magnasihat, sabab pangasahantam Tuhan kakkal salama-lama. In iya isab angalappas ma manusiya' kamemon min hukuman dusa, labi-luba'na saga a'a magkahagad ma iya.  "
                            },
                            {
                                "text": "  Manjari, Timuti, pandu'in pah\u0101p maka soho'un bineya' saga panoho'an itu."
                            },
                            {
                                "text": "Da'a ka aiya' amandu' minsan aniya' amareyo'-deyo' ka'a ma sabab abata' lagi' ka. Sag\u014d' subay ah\u0101p bowahannu kamemon bo' ka manjari panunuran e' saga a'a angandol mailu ma si Isa Al-Masi. Subay ah\u0101p kaul-pi'ilnu, subay alasa ma pagkahinu, subay akosog pangandolnu ma Tuhan, maka subay halam aniya' la'at ma deyom pikilannu."
                            },
                            {
                                "text": "Sat'ggolku mbal gi' makapi'ilu, patuyu' ka amassa min Kitab sakahaba' waktu kapagtipunbi saga jama'a si Isa. Patuyu' ka anganasihat maka amandu'an sig\u0101m."
                            },
                            {
                                "text": "Da'a haman-hamanun kapandayannu, ya bay min R\u016b Sussi. Kapandayan itu bay pamuwan ka'a ma waktu palabay, pagka aniya' lapal min Tuhan bay binissala ma pasalnu, maka ka'a bay pinat'nna'an tangan e' saga pagmatto'ahan.  "
                            },
                            {
                                "text": "  Hinangun kamemon ya pamahinang ka'a ma deyom sulat itu. Patukid ka to'ongan, bo' supaya ta'nda' e' a'a kamemon ah\u0101p kas\u014dngannu."
                            },
                            {
                                "text": "Kamaya'-maya' ka ma barannu sampay ma pamandu'nu. Hinangun na pa'in ai-ai panoho'anku itu ma ka'a. Sabab bang itu pagtuyu'annu, ngga'i ka hal ka'a ya lappasan min hukuman dusa, sag\u014d' sasuku akale ma lapalnu.    "
                            }
                        ]
                    },
                    {
                        "verses": [
                            {
                                "text": "    Da'a ka amah'llingan l'lla aumul gi' min ka'a. Bang saupama aniya' pamandu'nu ma iya, palunukun bissalanu buwat e'nu amissala ni mma'nu lissi. Saga l'lla abata' lagi', bistahun sali' danakannu."
                            },
                            {
                                "text": "Saga d'nda aumul min ka'a, pagaddatin buwat ka-e'nu ma ina'nu lissi. Saga d'nda abata' lagi', pagaddatin sig\u0101m buwat danakannu isab, ma halam aniya' pikilannu sadd\u012b tudju ni sig\u0101m.  "
                            },
                            {
                                "text": "  Na, in pasal saga d'nda abalu angandol ma si Isa Al-Masi, ya halam taga-kampung amatuntul sig\u0101m, pagaddatin sig\u0101m."
                            },
                            {
                                "text": "Sag\u014d' bang balu d'nda aniya' anakna atawa mpuna, anak-mpuna he' subay magka'inagonan kamatto'ahan sig\u0101m. Bainat ko' in\u0101n in sig\u0101m magta'at sab'nnal-b'nnal ni Tuhan, ati katungbasan e' sig\u0101m bay kamale'an matto'a sig\u0101m atawa mbo' sig\u0101m angipat sig\u0101m tagna'. Jari bang buwatt\u0113' hinang sig\u0101m, kasulutan Tuhan."
                            },
                            {
                                "text": "Saguw\u0101' bang balu d'nda karangan-danganan, halam to'ongan aniya' angupiksa' iya, Tuhan sadja ya kaholatanna. Angamu'-ngamu' na pa'in iya ni Tuhan, mikitabang isab ma iya llaw-sangom."
                            },
                            {
                                "text": "Sag\u014d' bang aniya' balu d'nda hal angand\u016blan napsu baranna, sapantun iya a'a amatay minsan masi gi' allum baranna."
                            },
                            {
                                "text": "Pasampayun pamandu'ku itu ni saga bebeya'an si Isa mailu, supaya halam aniya' pagsababan pan\u0101'an a'a ma sig\u0101m."
                            },
                            {
                                "text": "Sag\u014d' bang aniya' a'a mailu mbal bilahi amahilala' lahasiya'na, ya lagi'na bang mbal amahilala' a'a ma okomanna, a'a in\u0101n ang'bba na min pandu' ya pagkahagarantam, maka akalap gi' dusana min a'a mbal angandol ma Tuhan.  "
                            },
                            {
                                "text": "  Na, bang takdil ni pagsusulatan balu d'nda, ya patut nilapay bang d'nda ta'abut nnomp\u016b' tahun umulna, maka balu halam bay magh'lla ni sadd\u012b."
                            },
                            {
                                "text": "Ya patut nilapay, bang balu abantug ma sabab hinangna ah\u0101p, buwat pami'atna ma panganakna, pamahilala'na ma saga a'a makani-luma'na, maka areyo' pangatayanna angayuput saga pagkahina suku' Tuhan. Subay d'nda anabang saga a'a taluwa' kasusahan, maka atuyu' isab angahinang kah\u0101pan indaginis. Ya na ina'an ginis balu ya taluwa' sinulat.  "
                            },
                            {
                                "text": "  Sag\u014d' bang balu d'nda abata' gi', da'a sig\u0101m lapayun ma deyom pagsulatan ilu, sabab aluhay apinda pikilan sig\u0101m. Bang sig\u0101m t'kkahan baya' magh'lla, ang'bba du sig\u0101m min paghinang sig\u0101m ma Al-Masi."
                            },
                            {
                                "text": "Jari makarusa sig\u0101m pagka mbal na taisbat bay janji' sig\u0101m ni Tuhan tagna' kabalu sig\u0101m."
                            },
                            {
                                "text": "Gana-gana sig\u0101m angalisu' maghinang, ati pabiyaksa sig\u0101m angalatag kaluma'an. Maka ngga'i ka isab hal e'-i, sabab tagihan sig\u0101m maglituhan suli-suli ma pasal a'a kasehe'an. Palamud sig\u0101m ma palkala' ngga'i ka suku' sig\u0101m, maka pinagsuli-suli na pa'in e' sig\u0101m ya mbal wajib binissala."
                            },
                            {
                                "text": "Bang ma aku, ah\u0101p lagi' bang saga balu masi gi' abata' magh'lla pab\u012bng maka maganak maka angahatul deyom luma' sig\u0101m. Manjari halam aniya' la'at tabissala e' saga bantatam ma pasalan kitam magpangandol ma si Isa Al-Masi."
                            },
                            {
                                "text": "Angkan buwattitu pamandu'ku, sabab aniya' saga balu pataikut na min Tuhan bo' ameya' ma nakura' saitan."
                            },
                            {
                                "text": "Sag\u014d' bang d'nda bebeya'an si Isa taga-lahasiya' balu d'nda, ya d'nda in\u0101n subay angupiksa' iya. Mbal manjari pinaupiksa' e'na ma saga Almasihin kasehe'. Sarang ma sig\u0101m amahilala' saga d'nda balu ya halam to'ongan aniya' magka'inagonan sig\u0101m.  "
                            },
                            {
                                "text": "  Na, in pasal saga matto'a ya ah\u0101p pamatuntul sig\u0101m ma ka'am jama'a si Isa Al-Masi ilu, patut tungbas sig\u0101m nilipat duwa. Labi-labi gi' isab bang matto'a amuspusan kosogna magnasihat maka magpandu'."
                            },
                            {
                                "text": "Sabab tasulat asal ma deyom Kitab, ya yuk-i, \u201cDa'a sampongunbi bowa' sapi' pasalta' anganggisa' pai.\u201d Maka aniya' isab ayat Kitab dakayu', ya yuk-i, \u201cBang a'a sin\u014d' maghinang, patut iya tinambahan.\u201d"
                            },
                            {
                                "text": "Bang saupama aniya' anuntutan dakayu' matto'abi, da'a magt\u016by asipunbi tuntut e'. Subay aniya' duwangan atawa t'llungan ya makasaksi' ma dusana."
                            },
                            {
                                "text": "Bang aniya' ganta' makarusa, bi'atunbi a'a in\u0101n ma pang'nda' saga bebeya'an si Isa kamemon, bo' supaya amint\u0101ng a'a kasehe'an maka tin\u0101w isab anunuran a'a bay makarusa he'.  "
                            },
                            {
                                "text": "  Timuti, saksi'ku Tuhan maka si Isa Al-Masi maka saga mala'ikat asussi, soho'ta ka to'ongan angisbat ai-ai ya panoho'anku ka'a ma deyom sulat itu. Da'a ka amapagbidda' ma a'a minsan sai. Ai-ai hinangnu da'a ka angandapitan dangan ma saukat kalasahannu."
                            },
                            {
                                "text": "Da'a ka magdai'-dai' amene' a'a nihinang pagmak\u014dkan ma palhimpunanbi. Tandingun dah\u016b bo' kinata'uwan addat-tabi'atna. Da'a ka palamud ma dusa a'a kasehe'an. Pahalli' ka ma barannu bo' asaltun kaul-pi'ilnu.  "
                            },
                            {
                                "text": "  Da'a hal bohe' ya inumnu, sag\u014d' anginum ka isab dangkuri' binu-anggul panambal b'ttongnu, sabab maumu ka magsaki-saki.  "
                            },
                            {
                                "text": "  Aniya' saga a'a ta'nda'an di-na paldusahan sig\u0101m, maka kata'uwanta in sig\u0101m taga-dusa angkan sig\u0101m tantu nihukum ma sinos\u014dng. Aniya' isab saga a'a kasehe'an mbal magt\u016by ta'nda' dusa sig\u0101m. Subay waktu sin\u014dng bo' yampa kinata'uwan."
                            },
                            {
                                "text": "Damikiyanna isab aniya' saga hinang atampal magt\u016by kah\u0101pna, maka aniya' isab saga hinang mbal magt\u016by kinata'uwan. Sag\u014d' minsan buwatt\u0113', mbal katapukan, kinata'uwan du ma sinos\u014dng.   "
                            }
                        ]
                    },
                    {
                        "verses": [
                            {
                                "text": "Sasuku banyaga' magpangandol ma si Isa subay magaddat to'ongan ma saga a'a ya tag-dapu sig\u0101m, bo' supaya halam aniya' makapah'lling la'at ma Tuhan, atawa makasoway pandu' ya pameya'antam."
                            },
                            {
                                "text": "Bang banyaga' pinagdapuhan e' pagkahi bebeya'an si Isa, subay mbal kinulangan pagaddatna ma saukat magdanakan sig\u0101m ma deyoman Al-Masi. Ah\u0101p lagi' bang banyaga' in\u0101n amah\u0101p hinangna, ma sabab a'a paghinanganna he' pagkahina bebeya'an si Isa, a'a isab asal kalasahanna. Ya itu subay pamandu'nu ma kasehe'annu ilu: soho'un sig\u0101m ameya' to'ongan.   "
                            },
                            {
                                "text": "    Bang aniya' mailu magpandu', bo' sadd\u012b pamandu'na min pandu' kasab'nnalan bay min Pangh\u016b'tam si Isa Al-Masi, maka bang sadd\u012b isab min pandu' ya amowa kitam maghinang kabaya'an Tuhan,"
                            },
                            {
                                "text": "na, hal magmalangkahi a'a in\u0101n maka halam aniya' kata'uwanna. Ya sadja kabaya'anna subay magpayod maka magsu'al pasal saga kabtangan. Ya kamaujuranna aniya' maglindi-lindihan, aniya' magpanganjawab, aniya' maghimumungan ala'at, aniya' magtuna' nsa'-bidda'."
                            },
                            {
                                "text": "Jari magsagga' na pa'in saga a'a itu. Asagut deyom pikilan sig\u0101m, maka mbal na tasilang e' sig\u0101m pandu' kasab'nnalan. Ma pangannal sig\u0101m, bang sig\u0101m magagama magdaya du sig\u0101m.  "
                            },
                            {
                                "text": "  B'nnal isab, aheya untungta bang kita magsukul sadja ma ai-ai pangangganta' kita."
                            },
                            {
                                "text": "Kita itu ma waktu kalahilta, aniya' bah\u0101' bay bowata ni deyom dunya itu? Halam aniya'. Damikiyanna bang kita amatay, halam aniya' tabowata peh\u0113'."
                            },
                            {
                                "text": "Angkanna kita subay mbal anawad. Bang pa'in aniya' napakata maka pan'mmekta, sarang na ko' he'."
                            },
                            {
                                "text": "Sag\u014d' saga a'a bilahi magkarayahan, aluhay tabowa sinasat magdusa. Tajallat sig\u0101m e' ba'anan napsu ma karupangan indaginis ya amaka'at sig\u0101m, ati ya kamattihanna magmula du sig\u0101m ma dunya \u012btu sampay ma dunya dakayu'."
                            },
                            {
                                "text": "Sabab napsuta ma alta' ya po'onan la'at kaginisan kamemon ya nihinang e' manusiya'. Aniya' isab saga a'a napsuhan ma alta', ati minn\u0113' sig\u0101m ang'bbahan pangandol sig\u0101m ma si Isa Al-Masi. Ya kamaujuranna ahansul pangatayan sig\u0101m e' ba'anan kasusahan ya pat'kka ni sig\u0101m.   "
                            },
                            {
                                "text": "    Saguw\u0101' ka'a, Timuti, a'a tapene' e' Tuhan, patala ka min kala'atan in\u0101n kamemon. Tukirin kaul-pi'il abontol maka pangisbat ni Tuhan, maka pangandol ma Al-Masi, maka lasa ma pagkahinu. Pahantapun bowahannu minsan ma sai, maka imanin ai-ai tum'kka ni ka'a."
                            },
                            {
                                "text": "Puspusin kosognu ameya' ma Al-Masi, maka angutun kallum kakkal ya anatas ni kasaumulan, sabab ya na ilu po'onanna ya angkan ka'a-i niabbit e' Tuhan. Entomun bay kapagsab'nnalnu ma alopan saga saksi' aheka, hatina in ka'a angandol to'ongan ma si Isa Al-Masi."
                            },
                            {
                                "text": "Aniya' itu pamituwaku ma ka'a ma pang'nda' Tuhan, ya amuwan napas ma binangsa kamemon, maka ma pang'nda' si Isa Al-Masi, ya bay atawakkal magpasab'nnal ma alopan gubnul Puntus Pilatu pasal pangandol ma Tuhan. Buwattitu pamituwaku:"
                            },
                            {
                                "text": "hinangun kamemon ya pamahinang ka'a e' Tuhan, ma halam aniya' s\u0101'na atawa la'atna pan\u0101'an iya. Hinangun to'ongan sampay ta'abut waktu kabalik Pangh\u016b' Isa Al-Masi pi'itu ni dunya."
                            },
                            {
                                "text": "Bang ta'abut na waktuna, pinapi'itu du iya pabalik e' Tuhan, ya jukup asal barakatna, maka tunggal isab magbaya' ma kamemon. Sultan asal iya ma kasultan-sultanan kamemon, Pangh\u016b' isab ma kapangh\u016b'-pangh\u016b'an kamemon."
                            },
                            {
                                "text": "Hal iya mbal magkamatay. Pa'ataganna asal deyom sahaya ya mbal tasekot e' manusiya'. Halam aniya' bay maka'nda' iya ma waktu palabay, maka halam du aniya' maka'nda' iya ma sin\u014dng. Wajib iya mahaldika'tam, maka ma iya asal barakat sampay ni kasaumulan. Amin.  "
                            },
                            {
                                "text": "  Na, in pasal saga a'a mailu taga-karaya, soho'un sig\u0101m da'a magmalangkahi ma sabab karaya sig\u0101m ma deyom dunya itu. Subay sig\u0101m mbal angandol ma pangalta' sig\u0101m sabab mbal du kakkal. Subay Tuhan ya pasangdolan sig\u0101m, sabab magmura e'na amuwan ai-ai makalasig pangatayantam."
                            },
                            {
                                "text": "Pandu'in isab saga a'a ilu subay maghinang kah\u0101pan ma pagkahi sig\u0101m. Ya karaya sig\u0101m subay kahinangan ah\u0101p. Subay sig\u0101m hilas amuwan ma sasuku taluwa' kasusahan."
                            },
                            {
                                "text": "Bang itu nihinang e' sig\u0101m, sali' aniya' alta' tatau' e' sig\u0101m ma deyom sulga' panantuhan sig\u0101m ma waktu sin\u014dng. Jari makasambut du sig\u0101m kallum b'nnal, hatina kallum kakkal.  "
                            },
                            {
                                "text": "  Na, Timuti, amay-amay, tau'un pahogot saga pandu' bay pangandol ma ka'a. Tangkisin bissala ya mbal makasulut atay Tuhan, maka saga pagpayod halam aniya' gunana. Ni\u014dnan ko' itu pangita'u e' a'a kasehe'an, sag\u014d' ngga'i ka."
                            },
                            {
                                "text": "Sabab aniya' saga a'a magpina'in in sig\u0101m bay kaniya'an pangita'u ina'an-i, sag\u014d' minn\u0113' sig\u0101m tabowa pasiha' min pandu' b'nnal ya pam'nnalantam.   Mura-murahan, bang pa'in ka'am kamemon pinaniya'an tatabangan e' Tuhan.  Wassalam      "
                            }
                        ]
                    }
                ]
            },
            {
                "names": [
                    "II Timothy"
                ],
                "usfm_id": "II Timothy",
                "abbreviation": "2Tim",
                "chapters": [
                    {
                        "verses": [
                            {
                                "text": "Sulat itu min aku, si Paul. Kawakilan aku e' si Isa Al-Masi sabab min kabaya'an Tuhan, sin\u014d' magnasihat ni saga a'a pasal kallum kakkal ya bay paljanji'an Tuhan ma sasuku parakayu' ma si Isa Al-Masi.  "
                            },
                            {
                                "text": "  Pasampayku sulat itu ni ka'a, Timuti. Sali' ka anakku kinalasahan. Mura-murahan, bang pa'in ka pinaniya'an tatabangan maka kasannangan deyom atay e' Mma'ta Tuhan maka Pangh\u016b'ta si Isa Al-Masi. Bang pa'in ka kina'ase'an isab.  "
                            },
                            {
                                "text": "    Magsukul aku ni Tuhan, ya paghinanganku. Maghinang na pa'in aku ma iya ma abontol itikadku, buwat bay paghinang kamatto'ahanku ma masa awal e'. Magsukul aku ni Tuhan ma sababnu, Timuti, pagka taentomta ka ma waktu kapangarapku ni Tuhan llaw maka sangom."
                            },
                            {
                                "text": "Bang taentomku bay panangisnu ma waktu katulakku, landu' aku bilahi mag'nda' maka ka'a pabalik supaya aku kin\u014dgan to'ongan."
                            },
                            {
                                "text": "Taentomku isab kapangandolnu sab'nnal-b'nnal ma si Isa Al-Masi, buwat bay pangandol mbo'nu d'nda si Loyda maka bay pangandol ina'nu si Yunis. Tatantuku isab in ka'a taga-pangandol buwatt\u0113'."
                            },
                            {
                                "text": "Ya itu po'onna angkan ka paentomanku pasal kapandayan bay pamuwan ka'a e' Tuhan, waktu kapat'nna'ku tanganku ma ka'a. Pajatuhun kapandayannu ilu"
                            },
                            {
                                "text": "sabab ngga'i ka t\u0101w ya pamah\u014dp Tuhan ma pangatayantam, sag\u014d' kawasa, maka lasa ma pagkahi, maka pamaggat napsu.  "
                            },
                            {
                                "text": "  Da'a ka aiya' magsab'nnal ni a'a pasal Pangh\u016b'tam si Isa Al-Masi. Da'a ka isab aiya' ma pasalku, pagka aku ma deyom kalabusu itu ma sabab pameya'ku ma Al-Masi. Sag\u014d' maglilla' sadja ka ameya'an aku anandalan kasigpitan ma sabab lapal ah\u0101p pasal si Isa Al-Masi. Pinakosog du ka e' Tuhan bo' kasandalannu."
                            },
                            {
                                "text": "Lappasan na kitam e'na min hukuman dusa, tapene' kitam bo' kitam tahinang a'a suku'na. Ngga'i ka ko' itu tungbas ma sabab aniya' bay hinangtam ah\u0101p, sag\u014d' ma sabab aniya' lasana maka ase'na tudju ni kitam. Ya asal mohotna ma halam gi' tapapanjari dunya, in kitam manusiya' asal kalasahanna maka ka'ase'anna sabab min kahinangan si Isa Al-Masi."
                            },
                            {
                                "text": "A'awam kitam tagna' sag\u014d' pinabukis na ma buwattina'an, sabab makapi'itu na ni dunya si Isa Al-Masi, ya Manglalappas. Taga'os e'na kosog kamatay ati kaniya'an kitam kallum kakkal ni kasaumulan luwas min lapal ah\u0101p.  "
                            },
                            {
                                "text": "  Kawakilan aku e' Tuhan, sin\u014d' magnasihat maka magpandu' lapal ah\u0101p."
                            },
                            {
                                "text": "Ya na itu sababna angkan aku katiksa'an ma deyom kalabusu itu, sag\u014d' mbal aku aiya' sabab kata'uwanku du bang sai ya pangandolanku. Maka tatantuku isab in iya makakole' anganjagahan kamemon bay pangandolna ma aku, sampay ta'abut llaw pabalikna ni dunya.  "
                            },
                            {
                                "text": "  Isbatun to'ongan saga pandu' b'nnal bay pamandu'ku ma ka'a. Panunurin pah\u0101p. Pahogotun pangandolnu ma si Isa Al-Masi maka kalasahin isab pagkahinu, pagka si Isa Al-Masi ya parakayu'antam sali'-sali'."
                            },
                            {
                                "text": "Tau'un pandu' ah\u0101p ya bay pangandol Tuhan ma ka'a, pagka ka tinabang e' R\u016b Sussi, ya pat'nna' ma deyom ataytam.  "
                            },
                            {
                                "text": "  Kata'uwannu, Timuti, bay aku siniya-siya e' saga bebeya'an si Isa ma lahat Asiya itu, sampay e' si Pigilus maka si Hermogen."
                            },
                            {
                                "text": "Saguw\u0101' mura-murahan bang pa'in disi Onesepor magtai'anak kina'ase'an e' Tuhan, sabab araran iya bay amalasig pangatayanku. Halam iya bay aiya' anibaw aku minsan aku ma deyom kalabusu."
                            },
                            {
                                "text": "Sag\u014d' pagt'kkana pi'itu ni da'ira R\u014dm, magt\u016by pinuspusan e'na kosogna amiha aku sampay aku tab\u0101kna na."
                            },
                            {
                                "text": "Mura-murahan, bang pa'in iya kina'ase'an e' Tuhan ma llaw kabalik si Isa Al-Masi pi'itu angahukum manusiya'. Kata'uwannu du bang buwattingga bay katabang si Onesepor itu ma aku, waktu kamah\u0113'ku gi' ma da'ira Epesos e'.   "
                            }
                        ]
                    },
                    {
                        "verses": [
                            {
                                "text": "Manjari ka'a Ot\u014d', pakosogun pangandolnu sabab min tatabangan ya pamuwan kitam bebeya'an si Isa Al-Masi."
                            },
                            {
                                "text": "Saga pamandu'ku bay takalenu min aku ma alopan saga saksi' aheka, subay patanggungnu ma saga a'a kapangandolan, a'a ata'u isab amandu'an saga sehe' sig\u0101m."
                            },
                            {
                                "text": "Maglilla' ka ameya'an aku anandalan kasigpitan, supaya ka makasali' ni sundalu ah\u0101p ma deyoman si Isa Al-Masi."
                            },
                            {
                                "text": "Sabab bang a'a magsundalu, mbal iya palamud ma kahinangan saga a'a ngga'i ka sundalu sabab kabaya'anna subay kasulutan nakura'na."
                            },
                            {
                                "text": "Atawa bang a'a bilahi maglomba ma pagdaganan, mbal iya makara'ug bang mbal beya'na aturan paglomba he'."
                            },
                            {
                                "text": "Bang a'a isab magsangs\u0101' maghuma, subay iya parah\u016b ang\u0101' bahagi'na min buwa' huma he'."
                            },
                            {
                                "text": "Tali'un to'ongan saga pamaralilku itu, sabab tinabang du ka e' Tuhan bo' tahatinu to'ongan.  "
                            },
                            {
                                "text": "  Entomun si Isa Al-Masi, tubu' iya si Da'ud maka bay iya pinakallum pab\u012bng min kamatay. Ya na itu lapal ah\u0101p pagnasihatku."
                            },
                            {
                                "text": "Angananam aku kabinasahan ma sabab pagnasihatku lapal ah\u0101p itu, maka itiya' aku tinahan ma deyom kalabusu buwat a'a bay makalanggal sara'. Sag\u014d' minsan tinahan baranku itu, mbal tatahan lapal Tuhan."
                            },
                            {
                                "text": "Manjari maglilla' aku angananam kabinasahan ma sabab saga a'a tapene' e' Tuhan, bo' supaya sig\u0101m parakayu' ni si Isa Al-Masi ati pinaniya'an kasalamatan ma deyom sahaya Tuhan salama-lama."
                            },
                            {
                                "text": "B'nnal sadja saga kabtangan itu, ya yuk-i,  \u201cBang kita bay ameya' ma si Isa ma kamatayna, ameya' du isab ma iya ma kallumna. "
                            },
                            {
                                "text": "Bang kita anandal na pa'in ma deyom kabinasahan, ameya' du kita ma si Isa ang'ntanan pagparinta ma sinos\u014dng. Bang kita amalilu in si Isa ngga'i ka pameya'anta, pinaliluhan du kita isab e'na. "
                            },
                            {
                                "text": "Bang kita mbal at'ttog angandol ma iya, masi du iya kapangandolan sabab mbal to'ongan apinda addatna.\u201d    "
                            },
                            {
                                "text": "    Paentomin saga bebeya'an si Isa mailu pasal pamituwaku itu. Amay-amayin to'ongan sig\u0101m ma pang'nda' Tuhan, s\u014d'un sig\u0101m da'a magsu'al pasal saga kabtangan. Saga pagsu'al itu mbal du makah\u0101p, sag\u014d' amaka'at gom pa'in pangandol saga a'a sasuku makakale iya."
                            },
                            {
                                "text": "Puspusun kosognu amah\u0101p ai-ai hinangnu bo' ka makasulut atay Tuhan. Subay abontol e'nu magnasihat pasal lapal kasab'nnalan, supaya ka mbal aiya' ma sabab hinangnu."
                            },
                            {
                                "text": "Halli'in saga pagbissala karupangan ya mbal makasulut atay Tuhan. Bang a'a palamud ma saga pagbissala buwatt\u0113', ya kamattihanna tabowa sig\u0101m magdusa ati palawak gom pa'in min Tuhan."
                            },
                            {
                                "text": "Ya pandu' saga a'a magbissala karupangan e' ibarat dugsul, palatag na pa'in ma deyom baran sampay alapat kamemonna. Buwatt\u0113' isab saga pamandu' disi Himinus maka si Pilitus."
                            },
                            {
                                "text": "Ka'bbahan e' sig\u0101 pandu' b'nnal. Yuk sig\u0101 in pamakallum saga a'a magpatayan palabay na, angkan halam na aniya' pinakallum ma sinos\u014dng. Jari minn\u0113' aniya' saga a'a mbal na angandol ma si Isa."
                            },
                            {
                                "text": "Sag\u014d' ya pandu' min Tuhan itu apagon asal, sali' dalil papagan luma' mbal tajogjog. Aniya' sulat ma papagan itu, yuk-i, \u201cKinata'uwan e' Tuhan bang sai a'ana.\u201d Aniya' gi' isab sulatna dakayu', yuk-i, \u201cSasuku ah'lling in iya suku' Tuhan, subay bbahanna saga kahinangan ala'at.\u201d  "
                            },
                            {
                                "text": "  Buwattitu pamaralilku ma ka'a, Timuti. Ma deyom luma' aheya ya pat'nna'an a'a dayahan, magginisan kapanyapanna. Aniya' saga pangisihan hinangan bulawan, aniya' isab hinangan pilak. Subay palkala' aheya bo' yampa ginuna saga pangisihan ahalga' itu. Aniya' isab saga pangisihan hinangan kayu atawa tana', makajari ginuna llaw-llaw."
                            },
                            {
                                "text": "Manjari saga bebeya'an si Isa sali' dalil kapanyapan indaginis. Sasuku anussihan di-na min la'at kamemon, tapagguna ma pakaradja'an aheya. Ya angkan iya tapagguna e' Pangh\u016b'na, sabab tasussi deyom atayna maka sakap iya maghinang ai-ai ah\u0101p.  "
                            },
                            {
                                "text": "  Halli'in saga napsu baran ya kabiyaksahan saga onde' baha'u. Ya tuyu'annu subay atay abontol, maka pagiman, maka paglasa, maka kasannangan. Magda'atay ka maka saga a'a angarap ma Pangh\u016b'ta si Isa Al-Masi min deyom atay sussi."
                            },
                            {
                                "text": "Da'a ka palamud ma saga pagjawab karupangan, ya halam aniya' kap\u016bsanna. Kata'uwannu in pagjawab buwattitu tahinang sadja pagbono'."
                            },
                            {
                                "text": "Pagka sosoho'an Tuhan ka, da'a ka maglugat maka sai-sai. Subay ka angah\u0101p maka anabalan a'a kamemon, maka subay ah\u0101p e'nu magpandu'."
                            },
                            {
                                "text": "Bang aniya' ganta' makasagga' pandu'nu, subay ahanunus panambungnu. Kalu sig\u0101m binuwanan pikilan e' Tuhan bo' makab\u0101k pagsusunan, ati tabowa sig\u0101m pata'u ma pandu' kasab'nnalan."
                            },
                            {
                                "text": "Jari angah\u0101p pikilan sig\u0101m pab\u012bng, ati papuwas sig\u0101m min pang'ntanan nakura' saitan, ya bay anganjallat pikilan sig\u0101m bo' ameya' maghinang kabaya'anna.    "
                            }
                        ]
                    },
                    {
                        "verses": [
                            {
                                "text": "    Entomun to'ongan itu, Timuti. Bang s\u014dng na ta'abut masa kahinapusan dunya itu, aheka katiksa'an paniya'."
                            },
                            {
                                "text": "Ya niangut e' saga a'a ma masa ina'an kah\u0101pan di-sig\u0101m sadja, mbal takannal e' sig\u0101m a'a kasehe'an. Napsuhan du sig\u0101m ma pilak, abbuhan sig\u0101m, maka alanga atay sig\u0101m. Amissala sig\u0101m kala'atan ma pagkahi sig\u0101m maka mbal ameya' ma pami'at matto'a sig\u0101m. Mbal sig\u0101m ata'u magsukul, maka landu' sig\u0101m asabul."
                            },
                            {
                                "text": "Mbal sig\u0101m ma'ase' ma sehe' sig\u0101m, mbal isab bilahi magkah\u0101p bang aniya' bay pagsagga'an. Angalimut na pa'in sig\u0101m ma a'a kasehe'an, maka nir\u016blan ai-ai kinanapsuhan baran sig\u0101m. Ab'ngngis sig\u0101m makalandu', maka ab'nsi ma ai-ai ah\u0101p."
                            },
                            {
                                "text": "Mbal sig\u0101m kapangandolan sabab paninipu. Lumandu'an esog sig\u0101m, maka mbal manjari pagmalangkahi sig\u0101m. Bilahi sadja sig\u0101m magh\u0101p palasahan ati halam aniya' baya' sig\u0101m angisbat Tuhan."
                            },
                            {
                                "text": "B'nnal sig\u0101m magagama sag\u014d' halam aniya' p\u016bsna sabab mbal sig\u0101m bilahi pinindahan pangatayan. Oto' halli'in saga a'a buwatt\u0113'.  "
                            },
                            {
                                "text": "  Aniya' isab saga l'lla ma waktu ina'an-i pas\u014dd ni deyom luma' a'a bo' amidjakan saga kar'ndahan magkarupangan. Asasaw pikilan saga d'nda in\u0101n sabab min dusa sig\u0101m, ati abowa-bowa sig\u0101m e' napsu magindaginis."
                            },
                            {
                                "text": "Akale sadja sig\u0101m ma sai-sai amandu', sag\u014d' mbal to'ongan makahati ma pandu' b'nnal."
                            },
                            {
                                "text": "Saga l'lla ya amidjak in\u0101n anagga' asal ma pandu' b'nnal. Asagut deyom pikilan sig\u0101m, maka pangandol sig\u0101m ngga'i ka b'nnal. Ya panunuran sig\u0101m kahinangan disi Jannis maka si Jambes, ya bay anagga' si Musa ma masa awal e'."
                            },
                            {
                                "text": "Saguw\u0101' in pamandu' saga a'a amidjak in\u0101n halam du aniya' kas\u014dnganna. Mbal at'ggol, kinata'uwan du karupangan sig\u0101m e' a'a kamemon, buwat bay karupangan disi Jannis maka si Jambes e'.   "
                            },
                            {
                                "text": "    Samantala' ka'a, Timuti, kata'uwannu du bang ai pamandu'ku maka bang buwattingga kaul-pi'ilku maka bang ai mohotku. Kata'uwannu isab in aku angandol asal ma si Isa. Imananku maka kalasahanku isab saga pagkahiku, maka sandalanku saga kasukkalan."
                            },
                            {
                                "text": "Kata'uwannu du saga kapinjala'an maka kasigpitan bay pat'kka ni aku mah\u0113' ma da'ira Antiyuk maka mah\u0113' ma Ikuni maka ma Listara. Aho', kata'uwannu saga kapinjala'an kamemon bay kasandalanku. Daipara kapuwasan aku e' Pangh\u016b'tam min kasukkalanku in\u0101n kamemon."
                            },
                            {
                                "text": "B'nnal asal, sasuku bilahi ameya' ma kabaya'an Tuhan ma sabab si Isa Al-Masi ya parakayu'anna, tantu sig\u0101m kat'kkahan kapinjala'an."
                            },
                            {
                                "text": "Sag\u014d' saga a'a patila'atun maka saga a'a pangakkal, paruhun na pa'in kahinangan sig\u0101m ala'at. Angalingu sig\u0101m ma sehe' sig\u0101m, maka talingu du isab baran sig\u0101m."
                            },
                            {
                                "text": "Sag\u014d' ka'a, Timuti, patogol ka ameya' ma pandu' b'nnal bay pamandu' ka'a, ya pandu' asal pagkahagarannu to'ongan. Kata'uwannu du bang sai bay amandu'an ka'a."
                            },
                            {
                                "text": "Maka kata'uwannu isab kah\u0101lannu sangay min kariki'-diki'nu sampay ni kaheyanu, bay ka pina'anad asal ma ai-ai tasulat ma deyom Kitab. Ya na ina'an po'onanna angkan ka makapikil anaima' kallum kakkal, ya pamuwan e' Tuhan ma sasuku angandol ma si Isa Al-Masi."
                            },
                            {
                                "text": "Kamemon tasulat ma deyom Kitab in\u0101n bay pinasulat e' Tuhan, ati aheya kagunahanna pamandu' maka pangal\u0101ng saga hinang mbal taluwa', maka pamabontol kas\u0101'an. Aheya isab kagunahanna pamituwa pasal addat-tabi'at ah\u0101p,"
                            },
                            {
                                "text": "supaya ajukup saga a'a sosoho'an Tuhan ma pangita'u maka ma kapandayan. Jari sakap na sig\u0101m maghinang saga hinang ah\u0101p kamemon.   "
                            }
                        ]
                    },
                    {
                        "verses": [
                            {
                                "text": "Na, Timuti, aniya' gi' panoho'anku to'ongan ma ka'a. Saksi'ku Tuhan maka si Isa Al-Masi, ya angahukum manusiya' ma sinos\u014dng, saga a'a masi allum sampay saga a'a magpatayan. Song iya pabalik pi'itu ni dunya amat'nna' pagparintana, angkan buwattitu pangamay-ngamayku ma ka'a."
                            },
                            {
                                "text": "Pagnasihatun lapal Tuhan, anakap ka di-nu minsan ai waktu, kinale ka llingnu atawa mbal. Bang aniya' makahinang kas\u0101'an, bi'atun. Bang aniya' makarusa, l\u0101ngun. Bang aniya' alamma pangandolna ma Tuhan, pakosogun. Patampalun pamandu'nu, maka imanin saga a'a pandu'annu minsan sig\u0101m ahunit pinandu'an."
                            },
                            {
                                "text": "Angkan buwattitu panoho'anku ma ka'a, sabab aniya' waktu ma sinos\u014dng mbal anaima' saga a'a ma pandu' b'nnal. Ya tinurul e' sig\u0101m ai-ai kabaya'an sig\u0101m, ati aheka guru pinatimuk e' sig\u0101m, sasuku amowahan sig\u0101m lling ah\u0101p kinale."
                            },
                            {
                                "text": "Pataikut sig\u0101m min pandu' b'nnal ati akale gom pa'in ma kissa bay hinangan manusiya'."
                            },
                            {
                                "text": "Saguw\u0101' ka'a, Timuti, subay atotog pikilannu minsan ai kalabayannu. Sandalin kasigpitan ai-ai, maka tuyu'in hinangnu magnasihat lapal ah\u0101p pasal si Isa Al-Masi. Hinangun to'ongan ai-ai kamemon bay pamahinang ka'a e' Tuhan.  "
                            },
                            {
                                "text": "  Song na ta'abut ganta'an panukbal kallumku, sapantun inuman panukbal ni Tuhan. Asekot na waktu pamole'ku ni ahirat."
                            },
                            {
                                "text": "Bay na puspusanku kosogku sali' dalil a'a maglomba ma pagdaganan, ati makasampay na aku ni gindananna. Halam bay bbahanku pangandolku ma Tuhan."
                            },
                            {
                                "text": "Manjari aniya' asal tinagama e' Tuhan ma deyom sulga' panungbasna ma sasuku bay abontol atayna ma deyom dunya. Pinasambutan du aku tungbas in\u0101n e' Pangh\u016b' Isa Al-Masi, ya maghuhukum abontol, bang ta'abut llaw aheya in\u0101n. Ngga'i ka isab hal aku ya tinungbasan. Tinungbasan du isab saga a'a kamemon sasuku aholat angalagaran kapi'itu si Isa.   "
                            },
                            {
                                "text": "    Patuyu' ka pasa'ut pi'itu,"
                            },
                            {
                                "text": "sabab bay na aku ni'bbahan e' si Demas pagka ahalga' ma iya saga legot dunya itu, ati wa'i na iya ala'an tudju ni lahat Tessaloneka. Si Kresken wa'i na ni Galatiya, maka si Titus wa'i ni Dalmatiya."
                            },
                            {
                                "text": "Luwal la'a si Lukas ya sehe'ku maitu. Ng\u0101'un si Markus ati bowahun pi'itu sabab makatabang iya ma aku ma hinangku itu."
                            },
                            {
                                "text": "Ina'an si Tikikus bay soho'ku ni Epesos."
                            },
                            {
                                "text": "Bang ka pi'itu, bowahun s'mmekku ya bay ta'bba ma luma' si Karpus mah\u0113' ma lahat Trowas. Bowahun isab saga b\u016bkku, ya lagi'na saga katas panulatanku.  "
                            },
                            {
                                "text": "  Si Iskandar, ya a'a magsasal e', bay sidda angala'at aku. Sag\u014d' p\u012b'un na, Tuhan ya ata'u anungbasan iya ma sabab hinangna."
                            },
                            {
                                "text": "Ka'a isab, pahalli' ka ma iya sabab akosog panagga'na ma lapal pagnasihatta.  "
                            },
                            {
                                "text": "  Tagna' aku sinumariya mah\u0113' ma sara', halam aniya' bay angandapitan aku. Bay aku siniya-siya e' sehe'ku kamemon. Mura-murahan, bang pa'in mbal binista e' Tuhan paghinang sig\u0101m buwatt\u0113'."
                            },
                            {
                                "text": "Sag\u014d' minsan aku bay ni'bbahan e' sig\u0101m, pagapi' asal Pangh\u016b' Isa ma aku. Kabuwanan aku kosog e'na supaya aku makapagnasihat ma saga a'a ngga'i ka Yahudi, bo' sig\u0101m makakale pah\u0101p ma lapalna. Jari kapuwasan aku e'na min kamulahan, sapantun a'a niliyusan min bowa' halimaw."
                            },
                            {
                                "text": "Tantu isab aku lappasan e' Tuhan min kala'atan kamemon ya pat'kka ni aku ma sinos\u014dng, ati binowa aku e'na ni lahat pagparintahanna ma deyom sulga', ma halam aniya' baya-bayana. Patut iya pinudji sampay ni kasaumulan. Amin.   "
                            },
                            {
                                "text": "    Itiya' aku amasampay minsan la'a hal lapalku ni si Prisila maka si Akila maka disi Onesepor magtai'anak."
                            },
                            {
                                "text": "Si Erastus, he' na angagad ma Kurintu, maka si Trupimus bay bbahanku ma da'ira Militus pagka asaki."
                            },
                            {
                                "text": "Amay-amay, Timuti, pasa'ut ka pi'itu bo' ka mbal ta'abut e' musim pamaliyu.   Itiya' isab disi Ubulus, si Pudin, si Linus maka si Klauda magpasampay isab minsan la'a hal lapal sig\u0101m ni ka'am. Damikiyanna isab saga dauranakantam bebeya'an si Isa kasehe'an.  "
                            },
                            {
                                "text": "  Mura-murahan, bang pa'in patotog Pangh\u016b'tam ma deyom ataynu. Bang pa'in ka'am kamemon kaniya'an tatabangan min Tuhan.  Wassalam      "
                            }
                        ]
                    }
                ]
            },
            {
                "names": [
                    "Titus"
                ],
                "usfm_id": "Titus",
                "abbreviation": "Titus",
                "chapters": [
                    {
                        "verses": [
                            {
                                "text": "Sulat itu min aku, si Paul, sosoho'an Tuhan. Kawakilan isab aku e' si Isa Al-Masi, sin\u014d' peh\u0113' anabangan saga a'a bay tapene' e' Tuhan bo' pas\u014dng pangandol sig\u0101m ma iya, bo' pas\u014dng isab pangita'u sig\u0101m pasal pandu' b'nnal, ya amowa sig\u0101m ameya' ma kabaya'an Tuhan."
                            },
                            {
                                "text": "Angkan buwatt\u0113', sabab aniya' kallum kakkal holatantam. Kallum kakkal in\u0101n bay panganjanji' asal e' Tuhan dah\u016b gi' min waktu pamapanjari dunya, maka Tuhan itu mbal ata'u magputing."
                            },
                            {
                                "text": "Ta'abut pa'in waktu bay pangangganta' in\u0101n, pinaluwas e'na lapalna labay min pagnasihatku. In pagnasihat itu bay pangandol ma aku e' Tuhantam Manglalappas.  "
                            },
                            {
                                "text": "  Pasampayku sulat itu ni ka'a, Titus. Sali' na ka anakku lahasiya' pagka kita angandol sali'-sali' ma si Isa Al-Masi. Mura-murahan, bang pa'in ka pinaniya'an tatabangan maka kasannangan atay e' Mma'tam Tuhan maka e' si Isa Al-Masi, ya maglalappas ma kitam.  "
                            },
                            {
                                "text": "    Bay ka bbahanku mailu ma p\u016b' Kerete bo' tahatulnu ai-ai halam bay aubus, tapat'nna'nu isab saga a'a nihinang pagmatto'ahan ma saga jama'a si Isa ya magtimuk ma kalahat-lahatan ilu kamemon. Entomun bay panoho'anku ma ka'a:"
                            },
                            {
                                "text": "bang a'a pinat'nna' pagmatto'ahan subay halam aniya' dusana pan\u0101'an iya maka subay dakayu' du h'ndana. Saga panganakna isab subay angandol ma si Isa Al-Masi, maka subay mbal bula'ug atawa atuwas pinandu'an."
                            },
                            {
                                "text": "Sababna bang a'a pinat'nna' pagmak\u014dkan ma saga jama'a si Isa, hinang Tuhan ya pangandol ma iya, angkan subay halam aniya' dusa pan\u0101'an iya. Subay iya mbal abbuhan atawa al'kkas apasu' atayna. Subay iya ngga'i ka a'a patilango, maka subay mbal ab'ngngis atawa napsuhan ma pilak."
                            },
                            {
                                "text": "Bang aniya' a'a peh\u0113' ni luma'na subay pa'iddana to'ongan, maka subay iya ka'amuhan isab ma ai-ai makah\u0101p. Subay iya ahantap ma ai-ai hinangna, maka subay iya abontol. Subay iya ameya' ma Tuhan min deyom atayna, maka subay ata'u ahalli'an napsuna."
                            },
                            {
                                "text": "Subay ahogot pamalutna ma lapal kapangandolan itu, buwat bay pamandu' ma iya. Manjari ata'u iya amahogot atay saga a'a kasehe'an, pagka pamandu'na pandu' kasab'nnalan ma sig\u0101m. Maka ata'u iya anambungan saga a'a anagga' iya bo' pabontolna kas\u0101'an sig\u0101m.  "
                            },
                            {
                                "text": "  Angkan subay buwatt\u0113', sabab aheka a'a atuwas k\u014dk sig\u0101m maka agagga pinandu'an, labi-luba'na saga sehe'bi bay papinda min agama Yahudi. Binissala e' saga a'a in\u0101n ya halam aniya' p\u016bsna, maka nilingu e' sig\u0101m a'a kasehe'an."
                            },
                            {
                                "text": "L\u0101ngun saga a'a magbissala buwatt\u0113' sabab aheka a'a magtautai'anak tabowa asasaw e' pamandu' sig\u0101m, pandu' mbal wajib pinam\u016bng, maka pandu' pagpilak sadja."
                            },
                            {
                                "text": "Aniya' dakayu' pagkahi sig\u0101m bangsa Kerete, a'a bibissalahun, bay makapaluwas bissala, yuk-i, \u201cSaga bangsa Kerete itu hal magputing, ab'ngngis sig\u0101m buwat sattuwa talun, napsuhan sig\u0101m maka lisu'an maghinang.\u201d"
                            },
                            {
                                "text": "Taluwa' bissala in\u0101n, angkan subay l\u0101ngnu saga a'a magpandu' in\u0101n bo' supaya ah\u0101p pagkahagad sig\u0101m ma pandu' b'nnal."
                            },
                            {
                                "text": "Soho'un sig\u0101m da'a angisbat ma saga kissa-kissa bangsa Yahudi ya ngga'i ka b'nnal, da'a isab ameya' ma panoho'an bay nihinang e' saga a'a pataikut min kasab'nnalan."
                            },
                            {
                                "text": "Bang a'a asussi pangatayanna, asussi ai-ai kamemon makani-pikilanna. Sag\u014d' bang a'a mbal asussi pangatayanna maka mbal am'nnal ma si Isa Al-Masi, halam aniya' asussi ma iya sabab katamakan deyom pamikilna, maka mbal tapagbidda'na h\u0101p maka la'at."
                            },
                            {
                                "text": "Saga a'a in\u0101n magbau'-bau' in sig\u0101m ata'u ma Tuhan, sag\u014d' hinang sig\u0101m maka bissala sig\u0101m mbal magtaluwa'. Makab'nsi-b'nsi addat sig\u0101m, mbal sig\u0101m ameya' pandu', maka mbal makapaghinang ah\u0101p.    "
                            }
                        ]
                    },
                    {
                        "verses": [
                            {
                                "text": "    Samantala' ka'a, Titus, pamituwanu subay magtaluwa' maka pandu' b'nnal."
                            },
                            {
                                "text": "Pituwahin saga matto'a l'lla in sig\u0101m subay ahalli' ma napsu baran sig\u0101m, subay ah\u0101p addat sig\u0101m, maka subay ahantap ma ai-ai nihinang e' sig\u0101m. Subay ahogot to'ongan pangandol sig\u0101m ma si Isa, subay alasa ma pagkahi sig\u0101m, maka subay asandal minsan ai tum'kka ni sig\u0101m."
                            },
                            {
                                "text": "Buwatt\u0113' isab pamituwanu ma saga matto'a d'nda. Ya addat-tabi'at sig\u0101m subay makat\u014dp ma d'nda ya atuyu' ameya' ma kabaya'an Tuhan. Subay sig\u0101m da'a angalimut ma sehe' sig\u0101m maka subay mbal tagihan anginum ai-ai makalango. Ya pamandu' e' sig\u0101m subay pandu' ah\u0101p."
                            },
                            {
                                "text": "Manjari tabi'at e' matto'a d'nda itu saga kar'ndahan abata' gi' bo' sig\u0101m alasa ma anak-h'lla sig\u0101m,"
                            },
                            {
                                "text": "sampay ahantap ma ai-ai hinang sig\u0101m. Subay asussi pangatayan sig\u0101m maka subay atuyu' maghinang ma deyom luma'. Subay isab angaku kagara'an e' h'lla sig\u0101m. Bang buwatt\u0113' addat sig\u0101m, manjari halam aniya' makapah'llingan la'at pasal lapal Tuhan itu.  "
                            },
                            {
                                "text": "  Damikiyanna isab saga l'lla abata' gi', soho'un sig\u0101m pahantap ma ai-ai tahinang sig\u0101m."
                            },
                            {
                                "text": "Ka'a Titus, subay ah\u0101p to'ongan kaul-pi'ilnu bo' ka manjari panunuran e' saga sehe'nu. Bang ka amandu' subay abontol sadja pamandu'nu, maka bowahannu subay magtaluwa' maka lapal Tuhan ya pamandu'nu."
                            },
                            {
                                "text": "Ma ai-ai pamandu'nu paggunahun saga bissala ah\u0101p ya mbal tasoway, supaya aiya' saga kuntaratam pagka mbal makab\u0101k sababan pamah'lling sig\u0101m la'at ma kitam.  "
                            },
                            {
                                "text": "  Pandu'in saga ata in sig\u0101m subay ameya' kapagbaya'an nakura' sig\u0101m, maka subay patuyu' anulut atayna. Mbal sig\u0101m manjari anganjawab ma panoho'an nakura' sig\u0101m."
                            },
                            {
                                "text": "Subay sig\u0101m mbal anangkawan nakura' sig\u0101m, sag\u014d' subay mattan in sig\u0101m ahatul maka kapangandolan sakahaba' waktu. Jari ka'amuhan saga a'a ma pamandu'tam pasal Tuhan, ya angalappas ma kitam min hukuman dusa.  "
                            },
                            {
                                "text": "  Sabab pinatuwa' na e' Tuhan lasana maka ase'na bo' kalappasan saga manusiya' kamemon min hukuman dusa."
                            },
                            {
                                "text": "Kapandu'an kitam e' lasa maka ase' Tuhan subay ang'bba min ai-ai ya mbal amowa kitam tudju ni iya. Subay bbahanta isab napsuta ma legot dunya itu. Jari subay kitam ahantap ma ai-ai hinangtam. Subay kitam abontol sadja, maka subay ameya'an kabaya'an Tuhan sat'ggoltam ma dunya itu,"
                            },
                            {
                                "text": "samantala' kitam angalagaran llaw ya asal holatantam. Ya na ina'an llaw patuwa' sahaya Tuhantam Sangat Kawasa, si Isa Al-Masi ya maglalappas ma kitam."
                            },
                            {
                                "text": "Bay iya maglilla' amatay ma sababtam, supaya kitam tal'kkat e'na maka kapuwasan min kala'atan kamemon. Kabaya'anna subay asussi ataytam, bo' kitam manjari a'a suku'na na, ya atuyu' maghinang kah\u0101pan.  "
                            },
                            {
                                "text": "  Ya itu pamandu'nu ni saga a'a. Amay-amayin sig\u0101m maka bi'atun sasuku sig\u0101m as\u0101', sabab aniya' kapatutnu anagda sig\u0101m. Subay halam aniya' amareyo' ka'a.    "
                            }
                        ]
                    },
                    {
                        "verses": [
                            {
                                "text": "    Paentomin saga bebeya'an si Isa Al-Masi mailu, in sig\u0101m subay angaku ma kapatut saga pagnakura'an maka saga a'a ang'ntan pagparinta, ati subay ameya' ma panoho'an sig\u0101m. Subay sig\u0101m sakap maghinang ai-ai ah\u0101p."
                            },
                            {
                                "text": "Soho'un sig\u0101m da'a angalimut ma sai-sai, sag\u014d' subay sig\u0101m pasulut maka pabagay sadja ma a'a kasehe'an. Subay ahanunut pah'lling sig\u0101m ni a'a kamemon.  "
                            },
                            {
                                "text": "  Sabab in kitam bay du isab a'awam ma waktu palabay, bay agagga sinoho', maka bay talingu. Tabowa-bowa na pa'in kitam e' napsu ah\u0101p-ala'at, ai-ai ya makah\u0101p palasahan. Bay ala'at isab kasuddahantam maka angandali'it na pa'in kitam ma saga sehe'tam. Ab'nsi kitam ma pagkahita, maka kinab'nsihan isab kitam e' sig\u0101m."
                            },
                            {
                                "text": "Sag\u014d' Tuhan, ya angalappas kitam, bay makapatuwa' kah\u0101pna maka lasana ma bangsa manusiya',"
                            },
                            {
                                "text": "ati puwasanna kitam min hukuman dusa. Ngga'i ka ma sabab aniya' kah\u0101pan bay hinangtam, sag\u014d' ma sabab ase'na ma kitam. Nianakan kitam pab\u012bng e' R\u016b Sussi maka kabuwanan kallum baha'u pagka sussina ataytam."
                            },
                            {
                                "text": "Manglabi-labihan na kah\u0101pan ma kitam pagka kitam pinasangonan R\u016b Sussi e' Tuhan ma sabab si Isa Al-Masi ya angalappas kitam."
                            },
                            {
                                "text": "Sabab min lasa maka ase' Tuhan ya angkan kitam pinapagkah\u0101p na maka Tuhan, bo' kitam kaniya'an kallum kakkal ya asal holatantam."
                            },
                            {
                                "text": "B'nnal sadja ya pah'llingku itu. Kabaya'anku subay ka amandu' pah\u0101p-h\u0101p pasal saga pandu'ku ya ma deyom sulat itu. Soho'un saga a'a ilu angikut to'ongan bo' supaya sasuku sig\u0101m magkahagad ma Tuhan magmatuyu' na pa'in maghinang ah\u0101p. Ah\u0101p asal hinang sig\u0101m buwatt\u0113', maka aniya' kagunahanna ma a'a kamemon.  "
                            },
                            {
                                "text": "  Saguw\u0101' halli'in saga a'a magjawab ma halam aniya' kagunahanna, maka pagsuli-suli pasal saga \u014dn ka'mbo'-mbo'an sig\u0101m pangkat-mamangkat. Da'a ka isab palamud bang aniya' maglugat atawa magsu'al pasal sara' bay pang'bba e' si Musa ma masa awal e'. Saga pagsuli-suli buwatt\u0113' mbal makah\u0101p, halam aniya' p\u016bsna."
                            },
                            {
                                "text": "Bang aniya' sehe'bi makatagna'an paglugat ma saga bebeya'an si Isa, sanggupin iya mint'dda, bo' sanggupin iya pab\u012bng min t'dda la'a. Bang iya mbal ang'bba min hinangna he', da'a ka palamud ma iya."
                            },
                            {
                                "text": "Sabab kata'uwannu in a'a buwatt\u0113', abengkok asal pikilanna maka dusahan. Atampal s\u0101'na sabab min hinangna.   "
                            },
                            {
                                "text": "    Na, Titus, bang at'kka pi'ilu si Artemas atawa si Tikikus, sai-sai ya soho'ku, patuyu' ka peh\u0113' ni da'ira Nikupulis bo' kitam magb\u0101k mah\u0113'. Sabab agara' aku pat'nna' mah\u0113' sat'ggol timpu pamaliyu."
                            },
                            {
                                "text": "Patuntulun si Apollos maka si Senas ya abugaw he' bang sig\u0101 pauntas ni pal'ngnganan sig\u0101. Buwanin sig\u0101 ai-ai kagunahan sig\u0101."
                            },
                            {
                                "text": "Pandu'in saga sehe'tam bebeya'an si Isa Al-Masi ilu, in sig\u0101m subay patukid maghinang ah\u0101p bo' aniya' panabang sig\u0101m ma a'a kasehe'an bang kasigpitan. Bang buwatt\u0113' aniya' du pa'in kagunahan saga kahinangan sig\u0101m.  "
                            },
                            {
                                "text": "  Saga sehe'ku kamemon maitu amasampay minsan la'a hal lapal sig\u0101m ni ka'a. Ya du aku amasampay kasi-lasaku ni sasuku alasahan kami, pagka kitam dambeya'an angandol ma Al-Masi.   Mura-murahan, bang pa'in ka'am kamemon pinaniya'an tatabangan e' Tuhan.  Wassalam      "
                            }
                        ]
                    }
                ]
            },
            {
                "names": [
                    "Philemon"
                ],
                "usfm_id": "Philemon",
                "abbreviation": "Phlm",
                "chapters": [
                    {
                        "verses": [
                            {
                                "text": "Sulat itu min aku, si Paul, maka min si Timuti danakantam ma deyoman si Isa. Itiya' aku ma deyom kalabusu ma sabab si Isa Al-Masi ya pameya'anku.   Pinasampay sulat itu ni ka'a, Pilimun. Bagay kami ka, maka sehe' kami maghinang ma Tuhan."
                            },
                            {
                                "text": "Pinasampay isab ni si Appiya danakantam d'nda, maka ni si Arkippus ya sehe' kami maghinang ma si Isa ibarat sundalu, maka ni kajama'ahan si Isa ya magtipun ma luma'nu.  "
                            },
                            {
                                "text": "  Mura-murahan bang pa'in kam pinaniya'an tatabangan maka kasannangan deyom atay e' Mma'tam Tuhan maka Pangh\u016b'tam si Isa Al-Masi.  "
                            },
                            {
                                "text": "    Magsukul aku ni Tuhan sakahaba' waktu kapangamu'-ngamu'ku ma pasalnu,"
                            },
                            {
                                "text": "sabab takaleku pasal pangandolnu ma Pangh\u016b' Isa maka kaheya lasanu ma saga a'a suku' Tuhan kamemon."
                            },
                            {
                                "text": "Angamu'-ngamu' aku ni Tuhan bang pa'in ka atuyu' angahaka'an saga a'a pasal pangandolnu ma Pangh\u016b' Isa, bo' supaya palalom panghatinu pasal kamemon kah\u0101pan ya pinaniya'an kitam ma sabab Al-Masi ya parakayu'antam."
                            },
                            {
                                "text": "Bagay, ak\u014dd to'ongan aku sabab min lasanu, maka alasig isab deyom atayku ma sabab kapamalasignu pangatayan saga a'a suku' Tuhan.   "
                            },
                            {
                                "text": "    Manjari itu, minsan aniya' kapatutku deyo' min Al-Masi anoho' ka'a pasal ai-ai subay hinangnu, mbal du aku magpanoho'an."
                            },
                            {
                                "text": "Sag\u014d' amu'anta sadja ka junjung, luwas min paglasata. Jari aku, si Paul, a'a to'a na, ya ma deyom kalabusu itu ma sabab kapameya'ku ma Al-Masi, hal anganjunjung la'a."
                            },
                            {
                                "text": "Angamu' aku junjung ni ka'a pasal si Onesimus, ya sali' anakku lahasiya' itu. Tahinang aku pag'mma'anna sabab tabowa iya magkahagad ma si Isa hinabuku ma deyom kalabusu itu."
                            },
                            {
                                "text": "Tagna' he', halam bay aniya' gunana ma ka'a, sag\u014d' ma buwattina'an aheya na gunana ma ka'am sampay isab ma aku.  "
                            },
                            {
                                "text": "  Jari itiya' papole'ku ni ka'a si Onesimus, a'a kalasahanku to'ongan."
                            },
                            {
                                "text": "Bilahi aku bang iya bay paddas maitu ma aku bo' aniya' paganti' min ka'a anabangan aku sat'ggolku ma deyom kalabusu itu ma sabab lapal ah\u0101p ya pagnasihatku."
                            },
                            {
                                "text": "Sag\u014d' mbal ka pogosku subay anabangan aku. Ya kabaya'anku bang aku tabangannu, subay min baya'nu to'ongan. Jari mbal aku angahinang ai-ai bang ka mbal pasulut.  "
                            },
                            {
                                "text": "  Ya angkan arai' si Onesimus bay pinaokat min ka'a dai'-dai', supaya iya pakakkal ma ka'a t'ggolna allum."
                            },
                            {
                                "text": "Tagna' he' banyaga'nu sadja iya, sag\u014d' ma buwattina'an ah\u0101p lagi' iya min banyaga', sabab danakantam na iya kinalasahan. Ahalga' to'ongan iya ma aku, sag\u014d' labi iya ahalga' ma ka'a sabab banyaga'nu iya maka danakannu isab ma sabab Pangh\u016b' Isa ya parakayu'anbi.  "
                            },
                            {
                                "text": "  Manjari, Pilimun, bang aku tabistanu sali' sehe'nu magusaha, taima'un si Onesimus itu buwat panaima'nu ma aku."
                            },
                            {
                                "text": "Bang aniya' dusana ma ka'a, atawa bang aniya' utangna, aku ya pa'atasun."
                            },
                            {
                                "text": "Nda'un paljanji'anku itu, ma sulatan tanganku: \u201cAku si Paul amayad.\u201d Ngga'i ka isab pagtungbuy, sag\u014d' aheya utangnu ma aku, sabab aku ya po'onna angkan ka taga-kallum kakkal na ni kasaumulan."
                            },
                            {
                                "text": "Aho', bagay, d\u016blin lagi' aku maka palasigun atayku ma sabab pangandolta ma Al-Masi ya Pangh\u016b'tam.  "
                            },
                            {
                                "text": "  Sulatku sulat itu sabab tatantuku in ka'a akale du. Kata'uwanku in tabangnu ma aku palabi lagi' min pangamu'ku itu."
                            },
                            {
                                "text": "Aniya' gi' isab amu'ku: sakapin aku bilik mailu, sabab aholat aku in pangamu'bi ni Tuhan nir\u016blan du e'na, ati ni'nde'an du aku ni ka'am.   "
                            },
                            {
                                "text": "    Itiya' si Epapras, sehe'ku maitu ma deyom kalabusu ma sabab si Isa Al-Masi ya pameya'anna, amabeya' minsan la'a hal lapalna ma ka'a."
                            },
                            {
                                "text": "Damikiyanna disi Markus, si Aristarkus, si Demas maka si Lukas, saga sehe'ku maitu maghinang ma Tuhan, amabeya' isab lapal sig\u0101m ma ka'a.  "
                            },
                            {
                                "text": "  Mura-murahan, bang pa'in kam kamemon pinaniya'an tatabangan e' si Isa Al-Masi Pangh\u016b'tam.    Wassalam      "
                            }
                        ]
                    }
                ]
            },
            {
                "names": [
                    "Hebrews"
                ],
                "usfm_id": "Hebrews",
                "abbreviation": "Heb",
                "chapters": [
                    {
                        "verses": [
                            {
                                "text": "    Ma awal jaman lagi' araran e' Tuhan amasampay palmanna ni ka'mbo'-mbo'antam labay min kanabi-nabihan, maka aheka ginisan l\u0101n bay pamasampayna."
                            },
                            {
                                "text": "Saguw\u0101' ma ahil jaman itu, Anakna ya amasampay palmanna ni kitam. Bay pinapanjari e' Anak saga alam min kahandak Tuhan, maka gin'llal iya pinusaka'an kamemon ai-ai ma sakalingkal alam."
                            },
                            {
                                "text": "Takil\u0101ta sahaya Tuhan labay min Anakna, ta'nda'ta isab ma kajarihan Anak bang buwattingga kajarihan Tuhan. Tinayak na pa'in alam itu e' Anak sabab min kallamna kawasahan. Aubus pa'in e'na angahinang lawang pamasussi manusiya' min dusa sig\u0101m, aningk\u014d' iya ma bihing Tuhan Sangat Kawasa, tampal ni kowan.  "
                            },
                            {
                                "text": "  Jari pinabangsa Anak itu labi min saga mala'ikat. Maka alanga isab \u014dn ya pamusaka' Tuhan ma iya, labi alanga min \u014dn saga mala'ikat."
                            },
                            {
                                "text": "Sabab halam aniya' mala'ikat bay binissalahan e' Tuhan buwat bay pamissalana ma Anakna, ya yuk-i,  \u201cKa'a ya Anakku, maka aku ya mma'nu min llaw itu.\u201d  Damikiyanna isab, halam aniya' mala'ikat bay pinalmanan e' Tuhan buwat ma ayat \u012btu, ya yuk-i,  \u201cMma'na du aku, maka anakku du iya.\u201d "
                            },
                            {
                                "text": "Aniya' isab bay pangallam e' Tuhan ma waktu song pinabeya' Anakna tunggal-kawasahan pi'itu ni deyom dunya, yuk-i,  \u201cSubay iya pinudji e' kamemon saga mala'ikat Tuhan.\u201d "
                            },
                            {
                                "text": "Buwattitu isab pamissalana ma pasal bangsa mala'ikat:  \u201cTahinangna bangsa mala'ikat sali' baliyu, tahinang sosoho'anna sali' dallet api.\u201d "
                            },
                            {
                                "text": "Malaingkan buwattitu pangallam Tuhan pasal Anakna:  \u201cO Tuhan, anatas pagparintanu ni kasaumulan. Abontol sadja kapagsultannu. "
                            },
                            {
                                "text": "Kasulutan ka ma ai-ai abontol, kab'nsihannu ai-ai ala'at. Angkan ka pinene' pinalanga e' Tuhannu, angkan ka binuwanan kak\u014dgan maka kabantugan labi gi' min bay pamuwanna ma kasehe'annu.\u201d "
                            },
                            {
                                "text": "Aniya' gi' pamissala dakayu', yuk-i,  \u201cO Pangh\u016b', bay papanjarinu dunya itu ma awal tagna'. Tangannu ya bay angahinang kalangit-langitan. "
                            },
                            {
                                "text": "Palanyap du babaw dunya itu maka diyata' ayan, Magka'ndang kamemonna buwat sapantun s'mmek. sago' ka'a ilu kakkal sadja. "
                            },
                            {
                                "text": "Momosnu dunya maka langit buwat s'mmek nil\u016bnan, ati pindahannu ni sadd\u012b, buwat badju'. Malaingkan ka'a ilu mbal magkapinda, kakkal ka saumul-umul.\u201d "
                            },
                            {
                                "text": "Halam aniya' mala'ikat bay binissalahan e' Tuhan buwat pamissalana ma Anakna, ya yuk-i,  \u201cDai' ka aningk\u014d' ma bihingku kowan, sampay pat'nna'ku palbantahannu kamemon, ma deyo' p\u0101d-tape'nu.\u201d "
                            },
                            {
                                "text": "Na pagka buwatt\u0113', ai bah\u0101' saga mala'ikat? Ginis umagad sig\u0101m pinabeya' e' Tuhan anabang ma manusiya' ya makataima' kalappasan min Tuhan.    "
                            }
                        ]
                    },
                    {
                        "verses": [
                            {
                                "text": "    Pagka buwatt\u0113' kawasa Anak Tuhan, subay isbatta pandu' b'nnal bay takaleta ma pasalna, supaya kita mbal tabowa palaran."
                            },
                            {
                                "text": "Sabab bang mbal katangkisan sara' ya bay pinalatun e' mala'ikat ni ka'mbo'-mbo'antam, maka bang sasuku makahinang kas\u0101'an atawa dusa bay pinat'nna'an kabinasahan pinapagtongod maka dusana,"
                            },
                            {
                                "text": "na, buwattingga kita apuwas min mulka' bang palehomta kalappas landu' aheya itu? Pangh\u016b' Isa baranna bay magnasihat pasal kalappas itu, ati tinuman kasab'nnalanna e' saga a'a bay makakale iya."
                            },
                            {
                                "text": "Tinapilan isab saksi' sig\u0101m e' Tuhan, pagka sig\u0101m buwananna barakat maghinang paltanda'an maka hinang kainu-inuhan a'a. Katulunan sig\u0101m ginis kapandayan min R\u016b Sussi, min kahandak Tuhan isab.   "
                            },
                            {
                                "text": "    Na ngga'i ka bangsa mala'ikat ya gin'llal e' Tuhan makapagbaya' ma dunya sinos\u014dng ya pagsambatta itu."
                            },
                            {
                                "text": "Manusiya' ya pinapagbaya', buwat tasulat ma deyom Kitab, ya yuk-i,  \u201cAi kap\u016bsan manusiya' angkan pagka'inagonannu? Ai anak manusiya' angkan parulinu? "
                            },
                            {
                                "text": "Pat'nna'nu iya areyo' dangkuri' min bangsa mala'ikat. Buwanannu iya kasanglitan maka kabantugan, "
                            },
                            {
                                "text": "sampay kapatut magbaya' ma kamemon ai-ai.\u201d    Bang ma bissala Kitab itu, aniya' kapatut pamuwan e' Tuhan ma Anak Manusiya' bo' kapagbaya'an e'na ai-ai kamemon. Halam aniya' mbal tumabeya' pinagbaya'an. Malaingkan mbal gi' ta'nda'ta manusiya' magbaya' ma kamemon."
                            },
                            {
                                "text": "Ta'nda'ta si Isa, ya bay pinareyo' dai'-dai' min saga mala'ikat, minahaldika'an na maka sinanglitan ma sabab kamatayna ganti' manusiya' kamemon, sabab min ase' maka lasa Tuhan.  "
                            },
                            {
                                "text": "  Tuhan ya po'onan ma kamemon maka kamattihan ma kamemon, angkan patut bang iya amasampulna' si Isa labay min saga kabinasahan bay kalabayanna. Aheka a'a tahinang panganak Tuhan bay binowa e' si Isa ni kasahaya'anna, sabab iya ya pagmak\u014dkan maka Manglalappas sig\u0101m.  "
                            },
                            {
                                "text": "  Sinussi e'na pangatayan manusiya', jari da'mma' iya maka saga a'a ya sinussi. Angkan iya mbal aiya' angaku in sig\u0101m danakanna."
                            },
                            {
                                "text": "Buwattitu ya bay pah'llingna ni Tuhan, yuk-i:  \u201cBissalahanku saga danakanku ma pasal kahinangannu. Sanglitanta ka ma palhimpunan sig\u0101m.\u201d "
                            },
                            {
                                "text": "Yukna isab,  \u201cPasangdol aku ma Tuhan.\u201d  Maka aniya' isab ayat dakayu', ya yuk-i,  \u201cItiya' aku maka dauranakan ya bay pamaipat aku e' Tuhan.\u201d   "
                            },
                            {
                                "text": "  In ni\u014dnan dauranakan itu dalaha' maka daisi sabab manusiya' sig\u0101m sali'-sali', angkan si Isa bay tahinang manusiya' bo' supaya makananam kamatay. Jari itu, pagka kalabayanna kamatay, tara'ug e'na nakura' saitan ya bay taga-ga'osan ma kamatay manusiya'."
                            },
                            {
                                "text": "Pagka buwatt\u0113' kapanganda'ug si Isa min nakura' saitan, tapalimaya e'na sasuku bay tabanyaga' e' t\u0101w sig\u0101m ma kamatay, sangay lagi' min kaonde' sig\u0101m."
                            },
                            {
                                "text": "Atampal ko' itu, ngga'i ka mala'ikat ya tinabang e' si Isa, sag\u014d' saga panubu' si Ibrahim.\u201d"
                            },
                            {
                                "text": "Ya itu sababanna angkan si Isa subay magsali' to'ongan maka dauranakanna manusiya' bo' supaya tananamna ai-ai kalabayan sig\u0101m. Manjari ma'ase' iya maka kapangandolan, jari patut iya nihinang Imam Muwallam magpati'llot ma sig\u0101m maka Tuhan bo' supaya aniya' ka'ampunan dusa sig\u0101m."
                            },
                            {
                                "text": "Ma buwattina'an makatabang na si Isa ma sasuku sinasat sabab bay kalabayanna sasat maka kabinasahan.    "
                            }
                        ]
                    },
                    {
                        "verses": [
                            {
                                "text": "    Saga dauranakanku magpangandol ma si Isa, ka'am bay niabbit e' Tuhan nihinang a'ana, soho'ta na kam angannal ma pasal si Isa. Bay iya pinapi'itu e' Tuhan nihinang Imam Muwallam ma agama ya pagsab'nnalantam."
                            },
                            {
                                "text": "Atukid asal iya ma hinangna tudju ni Tuhan, ya bay amene' iya magimam, buwat bay katukid si Musa maghinang ai-ai ma luma' okoman Tuhan."
                            },
                            {
                                "text": "Patut asal bang si Isa sinanglitan labi min si Musa. Buwat ibarat luma', patut bang a'a maghinang luma' ya sinanglitan labi min luma' bay hinangna."
                            },
                            {
                                "text": "Minsan maingga luma', aniya' bay makahinang iya, saguw\u0101' Tuhan ya makahinang kamemon ai-ai."
                            },
                            {
                                "text": "Sosoho'an Tuhan asal si Musa, atukid maghinang ai-ai ma deyom luma' Tuhan. Binissala e'na pasal palman Tuhan ya pinaluwas ma waktu sin\u014dng."
                            },
                            {
                                "text": "Saguw\u0101' pangandolan Al-Masi pagka Anak tag-luma' iya, angkan tukiranna hinangna magbaya' ma luma' Tuhan. Sapantun kitam luma' Tuhan kapagbaya'anna, bang pa'in ahogot imantam maka kaholatantam.   "
                            },
                            {
                                "text": "    Ya itu lapal min R\u016b Sussi, ya yuk-i,  \u201cMa llaw itu, bang takalebi suwala Tuhan, "
                            },
                            {
                                "text": "da'a patuwasunbi k\u014dkbi buwat bay ka'mbo'-mbo'anbi, waktu bay kapanulang sig\u0101m ma kabaya'anku, waktu isab kapanukas sig\u0101m ma aku ma lahat paslangan. "
                            },
                            {
                                "text": "Sinulayan na pa'in aku e' sig\u0101m, yuk Tuhan, tinukas na pa'in, minsan sig\u0101m bay maka'nda' saga kahinanganku ma deyom mpatp\u016b' tahun e'. "
                            },
                            {
                                "text": "Angkan ap'ddi' atayku ma saga a'a in\u0101n. \u2018Saga a'a itu,\u2019 yukku, \u2018mbal at'ttog pameya' sig\u0101m ma aku. Halam ni'ikut e' sig\u0101m addat-tabi'at ya kabaya'anku.\u2019 "
                            },
                            {
                                "text": "Bay aku angastol ati pagsapahanku sig\u0101m, yukku, \u2018Saga a'a itu mbal to'ongan pas\u014dd ni lahat pahalian bay tagamaku.\u2019 \u201d   "
                            },
                            {
                                "text": "  Na, saga dauranakan, halli'inbi pikilanbi bo' supaya halam aniya' min ka'am maghinang kala'atan, saga ang'bbahan pangandolna, ati tabowa pataikut min Tuhan ya kakkal salama-lama."
                            },
                            {
                                "text": "Sat'ggol masi waktu ni\u014dnan \u201cllaw itu\u201d, subay kam magtabang-tiyabangi dapagkahian sakahaba' waktu bo' pahogot imanbi, supaya kam mbal ka'akkalan e' kala'atan ati tabowa magmatuwas ma Tuhan."
                            },
                            {
                                "text": "Tantu kita dambeya'an maka Al-Masi bang pa'in isbatta pangandolta min tagna' sampay ni katapusan."
                            },
                            {
                                "text": "Buwat lapal sulat Kitab, ya yuk-i:  \u201cMa llaw itu, bang takalebi suwala Tuhan, da'a patuwasunbi k\u014dkbi buwat bay ka'mbo'-mbo'an e', ma waktu bay kapanulang sig\u0101m ma kabaya'an Tuhan.\u201d   "
                            },
                            {
                                "text": "  Na, sai pinagbissala itu, ya bay makakale suwala Tuhan saguw\u0101' anulang ma kabaya'anna? Ya na sig\u0101m kamemon bay pinagmunda'an e' si Musa paluwas min lahat Misil."
                            },
                            {
                                "text": "Sai isab bay kina'astolan e' Tuhan ma deyom mpatp\u016b' tahun e'? Ya na saga a'a bay makarusa, angkan sig\u0101m bay nilaglagan ma lahat paslangan e'."
                            },
                            {
                                "text": "Maka sai isab taluwa' sapahan Tuhan, ya yukna, \u201cSaga a'a itu mbal to'ongan pas\u014dd ni pahalian bay tagamahanku sig\u0101m.\u201d Ya taluwa' sapa Tuhan in\u0101n, ya na saga bay anulang kabaya'anna."
                            },
                            {
                                "text": "Manjari kata'uwanta, halam bay makas\u014dd saga a'a in\u0101n ni lahat pahalian sabab mbal magkahagad ma Tuhan.   "
                            }
                        ]
                    },
                    {
                        "verses": [
                            {
                                "text": "Na, pagka masi taga-p\u016bs bay panganjanji' Tuhan ma kitam, hatina in kitam makajari pas\u014dd ni pahalian bay tagamana, angkan kita subay ahalli' supaya halam aniya' min kitam mbal maka'abut pinas\u014dd ni pahalian e'."
                            },
                            {
                                "text": "Bay kitam makakale lapal ah\u0101p min Tuhan, buwat bay pinakale ma ka'mbo'-mbo'an e'. Bay sig\u0101m makakale lapal sag\u014d' halam aniya' kah\u0101pan ta'\u0101' sig\u0101m minn\u0113' sabab halam bay am'nnal."
                            },
                            {
                                "text": "Sag\u014d' makas\u014dd kitam ni pahalian bay tinagama e' Tuhan, pagka am'nnal ma lapalna. Saguw\u0101' sasuku mbal am'nnal, mbal isab pas\u014dd buwat bay pamissala e' Tuhan, yuk-i,  \u201cAstolan aku, ya po'on aku makasubali, yukku, Saga a'a itu, mbal to'ongan makas\u014dd ni deyom lahat pamahalianku sig\u0101m.\u201d  Buwatt\u0113' bay janji' Tuhan. Aniya' asal pahalian sabab ajukup hinang Tuhan sangay min waktu bay kapamapanjarina dunya."
                            },
                            {
                                "text": "Sabab aniya' tasulat ma deyom Kitab ma pasal llaw kapitu'na, ya yuk-i, \u201cTa'abut pa'in llaw kapitu'na, magt\u016by pahali Tuhan min hinangna kamemon sabab ajukup na.\u201d"
                            },
                            {
                                "text": "Ni'isaban isab e' Tuhan pah'llingna,, yukna, \u201cMbal to'ongan makas\u014dd saga a'a itu ni lahat bay tagamaku pahalian sig\u0101m.\u201d  "
                            },
                            {
                                "text": "  Jari halam bay makas\u014dd ni deyom pahalian saga a'a bay makakale tagna', sabab agagga sig\u0101m. Malaingkan aniya' a'a pinas\u014dd,"
                            },
                            {
                                "text": "sabab aniya' gi' llaw dakayu' pangangganta' e' Tuhan ma manusiya', ya pinagbahasa \u201cLlaw \u012atu\u201d. Palabay pa'in daka pilantahun min waktu ka'mbo'-mbo'an e', ni'isaban e' Tuhan palmanna, pinabissala ma si Da'ud, ati tasulat bissalana ma ayat Kitab bay pagbassata tagna'. Yuk-i,  \u201cMa llaw itu, bang takalebi palman Tuhan, da'a patuwasunbi k\u014dkbi.\u201d "
                            },
                            {
                                "text": "Bang si Yussa' bay makabuwanan pahalian tantu ma bangsa Isra'il ma masa awal in\u0101n, waktu tagna', mbal bay amissala Tuhan pasal llaw sadd\u012b."
                            },
                            {
                                "text": "Sag\u014d' aniya' bissalana, maka aniya' pahalian ma a'a suku' Tuhan,"
                            },
                            {
                                "text": "sabab sasuku makas\u014dd ni deyom pahalian bay tinagamahan iya e' Tuhan, pahali iya min hinangna buwat kahali Tuhan min bay hinangna."
                            },
                            {
                                "text": "Angkan kitam subay amuspus pas\u014dd ni pahalian Tuhan, bo' supaya halam aniya' min kitam tinaikutan ma sabab kapameya'na ma kajarihan saga a'a patigaggahun in\u0101n.  "
                            },
                            {
                                "text": "  Pah\u014dp asal palman Tuhan, maka apaslod. Atalom gi' labi min katalom kalis, ati pa'abut to'ongan ni deyom paltubu-tubuhanta maka ni palnyawahanta sampay ni sumsumta. Manjari ai-ai pinikil maka niniyat e' manusiya', tasilang sadja ma sabab palman Tuhan e'."
                            },
                            {
                                "text": "Halam aniya' katapukan min pang'nda' Tuhan ma ai-ai pinapanjari kamemon. Atampal sadja ma pang'nda'na, ati paharap du kitam ni iya ma sinos\u014dng, magpasab'nnal ma pasal kamemon bay hinangta.   "
                            },
                            {
                                "text": "    Na, aniya' ma kitam Imam Muwallam landu' bangsahan, wa'i na makasampay ni haddarat Tuhan. Ya na si Isa Anak Tuhan. Angkan subay ahogot pamogbogtam ma agama ya pagsab'nnalantam itu."
                            },
                            {
                                "text": "Sabab si Isa, ya Imamta Muwallam, landu' ma'ase' ma kitam. Kata'uwanna asal kalammahantam sabab bay na kalabayanna sasat indaginis buwat makani-kitam. Ya sadja pagbidda'anna, in iya halam bay makarusa."
                            },
                            {
                                "text": "Na, pagka aniya' ma kitam Imam Muwallam buwatt\u0113', subay mbal ag'mma sumangattam pasekot ni haddarat Tuhan angamu' tabang min iya, ya po'onan tabang. Tantu kitam kina'ase'an maka tinabang ma waktu asigpit.   "
                            }
                        ]
                    },
                    {
                        "verses": [
                            {
                                "text": "Na, in pasal Imam Muwallam bangsa Yahudi: bang aniya' pinene' magimam muwallam, pinene' iya min pagkahina manusiya'. Kawakilan iya maghinang ni Tuhan paganti' min pagkahina. Tinukbalan e'na lalabotan ni Tuhan, kinulban e'na saga hayop supaya aniya' pangampunan dusa saga a'a."
                            },
                            {
                                "text": "Biyaksa iya t'kkahan lamma angkan ahanunut e'na amissalahan saga a'a halam kapandu'an, a'a bay paokat min l\u0101n tudju ni Tuhan."
                            },
                            {
                                "text": "Ngga'i ka isab hal dusa a'a kasehe'an ya pinagkulbanan, sampay dusa baranna isab, sabab manusiya' iya magkalamma."
                            },
                            {
                                "text": "Halam aniya' angangg'llal di-na Imam Muwallam bang hal min baranna, saguw\u0101' Tuhan sadja ya amene', buwat bay pamene'na ma si Harun waktu palabay.  "
                            },
                            {
                                "text": "  Damikiyanna Al-Masi, halam iya bay maglaku-laku di-na in iya subay imam muwallam, saguw\u0101' Tuhan bay angangg'llal. Buwattitu pamissala Tuhan ma iya:  \u201cKa'a ya Anakku, maka aku ya mma'nu min llaw itu.\u201d "
                            },
                            {
                                "text": "Aniya' isab bay pamissalana ma ayat sadd\u012b, ya yuk-i,  \u201cKa'a ya tahinang imam salama-lama tahun. Sali' du pagimamnu maka bay pagimam si Malkisadik waktu tagna'.\u201d   "
                            },
                            {
                                "text": "  Hinabu pa'in si Isa ma dunya itu, bay iya angamu' duwa'a maka anganjunjung ni Tuhan, ya taga-kapatut amuwasan iya min kamatay. Akosog panangisna sabuna angamu'-ngamu', ati kinale iya e' Tuhan ma sabab kapagmalulusna ma kahandakna."
                            },
                            {
                                "text": "Makananam si Isa katiksa'an minsan iya Anak Tuhan, manjari atukid pameya'na ma panoho'an Tuhan pagka kapamint\u0101nganna tiksa' in\u0101n."
                            },
                            {
                                "text": "Ta'abut pa'in iya atubus ma kamemon, tahinang iya tunggal manglalappas ma sasuku ameya' ma iya, bo' supaya sig\u0101m pinaniya'an kallum kakkal."
                            },
                            {
                                "text": "L\u0101gi pinat'nna' iya Imam Muwallam e' Tuhan, buwat bay kapagimam si Malkisadik ma masa awal e'.   "
                            },
                            {
                                "text": "    Na, aheka lagi' arak pamata'u kami ma ka'am ma pasal ina'an-i, saguw\u0101' kahunitan aku amahati ka'am sabab agagga kam pinandu'an."
                            },
                            {
                                "text": "At'ggol na kapameya'bi ma si Isa, sag\u014d' mbal gi' kam makapandu' ma pagkahibi ilu. Subay aniya' a'a sadd\u012b amandu'an ka'am pabalik pasal lapal Tuhan. Sali' kam hantang onde'-onde' ya mbal makakakan atuwas, subay hal gatas."
                            },
                            {
                                "text": "Bang a'a mbal makakakan sadd\u012b min gatas, masi iya onde'-onde' ya mbal gi' makapanilang ah\u0101p maka ala'at."
                            },
                            {
                                "text": "Subay kam asangpot bo' yampa makakakan pagkakan atuwas. Hatulanna, bang a'a asangpot pangandolna, biyaksa iya ami'at baranna bo' tasilangna ah\u0101p maka ala'at.   "
                            }
                        ]
                    },
                    {
                        "verses": [
                            {
                                "text": "Angkanna, bang kitam bilahi asangpot ma kaul maka pi'il, subay kitam ang'bba min pamandu' panagna'an pasal Al-Masi, bo' palanjal ni pangadji' alalom-lalom. Da'a balikantam undang-undangan pasal pagtaikut min hinang halam taga-p\u016bs maka pangandol ma Tuhan,"
                            },
                            {
                                "text": "pasal pagpandi maka pagt'ppak tangan, maka pandu' pasal pagpakallum a'a magpatayan maka hukuman kakkal. Bay na pangadji'antam ina'an."
                            },
                            {
                                "text": "Jari pasangpot du pangita'utam, bang kar\u016blan isab e' Tuhan.  "
                            },
                            {
                                "text": "  Saupama a'a bay pinasawahan panahu'anna: bay makananam anughala' min sulga' maka bay makahampit kawasa min R\u016b Sussi. Bang a'a in\u0101n anaikutan pangandolna ma si Isa, tantu iya mbal makab\u0101k kataubatan pab\u012bng."
                            },
                            {
                                "text": "Bay na kalabayanna kah\u0101pan min palman Tuhan maka tananamna is\u0101b barakat min pagparintahan sin\u014dng."
                            },
                            {
                                "text": "Sag\u014d' bang iya animanan pangandolna, tantu iya mbal makab\u0101k pagsusunan atawa pagtaubatan pabalik. Sabab hatulanna, nilansang e'na Anak Tuhan ni h\u0101g pabalik, nihinang iya panungg\u012bngan a'a ma mata mairan pab\u012bng.  "
                            },
                            {
                                "text": "  Na, kitam manusiya' sapantun tana' paghuma'an. Bang araran kaulanan, pasulig maina'an saga tinanom ya pagguna e' a'a tag-huma."
                            },
                            {
                                "text": "Saguw\u0101' bang tana' hal patomo'an sagmot maka kayu-kayu itingan, halam aniya' kagunahanna. Taka-taka sinukna'an ati tinunu' ma katobtobanna.  "
                            },
                            {
                                "text": "  Saguw\u0101' minsan buwatt\u0113' pagbanda'ku ma ka'am, saga bagay kalasahanku, makatantu kami in ka'am mbal magkabuwatt\u0113'. Tantu kam kaniya'an kah\u0101pan ya pinasambeya' maka kalappasan kalabayanbi ilu."
                            },
                            {
                                "text": "Abontol asal Tuhan. Mbal takalipatna bay hinangbi ah\u0101p sampay lasabi ma iya. Ta'nda' lasabi min panabangbi ma pagkahibi bebeya'an si Isa, min tagna' sampay ni kabuwattina'anan."
                            },
                            {
                                "text": "Ya sadja kabaya'an kami bang pa'in ataptap katuyu'bi dangan maka dangan sampay ta'abutbi kamaujuranna, bo' tatuman ai-ai holatbi min Tuhan."
                            },
                            {
                                "text": "Mbal kami bilahi bang kam maglisu'-lisu'. Ah\u0101p lagi' kam anengoran saga a'a anandalan haggut-pasu' ma sabab pangandol sig\u0101m, ya angkan sig\u0101m makasambut panganjanji' Tuhan.   "
                            },
                            {
                                "text": "    Ma waktu kamatto'ahan, aniya' janji' Tuhan ma si Ibrahim. Bay sapahanna isab janji'na, \u014dnna dakayu'-kayu' ya pagsapahanna sabab halam aniya' alanga min \u014dnna."
                            },
                            {
                                "text": "Angallam iya ma si Ibrahim, yukna, \u201cYa itu janji'ku ma ka'a: barakatanta ka to'ongan maka pahekaku saga panubu'nu.\u201d"
                            },
                            {
                                "text": "Halam sinumu si Ibrahim angalagaran Tuhan, angkan tasambutna kamemon bay panganjanji' ma iya.  "
                            },
                            {
                                "text": "  Ya addat manusiya' bang anapa, subay aniya' pagsapahan liyu min sig\u0101m, jari asulut palkala' a'a duwangan bang makapagsapa na."
                            },
                            {
                                "text": "Ya kabaya'an Tuhan subay atampal to'ongan bang ai maksudna maka bang buwattingga tatasna, angkan pinapagtapil janji'na maka sapana."
                            },
                            {
                                "text": "Minn\u0113' kitam makatantu in janji' Tuhan mbal magkapinda sabab mbal kapindahan in duwa magtapil itu, mbal isab kapaliluhan e' Tuhan. Angkan pat'ttog gom pa'in imanta, sasuku kitam makab\u0101k kasalamatan ma iya, ati amalut kitam ma kaholatan ya pamuwanna ma kitam."
                            },
                            {
                                "text": "Jari ahogot kaholatantam, sali' sapantun sau mbal talaran minsan buwattingga kalandos s'llog. Angkan ahogot, sabab ina'an paengkot ma deyom Luma' Pangarapan ni Tuhan, ma haddaratna to'ongan."
                            },
                            {
                                "text": "Bay na pareyom pina'an si Isa, dah\u016b min kitam, sali' dalil imam magpatillot ma pasaltam. Tahinang na iya Imam Muwallam magimam salama-lama, buwat bay kapagimam si Malkisadik ma masa awal e'.    "
                            }
                        ]
                    },
                    {
                        "verses": [
                            {
                                "text": "    Na in pasal sultan Malkisadik: si Malkisadik itu bay sultan ma lahat Salem ma masa awal e', maka imam isab iya ma Tuhan Mahatinggi. Jari dakayu' llaw, hinabu si Ibrahim amole' min panganda'ugna ma saga sultan kuntarana, sinampang iya e' Malkisadik maka sinibahatan e'na kah\u0101pan."
                            },
                            {
                                "text": "Kabuwanan bahagi' si Malkisadik e' si Ibrahim, dambahagi' min sangp\u016b' ma pangalta' bay ta'agawna ma pagbono'an. Bang nihati \u014dn Malkisadik itu, \u2018Sultan Ka'adilan\u2019 atawa \u2018Sultan Kasannangan.\u2019"
                            },
                            {
                                "text": "Halam aniya' salsila pasal si Malkisadik bang minningga pangkatanna. Mbal isab kata'uwanta bang buwattingga kapaganak ma iya maka bang sumiyan kamatayna. Dasali' iya maka Anak Tuhan, sabab anatas kapagimamna ni kasaumulan.  "
                            },
                            {
                                "text": "  Kira-kirahunbi kabangsa si Malkisadik itu, sabab kabuwanan iya bahagi' sangp\u016b' min pangalta' bay tataban e' si Ibrahim, pangkattam landu' abantug."
                            },
                            {
                                "text": "Aniya' panoho'an sara' pinat'nna'an saga panubu' si Libi pasal kapagimam sig\u0101m. Sin\u014d' sig\u0101m animuk alta' min pagkahi sig\u0101m tubu' si Ibrahim, bahagi' sangp\u016b' min kaniya' sig\u0101m."
                            },
                            {
                                "text": "Ngga'i ka panubu' si Libi si Malkisadik itu, sag\u014d' makasambut iya bahagi' min si Ibrahim. Jari si Ibrahim, a'a bay kapanganjanji'an e' Tuhan, bay niamu'an kah\u0101pan e' si Malkisadik."
                            },
                            {
                                "text": "Atampal ko' itu, ya a'a angamu' kah\u0101pan akawasa lagi' min a'a ya niamu'an kah\u0101pan."
                            },
                            {
                                "text": "A'a magkamatay asal saga kaimaman Yahudi ya animuk bahagi' alta' min pagkahi sig\u0101m. Saguw\u0101' si Malkisadik itu, ya bay makasambut bahagi' min si Ibrahim, tasulat ma deyom Kitab in iya taptap allum."
                            },
                            {
                                "text": "Taga-kapatut saga imam panubu' si Libi animuk alta' sag\u014d' tumabeya' si Libi ma mbo'na si Ibrahim ma kapanukbal bahagi' alta' ni si Malkisadik."
                            },
                            {
                                "text": "Halam gi' bay nianakan si Libi ma waktu kapanukbal si Ibrahim e', sag\u014d' ina'an iya patanam ma deyom kuddarat mbo'na.   "
                            },
                            {
                                "text": "    Na, ma waktu tagna' in\u0101n aniya' sara' pamat'nna' e' Tuhan ma bangsa Isra'il, maka aniya' kaimaman panubu' si Libi bay gin'llal magsuluhan. Manjari bang panubu' si Libi itu bay taga-kawasa amasampulna' kajarihan saga pagkahi sig\u0101m, angay subay aniya' bowahan imam sadd\u012b buwat kapagimam si Malkisadik? Angay mbal bineya' kapagimam si Harun ya panubu' si Libi?"
                            },
                            {
                                "text": "Bang ginanti'an bowahan pagimam tagna', subay ginanti'an isab sara' ya pameya'anna."
                            },
                            {
                                "text": "Atampal ko' itu, ngga'i ka panubu' si Libi ya pagbissalahantam itu, sag\u014d' si Isa ya Pangh\u016b'tam. Sadd\u012b tubu'anna sabab panubu' si Yuda iya, maka halam aniya' panubu' si Yuda maghinang ma deyom Luma' Pangarapan ni Tuhan. Halam minsan sinambat e' si Musa panubu' si Yuda bang takdil ni imam.  "
                            },
                            {
                                "text": "Atampal ko' itu, ngga'i ka panubu' si Libi ya pagbissalahantam itu, sag\u014d' si Isa ya Pangh\u016b'tam. Sadd\u012b tubu'anna sabab panubu' si Yuda iya, maka halam aniya' panubu' si Yuda maghinang ma deyom Luma' Pangarapan ni Tuhan. Halam minsan sinambat e' si Musa panubu' si Yuda bang takdil ni imam.  "
                            },
                            {
                                "text": "  Atampal to'ongan, aniya' na imam sadd\u012b palahil, ma buwat kapagimam si Malkisadik."
                            },
                            {
                                "text": "Ngga'i ka sara' atawa usulan manusiya' ya makabuwanan si Isa kapatut magimam, sag\u014d' nihinang iya imam ma sabab kawasana, pagka halam aniya' kahinapusan kallumna."
                            },
                            {
                                "text": "Buwat bay binissala ma deyom Kitab, ya yuk-i,  \u201cKa'a ya tahinang imam ma salama-lama tahun, buwat bay kapagimam si Malkisadik.\u201d "
                            },
                            {
                                "text": "Pinapasan na bay sara' tagna' pagka halam aniya' kosogna, halam aniya' kap\u016bsanna."
                            },
                            {
                                "text": "Sabab halam aniya' bay tasussi pangatayanna ma sabab sara' si Musa ya bogboganna. Maka aniya' na niholat sadd\u012b, labi ah\u0101p min sara' in\u0101n. Minn\u0113' kitam taga-kapatut pasekot ni Tuhan.  "
                            },
                            {
                                "text": "  Aniya' gi' sapa Tuhan pinabeya' ma pagimam si Isa. Halam aniya' sapa ma saga imam tagna',"
                            },
                            {
                                "text": "saguw\u0101' si Isa tahinang imam labay min panapa Tuhan, ya yuk-i,  \u201cAngallam Pangh\u016b' ma pasalan ka'a, yukna, \u2018Ka'a ya tahinang imam sampay ni kasaumulan.\u2019 Mbal to'ongan apinda sapa pangallamna itu.\u201d "
                            },
                            {
                                "text": "Na pagka buwatt\u0113', labi ah\u0101p kapagsulutan baha'u itu, ya niumbangan e' si Isa.  "
                            },
                            {
                                "text": "  Aniya' gi' pagbidda'an saga imam tagna' maka si Isa. Magkamatay asal saga imam tagna' in\u0101n, angkan subay aheka bo' aniya' na pa'in paganti'."
                            },
                            {
                                "text": "Saguw\u0101' halam aniya' ganti' si Isa sabab allum iya salama-lama."
                            },
                            {
                                "text": "Angkan iya makaga'os angalappas to'ongan ma sasuku angandol ma iya, bo' supaya makapagsekot maka Tuhan. Makalappas iya min buwattina'an sampay ni kasaumulan sabab allum iya salama-lama anganjunjung ni Tuhan ma pasalan sig\u0101m.  "
                            },
                            {
                                "text": "  Manjari Imamtam Muwallam si Isa, ya ata'u anabangan kitam. Asussi pangatayanna, halam aniya' tamakna. Pinabidda' iya min manusiya' dusahan ati pinalanga iya ma deyom sulga'."
                            },
                            {
                                "text": "Bidda' isab iya min saga Imam Muwallam kasehe'an in\u0101n. Taga-kapatut sig\u0101m anukbalan susumbali'an llaw-llaw pamapuwas dusa. Dusa baran sig\u0101m ya pinuwas dah\u016b, bo' yampa dusa kasehe'an. Sumaguw\u0101' mbal magkagunahan buwatt\u0113' si Isa. Pinamint'dda panukbalna pagkulban ni Tuhan pamapuwas dusa manusiya' kamemon, pagka paglilla'na baranna ni kamatay."
                            },
                            {
                                "text": "Bang ma sara' si Musa, manusiya' salla'an ya pinat'nna' magimam-nakura'. Saguw\u0101' labi ajatu pangwakil Tuhan ma Anakna sabab min janji'na ahogot, damuli lagi' min waktu kapamuwan sara'. Jari Anakna, ya halam aniya' salla'-salla'na, tahinang Imam Muwallam sampay ni kasaumulan.    "
                            }
                        ]
                    },
                    {
                        "verses": [
                            {
                                "text": "    Na, ya na itu to'ongan maksud pagbissalahantam: aniya' ma kitam Imam Muwallam buwat bay bissalaku he'. Ina'an iya ma haddarat Tuhan Sangat Kawasa, aningk\u014d' ma bihingna tampal ni kowan."
                            },
                            {
                                "text": "Ina'an iya magimam ma pangarapan mahasussi, hatina ma langgal to'ongan ya bay nihinang e' Pangh\u016b', ngga'i ka e' manusiya'.  "
                            },
                            {
                                "text": "  Ya angkan aniya' imam muwallam pinat'nna', sabab anukbalan sig\u0101m lalabotan saga manusiya' ni Tuhan, sampay susumbali'an ya pagkulban sig\u0101m. Damikiyanna Imamtam Muwallam, subay aniya' panukbalna ni Tuhan."
                            },
                            {
                                "text": "Bang iya bay ma dunya lagi', mbal iya makapagimam sabab aniya' asal imam maitu pinat'nna' anukbalan lalabotan saga a'a ni Tuhan ma buwat usulan sara' Yahudi."
                            },
                            {
                                "text": "Sag\u014d' ya nihinang e' imam ma dunya itu ngga'i ka kab'nnalanna. Sali' lambung sadja atawa patta' ma hinang to'ongan, ya nihinang ma deyom sulga'. Buwatt\u0113' isab bay kahinangan si Musa ma masa awal e', ma songna maghinang langgal tolda. Bay iya binanda'an e' Tuhan, yuk-i, \u201cAmay-amay, beya'in suntu'an langgal bay pa'nda'anku ni ka'a ma diyata' b\u016bd.\u201d"
                            },
                            {
                                "text": "Sag\u014d' kapagimam ya pamahinang ma si Isa, aheya to'ongan lagi' min kapagimam saga a'a ma dunya. Labi ah\u0101p isab kapagsulutan baha'u ya pagh\u0101pan manusiya' maka Tuhan ma sabab si Isa, maka labi ah\u0101p paljanji'an ya amuwan kajatuhan.  "
                            },
                            {
                                "text": "  Bang bay halam aniya' salla' ma kapagsulutan tagna', mbal bay ginanti'an ni sadd\u012b,"
                            },
                            {
                                "text": "sag\u014d' tasoway e' Tuhan saga a'a suku'na, angkan yukna,  \u201cAniya' waktu paniya' ma sinos\u014dng waktu pangahinangku pagsulutan baha'u maka bangsa Isra'il, beya' isab bangsa Yuda. "
                            },
                            {
                                "text": "Sadd\u012b isab min kapagsulutan tagna', ya bay hinangku ma ka'mbo'-mbo'an sig\u0101m, waktu kapamowaku sig\u0101m paluwas min lahat Misil. Halam kabogbogan e' sig\u0101m kapagsulutanku maka sig\u0101m, ya angkan sig\u0101m pasagaranku, yuk Pangh\u016b'. "
                            },
                            {
                                "text": "Buwattitu ya kapagsulutan song hinangku ma bangsa Isra'il: Ma waktu sin\u014dng in\u0101n, yuk Pangh\u016b', pah\u014dpku panoho'anku ni deyom pamikil sig\u0101m. Sulatku isab sara'ku ma deyom atay sig\u0101m. Ati aku ya pagtuhanan sig\u0101m, maka sig\u0101m ya tahinang bangsa suku'ku. "
                            },
                            {
                                "text": "Mbal na sig\u0101m subay amandu'an sehe' sig\u0101m ma pasalanku, mbal sig\u0101m amogos pagkahi sig\u0101m subay ata'u ma Pangh\u016b'. Sabab kinata'uwan du aku e' a'a kamemon, min a'a areyo' sampay ni a'a bangsahan. "
                            },
                            {
                                "text": "Ati ampunku paldusahan sig\u0101m kamemon. Mbal na entomku bay hinang sig\u0101m ala'at.\u201d "
                            },
                            {
                                "text": "Na, pagka binissala e' Tuhan kapagsulutan baha'u itu, hatina amaluba na in kapagsulutan tagna'. Sabab minsan ai-ai, bang ang'ndang na atawa amaluba na, al'kkas na magka'at.    "
                            }
                        ]
                    },
                    {
                        "verses": [
                            {
                                "text": "    Na, aniya' sara' pasal pagta'at ni Tuhan bay pabeya' ma kapagsulutan tagna', maka aniya' isab luma' pangarapan bay hinangan manusiya'. Buwattitu hinanganna:"
                            },
                            {
                                "text": "aniya' luma' tolda bay nihinang duwa bilikna. Ya bilik pas\u014dran dah\u016b ni\u014dnan Bilik Sussi. Aniya' panyapna papagan palita'an maka lamisahan pagtutukbalan, maka tinapay pangalabot ni Tuhan."
                            },
                            {
                                "text": "Aniya' isab bilik ni\u014dnan Bilik Mahasussi ma deyom to'ongan, ma liyu kultina pangagpang."
                            },
                            {
                                "text": "Ya panyapna lamisahan bulawan panugtugan kamanyan, maka ba'ul sinarul deyom-luwasanna maka bulawan, ya pinag\u014dnan Ba'ul Pagsulutan. Aniya' ma deyom ba'ul in\u0101n garul bulawan isihan kinakan ni\u014dnan \u201cmanna\u201d. Ina'an isab tungkud si Harun ya bay tinomo'an dahun, maka duwa papan batu bay niukilan pagsulutan Tuhan."
                            },
                            {
                                "text": "Aniya' duwa mala'ikat pikpikan ma diyata'an ba'ul, tanda' pangilahan in ina'an-i haddarat Tuhan. Pab'llat pikpik sig\u0101m angalimbuhan sa'ob ba'ul, ya pinigsikan laha' pangampunan dusa. Saguw\u0101' mbal tapagbissalatam ba'anan kapanyapanna ma waktu itu.  "
                            },
                            {
                                "text": "  Na, buwattitu ya kal'ngngananna ma deyom Luma' Pangarapan in\u0101n: mags\u014dd saga imam llaw-llaw ni deyom bilik tampal ni luwasan bo' angahinang ai-ai ya kapatutan sig\u0101m."
                            },
                            {
                                "text": "Saguw\u0101' luwal imam muwallam ya makajari pas\u014dd ni bilik ma deyom to'ongan in\u0101n, mint'dda dantahun. Maka minsan iya, subay aniya' laha' pagkulban tabowana pareyom, tinukbalan ni Tuhan pamapuwas dusana sampay dusa saga a'a kasehe'an ya halam tasayu e' sig\u0101m."
                            },
                            {
                                "text": "Jari asawa pamandu' min R\u016b Sussi itu, hatina halam aniya' pas\u014dran ni Bilik Mahasussi To'ongan sat'ggol masi Luma' Pangarapan tagna' in\u0101n."
                            },
                            {
                                "text": "Kapamint\u0101ngan ko' itu ma kitam buwattina'an, hatina in lalabotan maka kukulbanan ya tinukbal ni Tuhan ma waktu palabay in\u0101n, halam aniya' dapatna amabontol itikad saga a'a in\u0101n."
                            },
                            {
                                "text": "Angkan buwatt\u0113', sabab in untulan bay bogbogan sig\u0101m pasal pagkakan maka paginum maka ginisan pagail, hal pamasussi baran sig\u0101m sampay ta'abut waktu pamabaha'u ai-ai e' Tuhan.   "
                            },
                            {
                                "text": "    Saguw\u0101' makalahil pa'in Al-Masi magimam muwallam angumbangan saga pakaradja'an ah\u0101p ya paniya' ma buwattina'an, bay iya pas\u014dd ni langgal labi asampulna' min langgal hinangan manusiya'. In langgal itu ngga'i ka suku' ma alam pinapanjari."
                            },
                            {
                                "text": "Min t'dda du Al-Masi bay pas\u014dd ni Bilik Mahasussi. Ngga'i ka laha' kambing maka laha' sapi' ya tabowana, saguw\u0101' d\u012b laha'na, bo' supaya kitam pinuwas min hukuman dusa sampay ni kasaumulan."
                            },
                            {
                                "text": "Bang aniya' a'a abatal ma masa awal, subay iya pinigsikan maka laha' kambing atawa laha' sapi', maka abu min anak sapi' tinunu' pinalamud ni bohe'. Manjari ala'an batalna ati patut iya anambahayang."
                            },
                            {
                                "text": "Saguw\u0101' labi akawasa laha' Al-Masi min laha' hayop. Tinabang iya e' R\u016b kakkal ma waktu kapaglilla'na baranna pagkulban ni Tuhan, halam isab aniya' tamak-tamakna. Manjari laha'na itu makapabontol itikadtam min kahinangan ya amowa ni kamatay. Minn\u0113' limaya na kitam maghinang ni Tuhan ya kakkal salama-lama.  "
                            },
                            {
                                "text": "  Ya itu sababanna angkan Al-Masi wajib magpatillot angahatul kapagsulutan baha'u ya pagh\u0101pan manusiya' maka Tuhan, bo' supaya sasuku tapene' e'na makasambut pusaka' kakkal. Angkan sig\u0101m makajari anambut, sabab Al-Masi bay amatay pamapuwas sig\u0101m min paldusahan ya bay tahinang sig\u0101m ma deyo'an kapagsulutan tagna'.  "
                            },
                            {
                                "text": "  Bang takdil ni kataddangan pamusaka', buwattitu kal'ngngananna: in pusaka' mbal magt\u016by ni'nde'an ni a'a pinusaka'an. Subay amatay dah\u016b in a'a amusaka', maka subay aniya' bainat pasal kamatayna bo' yampa ni'nde'an pusaka' in\u0101n."
                            },
                            {
                                "text": "Sabab in kataddangan pusaka' itu mbal gi' taga-p\u016bs sat'ggol masi allum a'a tag-alta'. Subay iya amatay bo' yampa taga-p\u016bs."
                            },
                            {
                                "text": "Angkanna, minsan ma kapagsulutan tagna', subay aniya' laha' pagkulban pabu'us dah\u016b bo' yampa aniya' kajatuhanna."
                            },
                            {
                                "text": "Buwattitu isab kal'ngngananna: aubus pa'in e' si Musa bay amata'u saga a'a Isra'il pasal kamemon sara' ya panoho'an Tuhan ma sig\u0101m, bay iya ang\u0101' laha' hayop pinaglamud maka bohe', bo' pigsikanna Kitab panulatan sara', beya' isab saga a'a in\u0101n kamemon. Ya tagunana pamigsik laha', engas-engas min kayu-kayu hissup pin'kkos maka bulbul bili-bili nianjibi keyat."
                            },
                            {
                                "text": "Ya lling si Musa hinabuna amigsik: \u201cYa itu laha' amuwan kajatuhan ma pagsulutan itu, ya bay pinat'nna'an ka'am e' Tuhan bo' kam ameya' ma panoho'anna.\u201d"
                            },
                            {
                                "text": "Damikiyanna luma' pangarapan sig\u0101m ni Tuhan, maka panyap kamemon ya pinakay ma paghinang sig\u0101m, pinigsikan isab maka laha'."
                            },
                            {
                                "text": "Hatina, sinussi maka laha' agon-agon kamemon ai-ai ya pinakay ma sara' agama in\u0101n. Subay aniya' laha' pinabu'us bo' ka'ampunan paldusahan manusiya'.  "
                            },
                            {
                                "text": "  Jari in luma' pangarapan tagna' maka kapanyapanna subay sinussi maka laha' hayop. Sag\u014d' ngga'i ka he' kab'nnalanna. Hal ibarat patta' ma d\u012b Luma' Pangarapan ya ma deyom sulga'. Bo' malaingkan landu' ahalga' ai-ai ma deyom sulga', angkan subay aniya' laha' labi ahalga' panussi iya."
                            },
                            {
                                "text": "Jari sin\u014dd e' Al-Masi in Bilik Mahasussi, sag\u014d' ngga'i ka bilik sussi hinangan manusiya' ma buwat suntu'an bay min sulga'. Pas\u014dd Al-Masi ni deyom sulga' to'ongan bo' makapagharap maka Tuhan ma haddaratna, ati maina'an iya anganjunjung ma pasalantam."
                            },
                            {
                                "text": "Bay pas\u014dd saga imam muwallam Yahudi ni deyom Bilik Mahasussi tahun ni tahun amowa laha' hayop pagkulban ni Tuhan. Saguw\u0101' Al-Masi halam bay pas\u014dd bo' maglilla' baranna magbalik-balik."
                            },
                            {
                                "text": "Bang iya bay pas\u014dd min heka, min heka du isab tananamna kabinasahan sangay min waktu kapamapanjari dunya. Saguw\u0101' mint'dda sadja kalahilna ni dunya itu, ma song akiyamat dunya, bo' supaya paglilla'na baranna ni kamatay pamala'an dusa manusiya'."
                            },
                            {
                                "text": "Ya pangangganta' bangsa manusiya' subay amatay min t'dda sadja bo' yampa nihukum e' Tuhan."
                            },
                            {
                                "text": "Damikiyanna Al-Masi, min t'dda du isab iya bay amatay pagkulban bo' supaya tatanggungna dusa manusiya'. Palahil iya pab\u012bng ma sinos\u014dng, kaminduwana na, sag\u014d' ngga'i ka pamuwas dusa. Ya angkan iya palahil pab\u012bng bo' kalappasanna to'ongan sasuku angalagaran iya.   "
                            }
                        ]
                    },
                    {
                        "verses": [
                            {
                                "text": "Ya sara' bay pamuwan e' Tuhan ma bangsa Yahudi he' hal hantang suntu'an pang'nda'anta kah\u0101pan ya song pinaniya'. Ngga'i ka kab'nnalanna. Aniya' susumbali'an bay pinagkulban ni Tuhan tahun ni tahun, halam aniya' kaubusanna. Sag\u014d' mbal makarapat saga pagkulban in\u0101n pangalanu' pangatayan a'a magsasambahayang."
                            },
                            {
                                "text": "Bang sig\u0101m bay sinussi sab'nnal-b'nnal min dusa sig\u0101m, halam aniya' dusa tananam sig\u0101m, ati mbal sig\u0101m magkagunahan magkulban pabalik. Malaingkan masi du dusa sig\u0101m."
                            },
                            {
                                "text": "Maka susumbali'an ya pagkulban na pa'in ma pasalan sig\u0101m tahun ni tahun hal pamaentom in sig\u0101m masi taga-dusa."
                            },
                            {
                                "text": "Mattan du, laha' sapi' maka laha' kambing mbal makapuwasan dusa manusiya'.  "
                            },
                            {
                                "text": "  Na, pagka halam aniya' ka'ampunan dusa min paghinang tagna' he', buwattitu pagkallam Al-Masi hinabuna palahil ni dunya itu. Yukna,  \u201cNgga'i ka pagkulban maka lalabotan ya kabaya'annu, saguw\u0101' sakapannu aku baran manusiya'. "
                            },
                            {
                                "text": "Mbal ka kasulutan ma katibu'ukan hayop tinunu' pagkulban, atawa ginisan lalabotan ya tinukbal pama'ampun dusa. "
                            },
                            {
                                "text": "Buwattitu isab pamissalaku: Itiya' aku, O Tuhan, lilla' angahinang ai-ai pangahandaknu aku, buwat tasulat ma pasalku ma deyom Kitab.\u201d "
                            },
                            {
                                "text": "Duwa ginis bay pamissalana he', kaissana, \u201cHalam aniya' kabaya'annu, ai na ka ma susumbali'an maka lalabotan, atawa ma hayop tinunu' ma katibu'ukan atawa ma pagkulban pagtaubatan dusa.\u201d (Buwatt\u0113' pah'llingna minsan panoho'an sara' asal saga pagkulban maka tutukbalan.)"
                            },
                            {
                                "text": "Karuwana, ya yukna, \u201cItiya' aku, O Tuhan, sakap angahinang ai-ai pangahandaknu aku.\u201d Hatina, nibbahan e' Tuhan bay bowahan tagna' bo' pinaganti' bowahan baha'u."
                            },
                            {
                                "text": "Na, pagka ajukup e' si Isa Al-Masi bay pangahandak Tuhan ma iya, asussi kitam min dusatam ma sabab baran si Isa bay pagkulban pinam'nt'dda.  "
                            },
                            {
                                "text": "  Magt'nggehan na pa'in ma deyom langgal saga imam Yahudi in\u0101n kamemon bo' maghinang ai-ai pamahinang sig\u0101m. Tinukbalan e' sig\u0101m magbalik-balik saga pagkulban halam dapatna pamala'an dusa."
                            },
                            {
                                "text": "Saguw\u0101' in imam damuli itu, hatina Al-Masi, bay magmalilla' baranna min t'dda sadja, nihinang pagkulban pamapuwas dusa manusiya', ati mbal binalikan sampay ni kasaumulan. Jari itu, aubus pa'in hinangna he', aningk\u014d' iya ma bihing Tuhan tampal ni kowan,"
                            },
                            {
                                "text": "ati ina'an na iya angagad buwattina'an sampay ta'abut waktu kapanganda'ug Tuhan min palbantahanna kamemon, bo' yampa pinat'nna' saga palbantahan e' ma deyo' p\u0101d-tape' Al-Masi."
                            },
                            {
                                "text": "Al-Masi itu, pinamint'dda pagmalilla'na baranna ni Tuhan, ati minn\u0113' pinabontol to'ongan itikad manusiya', sasuku sinussi e'na.  "
                            },
                            {
                                "text": "  Aniya' isab saksi' min R\u016b Sussi, ya tasulat ma deyom Kitab, yuk-i,  "
                            },
                            {
                                "text": "\u201cYa na itu kapagsulutan pat'nna'ku ma manusiya' bang ta'abut llawna, yuk Pangh\u016b'. Pah\u014dpku panoho'anku ni deyom atay sig\u0101m. Sulatku isab ma deyom panahu'an sig\u0101m.\u201d "
                            },
                            {
                                "text": "Sinugpat isab ayat dakayu' itu, ya yuk-i,  \u201cMbal na entomku paldusahan sig\u0101m, sampay kala'atan bay tahinang e' sig\u0101m.\u201d "
                            },
                            {
                                "text": "Na, pagka ta'ampun dusatam kamemon e' Tuhan, mbal na kitam magkagunahan angahinang pagkulban pab\u012bng.   "
                            },
                            {
                                "text": "    Manjari itu, saga danakanku, makatawakkal na kitam pas\u014dd ni deyom Bilik Mahasussi ma sabab laha' si Isa."
                            },
                            {
                                "text": "Sabab bay pagmalilla' e' si Isa baranna pinapatay, ati minn\u0113' kitam niukaban pas\u014dran baha'u, pas\u014dran kakkal. Hatina makas\u014dd na kitam ni Bilik Mahasussi labay min kultina ya sapantun baran si Isa."
                            },
                            {
                                "text": "Aniya' na Imamtam bangsahan tag-kapatut ma okoman Tuhan."
                            },
                            {
                                "text": "Angkan kitam subay pasekot ni Tuhan magatay pote', ma ahogot pangandolta ma iya. Subay halam aniya' hawal-hawalta ma pasal dusa bay hinangta ma waktu palabay, sabab tapabontol na itikadta. Tapandi isab baranta paltanda'an in kitam asussi na."
                            },
                            {
                                "text": "Subay kita amalut pahogot ma kaholatan ya pagkahagaranta, sabab kapangandolan asal Tuhan ya bay anganjanji' ma kitam."
                            },
                            {
                                "text": "Subay kannalta isab pagkahita bang buwattingga e'ta anabangan sig\u0101m bo' maglasa-liyasahi maka maghinang kah\u0101pan."
                            },
                            {
                                "text": "Da'a kitam ang'bba min addattam magtipun-tipun, buwat kapang'bba e' saga jama'a si Isa kasehe'. Gom na pa'in kita magtipun amat'ttog iman pagkahita dangan maka dangan, ya lagi'na ma buwattina'an pagka kata'uwanta asekot na Llaw Pangh\u016b' Isa.  "
                            },
                            {
                                "text": "  Na, bang kita angahinang kala'atan bo' pagtu'uranta minsan bay tataima' pandu' kasab'nnalan, tantu halam aniya' pagkulban pamala'an dusata."
                            },
                            {
                                "text": "Ya sadja lagaranta hukuman Tuhan makat\u0101w-t\u0101w, maka api asiglat ya panunu'na ma saga a'a anagga' iya."
                            },
                            {
                                "text": "Bang aniya' a'a bay makalanggal sara' si Musa ma masa awal e', bo' aniya' saksi' min duwangan atawa t'llungan maguyun, pinapatay iya, mbal kina'ase'an."
                            },
                            {
                                "text": "Jari labi abisa hukuman pinat'kkahan a'a ya angahalipulu Anak Tuhan. Mbal isab magaddat ma laha' bay pamajatu pagsulutan baha'u, ya panussi pangatayanna min dusa. Tahina' isab e'na R\u016b Sussi, ya ama'nda'an kitam ka'ase' Tuhan."
                            },
                            {
                                "text": "Kata'uwanta bang sai bay amaluwas bissala, ya yuk-i, \u201cAku ya amalos. Aku ya anungbas.\u201d Yukna isab, \u201cAngahukum Pangh\u016b' ma bangsa suku'na.\u201d"
                            },
                            {
                                "text": "Landu' makat\u0101w-t\u0101w bang kita taluwa' hukuman Tuhan, ya kakkal salama-lama.  "
                            },
                            {
                                "text": "  Entomunbi bay palihalanbi ma waktu tagna' gi'. Baha'u kam bay makananam kasawahan min Tuhan sampay am'nnal ma si Isa, maka aheka katiksa'an bay kalabayanbi, sag\u014d' halam bay apinda imanbi."
                            },
                            {
                                "text": "Suma'an pinaggunyak-gunyak baranbi maka pininjala' ma mata mairan, suma'an ka'am angandapitan pagkahibi waktu sig\u0101m pininjala'."
                            },
                            {
                                "text": "Bay ka'ase'anbi saga a'a pilisu ati tanggungbi kabinasahan sig\u0101m. Minsan kalangpasan ai-aibi kamemon, gom pa'in kam kin\u014dgan sabab kata'uwanbi aniya' gi' ma ka'am alta' labi ahalga', anatas ni kasaumulan.  "
                            },
                            {
                                "text": "  Angkan kam sinoho' da'a ang'bbahan pangandolbi ma Tuhan, sabab aheya tungbasna bang binogbogan."
                            },
                            {
                                "text": "Paiman kam supaya tahinangbi ai-ai pangahandak ka'am e' Tuhan, bo' kam makahampit bay paljanji'anna ma ka'am."
                            },
                            {
                                "text": "Sabab asekot na waktu, buwat bay tasulat ma deyom Kitab, ya yuk-i,  \u201cMbal at'ggol bo' at'kka ya bay nilagaran. Marai' na t'kkana. "
                            },
                            {
                                "text": "Allum du saga a'aku abontol ma sabab pangandol sig\u0101m, sag\u014d' bang a'a pataikut min aku, mbal aku kasulutan ma iya.\u201d "
                            },
                            {
                                "text": "Saguw\u0101' halam aniya' lamudtam ma saga a'a ya pataikut min Tuhan bo' yampa binutawanan e'na. Angandol kitam ma Tuhan ati lappasan kitam min hukuman.    "
                            }
                        ]
                    },
                    {
                        "verses": [
                            {
                                "text": "    Na in pasal pangandol itu, hatina aniya' paltantuhanta in ai-ai holatta buwattina'an paniya' du ma sinos\u014dng. Min pangandolta, ya angkan kita am'nnal ma pasal ai-ai ya mbal gi' ta'nda'ta."
                            },
                            {
                                "text": "Bay kasulutan Tuhan ma saga a'a ma waktu ka'mbo'-mbo'an ma sabab pangandol sig\u0101m ma iya.  "
                            },
                            {
                                "text": "  Bang kita angandol, makata'u kita in alam itu kamemon bay pinapanjari e' Tuhan min palmanna sadja. Manjari kakaya'-kaya'anna itu ya ta'nda' mata, bay tahinang min ai-ai ya mbal ta'nda'."
                            },
                            {
                                "text": "Entomunbi saga a'a bay ma masa awal e', buwat si Habil. Bay iya angandol ma Tuhan, ya po'on iya bay makatukbalan pagkulban tudju ni iya, labi ah\u0101p min bay pangalamas siyakana si Kabil. Bay angandol si Habil, ati binista iya abontol e' Tuhan sabab ka'amuhan Tuhan ma panukbalna. Masi aniya' kapamint\u0101ngantam min pangandol si Habil minsan at'ggol na kamatayna.  "
                            },
                            {
                                "text": "  Si Idris isab ma masa awal e', halam iya bay makalabay kamatay sabab akosog pangandolna ni Tuhan. Halam tab\u0101k bangkayna sabab bay iya pina'angkat e' Tuhan hinabuna allum. Angkan buwatt\u0113', sabab a'a iya makasulut atay Tuhan."
                            },
                            {
                                "text": "Halam aniya' manusiya' makasulut atay Tuhan bang mbal angandol ma iya. Sabab sai-sai bilahi angarap ni Tuhan subay magkahagad aniya' Tuhan. Subay isab kahagadna aniya' panungbas Tuhan ma sasuku atuyu' amiha iya.  "
                            },
                            {
                                "text": "  Si N\u016b isab, aniya' pangandolna angkan iya bay angasip ma pagbanda' Tuhan pasal bala' song pinat'kka ni dunya. Kinahagad e'na ma halam gi' ta'nda'na. Bineya' e'na panoho'an Tuhan, ati nihinang e'na adjung aheya supaya sig\u0101m magtai'anak lappasan min latap. Ati minn\u0113', min bowahan hinang si N\u016b he', talhakit in a'a kasehe'an bay ma dunya patut pinat\u014dngan dusa. Bo' si N\u016b ya binista abontol ma sabab pangandolna.  "
                            },
                            {
                                "text": "  Si Ibrahim isab, bay iya angandol ma Tuhan angkan beya'na panoho'an Tuhan ati ala'an min d\u012b lahatna tudju ni lahat sadd\u012b, ni bay panganjanji' Tuhan ma iya. Bay iya palintas minsan halam kata'uwanna bang pi'ingga patudjuhanna."
                            },
                            {
                                "text": "Ma sabab pangandolna isab, angkan si Ibrahim bay pat'nna' ma lahat bay panganjanji' Tuhan ma iya, minsan iya sali' a'a liyu maina'an. Maglihan-lihan iya, ati luma' tolda ya luma' palihananna. Buwatt\u0113' du isab anakna si Isa'ak maka mpuna si Yakub, ya tumabeya' ma si Ibrahim panganjanji'an lahat in\u0101n e' Tuhan."
                            },
                            {
                                "text": "Aiman si Ibrahim sabab aniya' lagaranna lahat sadd\u012b, hatina da'ira ahogot pangosolanna, ya ginanta' maka nihinang e' Tuhan.  "
                            },
                            {
                                "text": "  Damikiyanna si Sara h'nda si Ibrahim, angandol isab ma Tuhan ati kabuwanan iya kosog makapangiram minsan iya aumul na, minsan palabay na bay waktu pangiramna. Tu'ud pangandolanna Tuhan in janji'na maujud du."
                            },
                            {
                                "text": "Si Ibrahim itu, minsan iya sali' a'a pinagamatay na, humeka to'ongan tubu'na. Ya heka panubu'na buwat heka bitu'un ma b'ttong langit, buwat solagan gusung ma bihing tahik, mbal takole' ni'itung.  "
                            },
                            {
                                "text": "  Manjari kamemon saga a'a ka\u014dnan in\u0101n bay magpangandol ma Tuhan sampay ni kamatay. Ya bay paljanji'an Tuhan ma sig\u0101m, halam bay tasambut ma dunya lagi', saguw\u0101' tapantaw e' sig\u0101m min kat\u0101han, maka e' sig\u0101m kin\u014dgan. Bay sig\u0101m angahaka patampal in sig\u0101m sali' a'a liyu, hal maglihan ma dunya itu."
                            },
                            {
                                "text": "Na, pagka sig\u0101m ah'lling in sig\u0101m a'a liyu, manyatakan du aniya' lahat sadd\u012b minohot, hatina lahat sig\u0101m luggiya'."
                            },
                            {
                                "text": "Halam isab nientom lahat bay pala'anan sig\u0101m tagna', sabab bang aniya' bay baya' sig\u0101m pab\u012bng ni lahat e', halam aniya' bay makasagga'."
                            },
                            {
                                "text": "Sag\u014d' ngga'i ka lahat tagna' ya nientom e' sig\u0101m, sag\u014d' lahat labi ah\u0101p, lahat sulga'. Angkan Tuhan mbal aiya' ni\u014dnan Tuhan e' sig\u0101m, sabab aniya' da'ira bay tinagama e'na ma sig\u0101m.  "
                            },
                            {
                                "text": "  Si Ibrahim isab, waktu bay kapanulay Tuhan ma iya, ahogot pangandolna. Angkan iya bay mbal allog amapatay anakna si Isa'ak pagkulban, minsan ya anak bay panganjanji' e' Tuhan. Yuk janji' Tuhan e', \u201cPaheka du panubu'nu luwas min si Isa'ak.\u201d Sag\u014d' angandol si Ibrahim, angkan iya magmalilla' amapatay anakna he', pagkulban ni Tuhan."
                            },
                            {
                                "text": "  Si Ibrahim isab, waktu bay kapanulay Tuhan ma iya, ahogot pangandolna. Angkan iya bay mbal allog amapatay anakna si Isa'ak pagkulban, minsan ya anak bay panganjanji' e' Tuhan. Yuk janji' Tuhan e', \u201cPaheka du panubu'nu luwas min si Isa'ak.\u201d Sag\u014d' angandol si Ibrahim, angkan iya magmalilla' amapatay anakna he', pagkulban ni Tuhan."
                            },
                            {
                                "text": "Sabab bang ma bistahan si Ibrahim, tapakallum du anakna e' Tuhan. Jari tasambut e' si Ibrahim anakna sali' luwas min kamatay.  "
                            },
                            {
                                "text": "  Si Isa'ak isab bay angandol ma Tuhan, angkan nijanji'an e'na anakna duwangan, si Yakub maka si Esaw, in sig\u0101 pinat'kkahan du lidjiki' e' Tuhan ma sinos\u014dng.  "
                            },
                            {
                                "text": "  Si Yakub isab, song pa'in iya magkamamatay, bay angandol ma Tuhan ati niamu'an e'na barakat mpuna, anak si Yusup duwangan. Binalutan e'na tungkud pasangdolanna hinabuna amudji Tuhan.  "
                            },
                            {
                                "text": "  Si Yusup isab, song pa'in iya magkamamatay, bay angandol ma Tuhan. Angkan iya bay makapah'lling pasal kala'an bangsa Isra'il min lahat Misil. Pang'bba e'na ma sig\u0101m panoho'an pasal bangkayna.  "
                            },
                            {
                                "text": "  Ina'-mma' si Musa isab bay angandol ma Tuhan waktu kapanguldin sultan Misil subay pinapatay kamemon anak Yahudi l'lla sasuku nianakan baha'u. Angkan sig\u0101 bay anapukan si Musa ma deyom t'llumbulan puwas min kapaganak ma iya. Ta'nda' pa'in e' sig\u0101 in si Musa mahal-mahal lingkatna, halam sig\u0101 tin\u0101w ma uldin sultan e'.  "
                            },
                            {
                                "text": "  Si Musa isab bay angandol ma Tuhan, sabab ta'abut pa'in kasangpotna mbal na iya angaku ni\u014dnan anak dayang-dayang, ya anak Sultan bay amasulig iya."
                            },
                            {
                                "text": "P\u0101d-p\u0101d iya ameya' ma hinang ala'at ma luma' sultan, ya makah\u0101p palasahan dai'-dai' sadja, bilahi lagi' iya parakayu' ma pagkahina bangsa Isra'il, a'a suku' Tuhan. Lilla' iya magbeya' maka sig\u0101m bininasa."
                            },
                            {
                                "text": "Bang ma iya, minsan iya pinakaiya' ma sabab Al-Masi, ahalga' lagi' min kamemon alta' ma lahat Misil, sabab ya angutna tungbas min Tuhan ma llaw damuli."
                            },
                            {
                                "text": "Bay ala'an si Musa min lahat Misil ma sabab kosog pangandolna ma Tuhan, halam iya tin\u0101w ma pangastol sultan e'. Akosog to'ongan niyatna, sabab ta'nda'na Tuhan ya mbal ta'nda' manusiya'."
                            },
                            {
                                "text": "Ma sabab pangandolna isab, angkan iya bay magpanoho'an ma bangsa Isra'il. Sin\u014d' sig\u0101m amigsikan laha' bili-bili ni lusuk-lusuk lawang sig\u0101m, bo' mbal talapay pinapatay anak sig\u0101m l'lla kasiyakahan bang palabay mala'ikat pangmumulka'. Ya he' tagna'an Hinang Paglakad.  "
                            },
                            {
                                "text": "  Bangsa Isra'il isab, waktu kauntas sig\u0101m ni dambila' s'llang ya ni\u014dnan S'llang Keyat. Minsan du bay s'llang, tahinang gintana'an magt\u016by ma sabab pangandol sig\u0101m, jari pauntasan sig\u0101m parambila'. Saguw\u0101' pasulay pa'in saga a'a Misil pauntas, alembo sig\u0101m sabab pab\u012bng magt\u016by tahik.  "
                            },
                            {
                                "text": "  Waktu kapeh\u0113' bangsa Isra'il ni da'ira Ariha, pinaglibut-libutan da'ira in\u0101n e' sig\u0101m ma deyom dapitu'. Ta'abut pa'in kapitu'na, magt\u016by alubu \u0101dna batu sabab min kosog pangandol sig\u0101m."
                            },
                            {
                                "text": "Bay angandol ni Tuhan si Rahab ya d'nda pagtatambahan ma da'ira Ariha. Pinatuntul e'na saga a'a magmata-mata ati halam iya bay talapay pinapatay maka saga a'a ya agagga ma Tuhan.  "
                            },
                            {
                                "text": "  Na, mbal na sugpatanku sabab mbal aku makasa'ut angahaka'an ka'am ma pasal disi Gidiyun, si Barak, si Samson, si Jepta, si Da'ud, si Samwel, sampay ni kanabi-nabihan."
                            },
                            {
                                "text": "Saga a'a itu bay angangga'os pagsultanan ma sabab pangandol sig\u0101m. Aniya' kasehe' abontol pagsara' sig\u0101m ma sabab pangandol, maka aniya' bay makasambut panganjanji' Tuhan ma sabab pangandol sig\u0101m. Aniya' isab bay amak'ttop bowa' halimaw."
                            },
                            {
                                "text": "Aniya' sig\u0101m kasehe' bay am'ddahan api aheya, aniya' isab bay makaliyus min patay bono'. Aniya' isab sig\u0101m taluwa' kalammahan saguw\u0101' angosog gom pa'in pamaranan sig\u0101m. Landu' sig\u0101m aesog ma pagbono', sampay tara'ug e' sig\u0101m ba'anan sundalu min lahat sadd\u012b."
                            },
                            {
                                "text": "Aniya' saga d'nda bay kamatayan sag\u014d' allum pabalik saga lahasiya' sig\u0101m magpatayan he'. Aniya' isab a'a kasehe' mbal angaho' pinal'ppa minsan sig\u0101m pinap'ddi'an to'ongan sampay kamatay. Tu'ud sig\u0101m aholat pinakallum pabalik bo' binuwanan kallum labi ah\u0101p."
                            },
                            {
                                "text": "Aniya' isab kasehe' bay pinaggunyak-gunyak sampay niraplosan, aniya' isab kasehe' bay kinarenahan bo' yampa tinambolan ma deyom kalabusu."
                            },
                            {
                                "text": "Aniya' isab sig\u0101m bay pinagbantung, aniya' bay pinagkatkat duwa, maka aniya' isab bay binono' maka kalis. Aniya' sig\u0101m kasehe' hal kuwit bili-bili atawa kambing ya pas'mmek sig\u0101m, miskin to'ongan. Nila'ugan na pa'in sig\u0101m, nijahulaka'."
                            },
                            {
                                "text": "Dunya itu mbal t\u014dp paglahatan saga a'a in\u0101n, subay lahat labi ah\u0101p. Sat'ggol sig\u0101m ma dunya itu, hal sig\u0101m maglihan na pa'in suma'an ma lahat paslangan, suma'an ma kab\u016bd-b\u016bran. Bay sig\u0101m pat'nna' ma deyom sengab batu atawa ma lowang ma deyom tana'.  "
                            },
                            {
                                "text": "  Babantugun saga a'a itu kamemon ma sabab kosog pangandol sig\u0101m ma Tuhan. Saguw\u0101' halam sig\u0101m bay makasambut panganjanji' Tuhan t'ggol sig\u0101m allum,"
                            },
                            {
                                "text": "sabab aniya' labi ah\u0101p pangangganta' kitam e' Tuhan. Hatina in kitam maka saga a'a bay masa awal in\u0101n subay magbeya' anambut paljanji'an maka kasampulna'anna.    "
                            }
                        ]
                    },
                    {
                        "verses": [
                            {
                                "text": "    Na, pagka kita sali' dalil a'a maglomba pinagtimukan e' ba'anan saksi', subay bbahanta ai-ai makasembol, sampay saga dusa ya katagihanta sidda. Subay kita atuyu' magdagan sampay ta'abutta gindan ya pat'kkahanta."
                            },
                            {
                                "text": "Subay patonganta si Isa saumul-umul, sabab iya ya pasangdolanta min katagna' sampay ni katapusan. Bay sinandalan e'na katiksa'an ma waktu kapangalansang iya ni h\u0101g pinapatay. Halam bay paheyana ma atay kaiya'anna amatay ma h\u0101g, sabab niangut e'na kak\u014dgan ya tinagamahan iya. Ina'an na iya ma sulga' aningk\u014d' ma haddarat Tuhan, tampal ni kowan.  "
                            },
                            {
                                "text": "  Kannalunbi to'ongan bay kasandal si Isa waktuna pinagsagga' e' saga a'a baldusa. Bang he'-i takannalbi mbal du palamma pangandolbi. Mbal du kam sinumu ameya' ma iya,"
                            },
                            {
                                "text": "sabab kata'uwanbi asal, halam lagi' aniya' min ka'am bay amatay min kapanagga'bi ma kala'atan."
                            },
                            {
                                "text": "Marai' takalipatbi ya bay binissala e' Pangh\u016b' ni buwat ka'am anakna bo' supaya ahogot ataybi. Yukna in\u0101n,  \u201cKa'am saga anak, da'a kam amabiyal ma pami'atku ma ka'am. Da'a kam mand\u0101'-d\u0101' bang kam buwananku kal'ggahan. "
                            },
                            {
                                "text": "Sabab bi'atku du sasuku kalasahanku. Palabayku isab min kabinasahan sasuku \u014dnanku anak.\u201d "
                            },
                            {
                                "text": "Angkanna, bang kam ganta' pinat'kkahan kabinasahan, subay kam magmalilla' sadja sabab pami'at mma'bi ko' itu. Ya kabinasahan tananambi ilu tanda' palsaksi'an in ka'am binista anak e' Tuhan. Aniya' bah\u0101' onde'-onde' mbal bini'at e' mma'na?"
                            },
                            {
                                "text": "Bang kam mbal tumabeya' bini'at e' Tuhan buwat kapami'atna ma anakna kamemon, mbal kam manjari ni\u014dnan anakna lahasiya'. Sali' kam ngga'i ka anak to'ongan."
                            },
                            {
                                "text": "Minsan mma'ta maitu ma dunya, bay ami'at kita ati masi sig\u0101m pagaddatanta. Ya lagi'na isab Mma'ta Tuhan, ya ang'ntan palnyawahan manusiya'. Subay kita magmaluluy ma iya bo' supaya kita allum to'ongan."
                            },
                            {
                                "text": "Pinagbi'at kita e' matto'ata sat'ggol kita onde'-onde', bo' pami'at sig\u0101m hal min akkal manusiya'. Saguw\u0101' sadd\u012b pami'at Tuhan sabab tantu pamah\u0101pna kaul-pi'ilta bo' supaya kita makasali' ni buwat kasussina."
                            },
                            {
                                "text": "Bang kita bini'at e' Tuhan mbal kita magt\u016by kin\u014dgan sabab masi alengog pikilanta. Saguw\u0101' bang palabay na waktu bay pami'at e', amint\u0101ng du kita bo' aniya' kasannanganta luwas min kabontolan hinangta.   "
                            },
                            {
                                "text": "    Angkan yukku ma ka'am: pakosog kam, maka pat'ttogunbi pangandolbi."
                            },
                            {
                                "text": "Pabontolunbi l\u0101n pal'ngngananbi. Jari bang aniya' pagkahibi ilu magduwa-ruwa, mbal iya alungay min l\u0101n. Gom pa'in kauli'an kalamma pangandolna.  "
                            },
                            {
                                "text": "  Subay kam amuspus magsulut maka a'a kamemon. Tuyu'inbi isab kaul-pi'il asussi, sabab halam aniya' makata'u Tuhan bang mbal asussi."
                            },
                            {
                                "text": "Kamaya'-maya' kam, kalu aniya' min ka'am ang'bba min ase' maka lasa Tuhan. Painsap kam isab bang aniya' a'a ma deyomanbi ala'at kasuddahanna, sabab a'a buwatt\u0113' sapantun gamut kayu makalassun, taka-taka pasaha' ati paledled la'atna ni kaheka'an."
                            },
                            {
                                "text": "Kamaya'-maya' kam isab bo' supaya halam aniya' min ka'am magd'nda atawa magl'lla. Da'a isab pasagarinbi bang aniya' mailu an'ppu si Esaw, a'a masa awal sali' halam aniya' tuhanna. Si Esaw itu bay anak kasiyakahan, ati pamusaka' ma iya paljanji'an Tuhan. Saguw\u0101' bay panambi' e'na palsuku'anna ni dapinggan kinakan."
                            },
                            {
                                "text": "Kata'uwanbi asal kissana. At'ggol-t'ggol pa'in minn\u0113', anganjunjung iya ma mma'na bang pa'in iya niamu'an lidjiki' min Tuhan. Sag\u014d' pinagin'mbal iya sabab in bay hinang mma'na in\u0101n mbal to'ongan kapindahan, minsan buwattingga pagtangisna.  "
                            },
                            {
                                "text": "  Ka'am ilu, asekot na kam ni Tuhan, sag\u014d' ya kasekotbi ngga'i ka buwat bay ma bangsa Isra'il masa awal e', sabab ta'nda' e' sig\u0101m bang ai ya pasekotan sig\u0101m, hatina b\u016bd Turusina. Ta'nda' e' sig\u0101m kosog apina, maka lendom makatangkob lahat, maka hunus alandos."
                            },
                            {
                                "text": "Takale isab sig\u0101m sali' tiyup-tiyup atanog, maka lling suwala makat\u0101w-t\u0101w. Pagkale sig\u0101m ma suwala he', magt\u016by sig\u0101m anganjunjung to'ongan bang pa'in sig\u0101m mbal pinakalehan pabalik, minsan hal dakabtang."
                            },
                            {
                                "text": "Tin\u0101w sig\u0101m makalandu' ma sabab panoho'an, ya yuk-i, \u201cBang aniya' makaragpak ni b\u016bd itu, minsan hayop, subay pinagbantung pinapatay.\u201d"
                            },
                            {
                                "text": "Makat\u0101w-t\u0101w sidda ya ta'nda' sig\u0101m in\u0101n. Sampay isab si Musa, sabab buwattitu bay llingna: \u201cAmidpid aku,\u201d yukna. \u201cTin\u0101w aku sidda.\u201d  "
                            },
                            {
                                "text": "  Saguw\u0101' ka'am ilu, sadd\u012b na kasekotbi ni Tuhan. Ilu na kam makasampay ni b\u016bd Siyun, ni da'ira paglahatan Tuhan kakkal salama-lama. Makasampay na kam ni da'ira Awrusalam ma deyom sulga', sampay ni saga mala'ikatna magibu-ibuhan."
                            },
                            {
                                "text": "Ina'an kam ma palhimpunan magkalasigan, ma palhimpunan saga a'a ni\u014dnan anak Tuhan siyaka, ya tasulat \u014dn sig\u0101m ma deyom sulga'. Makaharap isab kam ni Tuhan, ya angahukum ma manusiya' kamemon. Ina'an isab kam ma saga umagad a'a adil bay magpatayan, ya asampulna' na."
                            },
                            {
                                "text": "Makasampay na isab kam ni si Isa, ya magpatillot ma manusiya' maka Tuhan bo' angahatul kapagsulutan baha'u. Ta'abutbi isab laha' si Isa, ya pinagsambat laha' pamigsik. Laha' labi ah\u0101p ko' in\u0101n min laha' si Habil ya bay pinabu'us ma masa awal e', sabab laha' pamalosan.  "
                            },
                            {
                                "text": "  Angkanna kita subay mbal amabiyal bang Tuhan ya amissala ni kita. Subay kita amint\u0101ng min saga a'a bay amabiyal ma pagbanda' si Musa, waktu kapamowana palman Tuhan ma masa awal e'. Bang sig\u0101m halam bay makapuwas min kabinasahan minsan hal manusiya' ya bay pinabiyal e' sig\u0101m, luba'-lagi'na kita mbal makapuwas bang taikutanta Tuhan ya magbanda'an kitam min deyom sulga'."
                            },
                            {
                                "text": "Ma waktu kapamalman Tuhan ma si Musa, bay ajogjog deyom dunya e' suwalana. Sag\u014d' buwattina'an aniya' panganjanji'na dakayu', ya yuk-i, \u201cPajogjogku dunya pab\u012bng, min t'dda lagi', sag\u014d' ngga'i ka hal dunya ya pinajogjog, sampay isab saga lapis langit.\u201d"
                            },
                            {
                                "text": "Bang nihati kabtangan itu, ya yuk-i, \u201cmin t'dda lagi'\u201d, in ai-ai pinapanjari nijogjog du bo' palanyap, malaingkan pataptap sadja ya mbal takole' nijogjog.  "
                            },
                            {
                                "text": "  Angkanna kitam subay magsukul to'ongan ni Tuhan, sabab makasambut kitam lahat mbal takole' nijogjog. Subay kita amudji Tuhan ma buwat kabaya'anna. Subay kitam magmamay maka magmat\u0101w ma iya."
                            },
                            {
                                "text": "Sabab bang angahukum Tuhantam, sali' api makasuleyaban kamemon.    "
                            }
                        ]
                    },
                    {
                        "verses": [
                            {
                                "text": "    Da'a bbahinbi kabiyaksahanbi maglasa-liyasahi sabab magdanakan kam ma deyoman Al-Masi."
                            },
                            {
                                "text": "Paentom kam. Bang aniya' pi'ilu ni luma'bi a'a mbal takil\u0101bi, subay iya patuntulbi. Sabab aniya' ma waktu palabay bay amatuntul a'a liyu, kinab\u0101' manusiya' sag\u014d' mala'ikat min sulga'."
                            },
                            {
                                "text": "Kannalunbi na pa'in kah\u0101lan pagkahibi ma deyom kalabusu ilu, sali' hantang baranbi ya ma deyom kalabusu. Kannalunbi isab saga pininjala', sali' hantang ka'am isab pininjala'.  "
                            },
                            {
                                "text": "  Ka'am kamemon, pahalga'unbi paglakibinibi. Kamaya'-maya' kam, sabab sasuku maghinang kala'atan d'nda maka l'lla atawa angaliyu-lakad ni ngga'i ka paghola'na, tantu pinataluwa'an hukuman Tuhan."
                            },
                            {
                                "text": "Subay kam ahalli' isab ma napsubi bo' kam mbal ameya' ma bahaya pilak. Da'a kam atawad min bay pangangganta' ka'am, sabab aniya' du Tuhan amaruli, buwat yukna,  \u201cMbal kam bbahanku, mbal kam pasagaranku saumul-umul.\u201d "
                            },
                            {
                                "text": "Angkan kita subay atawakkal amissala buwat bay tasulat ma deyom Kitab, ya yuk-i,  \u201cPangh\u016b' du ya anabangan aku, ati halam aniya' kagawahanku. Mbal du aku tin\u0101w ni'inay e' a'a.\u201d   "
                            },
                            {
                                "text": "  Entomunbi saga a'a pagmak\u014dkanbi, ya bay anganasihatan ka'am lapal Tuhan. Entomunbi bay kamattihan sig\u0101m pagka ah\u0101p bowahan sig\u0101m t'ggol sig\u0101m allum. Sengorinbi isab bay pangandol sig\u0101m."
                            },
                            {
                                "text": "Mbal magkapinda si Isa Al-Masi, sali' du iya min katagna' sampay ni kabuwattina'anan, sampay isab ni katapusan.  "
                            },
                            {
                                "text": "  Da'a kam abowa-bowa e' pandu' magsadd\u012b-sadd\u012b, supaya kam mbal pabidda' min pandu' b'nnal. Ah\u0101p bang lasa maka ase' Tuhan ya ginuna pamakosog palnyawahanta, da'a na panoho'an pasal kapamangan. Halam aniya' paluntungan saga a'a pinagbaya'an e' panoho'an buwatt\u0113'."
                            },
                            {
                                "text": "Aniya' kulban tinukbalan ma pasaltam, sag\u014d' mbal makalamud saga a'a ya maghinang ma langgal pagkulbanan Yahudi.  "
                            },
                            {
                                "text": "  Ma agama Yahudi, bang ta'abut waktu pagkulban ni Tuhan supaya pinuwasan dusa saga a'a, Imam Muwallam ya wajib amowa laha' hayop ni deyom Bilik Mahasussi bo' tinukbal ni Tuhan. Saguw\u0101' baran hayop itu binowa paluwas min kaluma'an in\u0101n, bo' yampa tinunu'."
                            },
                            {
                                "text": "Damikiyanna si Isa, bay iya amatay isab ma luwasan da'ira supaya tasussina saga a'ana maka laha'na luggiya'."
                            },
                            {
                                "text": "Jari paluwas kita min agama Yahudi tudju ni si Isa, ati ameya' kita pinaggunyak-gunyak buwat bay paggunyak-gunyak saga a'a ma iya."
                            },
                            {
                                "text": "Sabab halam aniya' palahatanta kakkal ma dunya itu. Tu'ud kita angalagaran lahat dakayu' ya paniya' ma sinos\u014dng.  "
                            },
                            {
                                "text": "  Angkan na, subay kitam magabut-abut anukbal pudji ni Tuhan labay min si Isa, hatina bissala pamudji paluwas min bowa'ta, pagka si Isa pamanyabutantam."
                            },
                            {
                                "text": "Da'a kam alipas angahinang kah\u0101pan ni sehe'bi. Bahagi'inbi sig\u0101m kaniya'bi bang sig\u0101m taluwa' kasigpitan, sabab hinangbi buwatt\u0113' sali' dalil lalabotan makasulut atay Tuhan."
                            },
                            {
                                "text": "Beya'unbi pamandu' saga a'a pagmak\u014dkanbi maka paluluy sadja kam ma panoho'an sig\u0101m. Anganjaga na pa'in sig\u0101m ma ka'am bo' mbal ainay pal-imananbi, sabab aniya' waktu pabaihu' sig\u0101m ni Tuhan angahaka pasal ai-ai bay tahinang sig\u0101m. Beya'unbi isab panoho'an sig\u0101m supaya aniya' kak\u014dgan sig\u0101m, sabab halam aniya' kas\u014dngan ma ka'am bang sig\u0101m kabuhatan ma sabab panulangbi.  "
                            },
                            {
                                "text": "  Da'a kam pahali angamu'an kami tabang ni Tuhan. Makatantu kami in itikad kami abontol sadja tudju ni Tuhan, maka halam aniya' angut kami sadd\u012b min hinang ah\u0101p maka kasuddahan ah\u0101p."
                            },
                            {
                                "text": "Aniya' isab panganjunjungku ni ka'am: angamu'-ngamu' kam kono' ni Tuhan bang pa'in aku makasa'ut pab\u012bng ni ka'am.   "
                            },
                            {
                                "text": "    Pangamu'antam Tuhan po'onan kasannangan, ya bay amangun Pangh\u016b'tam si Isa min kamatayna supaya iya allum pab\u012bng. Si Isa ya dakayu' babantugun angupiksa' kitam ma sabab laha' kamatayna bay pamajatu kapagsulutan kakkal ni kasaumulan. Angipat na iya ma kitam suku'na, ya pinagbahasa sali' bili-bilina. Mura-murahan, bang pa'in kam pinanyapan e' Tuhan ai-ai kagunahanbi supaya ah\u0101p e'bi angahinang kahandakna. Mura-murahan isab, bang pa'in Tuhan angahinang ai-ai kabaya'anna ma deyom pangatayanbi ma sabab Al-Masi ya pameya'anbi. Manjari sanglitantam Al-Masi salama-lama. Amin.  "
                            },
                            {
                                "text": "    Pangamu'antam Tuhan po'onan kasannangan, ya bay amangun Pangh\u016b'tam si Isa min kamatayna supaya iya allum pab\u012bng. Si Isa ya dakayu' babantugun angupiksa' kitam ma sabab laha' kamatayna bay pamajatu kapagsulutan kakkal ni kasaumulan. Angipat na iya ma kitam suku'na, ya pinagbahasa sali' bili-bilina. Mura-murahan, bang pa'in kam pinanyapan e' Tuhan ai-ai kagunahanbi supaya ah\u0101p e'bi angahinang kahandakna. Mura-murahan isab, bang pa'in Tuhan angahinang ai-ai kabaya'anna ma deyom pangatayanbi ma sabab Al-Masi ya pameya'anbi. Manjari sanglitantam Al-Masi salama-lama. Amin.  "
                            },
                            {
                                "text": "  Saga dauranakanku, aniya' gi' panganjunjungku ni ka'am: ikutunbi lapal sulat ya pabeya'ku itu. Da'a kam sinumu amassa, sabab mbal sakit ataha'."
                            },
                            {
                                "text": "Subay kata'uwanbi in danakantam si Timuti tapaluwas na min kalabusu. Bang iya makasa'ut pi'itu, bowaku iya ameya' ma aku anibaw ka'am.  "
                            },
                            {
                                "text": "  Haka'inbi saga pagnakura'anbi sampay a'a suku' Tuhan ilu kamemon in kami itu amabeya' minsan la'a hal lapal kami ma sig\u0101m. Saga danakantam min lahat Itali itu amabeya' isab lapal sig\u0101m.  "
                            },
                            {
                                "text": "  Mura-murahan, bang pa'in ka'am kamemon pinaniya'an tatabangan.  Wassalam      "
                            }
                        ]
                    }
                ]
            },
            {
                "names": [
                    "James"
                ],
                "usfm_id": "James",
                "abbreviation": "Jas",
                "chapters": [
                    {
                        "verses": [
                            {
                                "text": "Sulat itu min aku si Yakub, a'a sosoho'an Tuhan maka si Isa Al-Masi Pangh\u016b'tam. Magaddat aku ma ka'am saga pagkahiku Yahudi, a'a suku' Tuhan apulak-palik ma kaluha'an dunya.  "
                            },
                            {
                                "text": "    Saga dauranakanku, bang kam taluwa' kasukkalan indaginis, subay kam kin\u014dgan."
                            },
                            {
                                "text": "Sabab kata'uwanbi, bang pangandolbi pinalabayan kasukkalan bo' kaimananbi, gom pa'in pas\u014dng tatasbi anandalan ai-ai."
                            },
                            {
                                "text": "Puspusinbi kosogbi anandalan kasukkalan bo' supaya kam asangpot ma kaul maka pi'il, ma halam aniya' kulangbi."
                            },
                            {
                                "text": "Sag\u014d' bang aniya' ma ka'am akulang pangita'una, subay iya angamu'-ngamu' ni Tuhan ati tantu iya kabuwanan pangita'u, sabab magmura asal Tuhan ma a'a kamemon. Mbal iya an'ndal bang pangamu'an."
                            },
                            {
                                "text": "Saguw\u0101' bang kam ganta' angamu' ai-ai ni Tuhan, subay kam am'nnal ma iya ma halam aniya' pagduwa-duwabi. Sasuku mag\u0101ng-\u0101ng pangandolbi ni Tuhan, ibarat kam sahal goyak tabowa peh\u0113'-pi'itu e' baliyu."
                            },
                            {
                                "text": "Da'a kam aholat pinasambutan ai-ai e' Pangh\u016b',"
                            },
                            {
                                "text": "sabab bang a'a magduwa-ruwa pikilanna mbal ahantap pamikilna.   "
                            },
                            {
                                "text": "    Bang saupama aniya' pagkahitam s\u014dd si Isa kamiskinan, subay iya kin\u014dgan sabab pinalanga du iya e' Tuhan."
                            },
                            {
                                "text": "Damikiyanna bang aniya' a'a s\u014dd si Isa taga-karaya, subay iya kin\u014dgan bang pinareyo' e' Tuhan, sabab minsan a'a dayahan pahalam du isab ibarat sumping kasagmotan."
                            },
                            {
                                "text": "Makasilak pa'in llaw, magt\u016by alanos kasagmotan e' pasu' llaw he'. Apakpak sumpingna ati pahalam bay manisna. Buwatt\u0113' du isab bang a'a dayahan. Kosog-kosogan pa'in iya angusaha, amatay du iya ati ka'bbahan du pagusahana.   "
                            },
                            {
                                "text": "    Aheya du kah\u0101pan a'a bang mbal alungay pangandolna minsan iya anandalan kasukkalan. Sababna bang mbal apinda pangandolna minsan ma deyom kasukkalan, pinaniya'an du iya kallum kakkal ni kasaumulan. Ya na itu tungbas panganjanji' Tuhan ma sasuku alasa ma iya.  "
                            },
                            {
                                "text": "  Bang kam ganta' sinasat maghinang la'at, da'a b\u012bnginbi Tuhan. Da'a yukbi Tuhan ya anasat ka'am in\u0101n, sabab in Tuhan mbal tasasat maka mbal isab iya anasat."
                            },
                            {
                                "text": "Sag\u014d' napsu manusiya' ya amowa-mowa iya maghinang kala'atan. Napsuna sali' dalil umpan angati iya maghinang dusa."
                            },
                            {
                                "text": "Ma tagna'anna, aniya' kinanapsuhan e' a'a, ma deyom pikilanna sadja. Mbal at'ggol magbuwa' du napsu in\u0101n, jari dusa ya buwa'na. Bang karuhunan dusa in\u0101n, nalka' ya kamattihanna.  "
                            },
                            {
                                "text": "  Angkanna, saga danakan kalasahanku, da'a palinguhunbi pikilanbi."
                            },
                            {
                                "text": "Saga lidjiki' kamemon maka ai-ai halam aniya' salla'na ya pamuwan kitam, patulun asal min sulga', min Tuhan magpapanjari saga sawa ya anahaya ma b'ttong langit. Magkapinda sawa in\u0101n sag\u014d' mbal magkapinda Tuhan maka mbal amuwan landung."
                            },
                            {
                                "text": "Min kabaya'anna angkan kitam nihinang anakna pagka kahagadtam lapal palmanna. Ya kabaya'anna in kitam saga anakna subay pinabangsa labi gi' min bangsa ai-ai bay papanjarina.   "
                            },
                            {
                                "text": "    Amay-amay, saga dauranakan kalasahanku, subay kitam pakale pah\u0101p maka subay mbal magdai'-dai' amissala. Subay kitam mbal al'kkas angastol,"
                            },
                            {
                                "text": "sabab bang a'a angastol mbal tahinangna saga hinang ah\u0101p ya kinabaya'an e' Tuhan."
                            },
                            {
                                "text": "Angkan subay la'ananbi kamemon ya makalumu' ataybi, maka subay bbahanbi saga hinang ala'at ya mamarahi hekana ilu. Pareyo'unbi ataybi tudju ni Tuhan, maka taima'unbi lapal palmanna, ya sali' dalil binhi' tinanom e'na ma deyom pangatayanbi. Sabab palman Tuhan ya sababanna angkan kam lappasan min hukuman dusa.  "
                            },
                            {
                                "text": "  Da'a kam hal akale ma palman Tuhan. Ikutunbi panoho'anna. Bang kalebi bo' mbal hinangbi, angakkalan kam di-bi."
                            },
                            {
                                "text": "Bang a'a ganta' hal akale ma palman Tuhan, bo' mbal ameya' ma panoho'anna, in a'a in\u0101n ibarat a'a ananding pangluwahanna ma samin."
                            },
                            {
                                "text": "Aubus pa'in e'na ananding, ala'an iya min atag ina'an ati takalipatna magt\u016by bang buwattingga pangluwahanna."
                            },
                            {
                                "text": "Samin itu ibarat sara' Tuhan ya halam aniya' salla'na, sara' makapaluhaya ma manusiya'. Maka a'a ang'nda' ma samin itu ibarat a'a angadji' na pa'in ma sara' in\u0101n. Mbal takalipatna sag\u014d' bineya' e'na bay ta'adji'na, jari tantu iya kabuwanan kah\u0101pan e' Tuhan minsan ai hinangna.  "
                            },
                            {
                                "text": "  Bang aniya' a'a amikilan di-na in iya bal-agama, bo' mbal tapaggatna d'lla'na amissala ala'at, a'a in\u0101n angakkalan di-na. Halam aniya' kap\u016bsan pagagamana."
                            },
                            {
                                "text": "Bang ma Mma'tam Tuhan, ya na itu pagagama halam aniya' lamudna ala'at: kaissana, subay tabangta saga anak-ilu' maka saga balu d'nda bang sig\u0101m ma deyom kasigpitan. Karuwana, subay kita angahalli'an di-ta bo' kita mbal tabowa anunuran saga addat ala'at maitu ma dunya.    "
                            }
                        ]
                    },
                    {
                        "verses": [
                            {
                                "text": "    Saga dauranakanku, pagka kam ameya' ma si Isa Al-Masi, ya Pangh\u016b'tam bangsahan, subay mbal papagbidda'bi a'a minsan sai-na."
                            },
                            {
                                "text": "Saupama aniya' duwangan a'a pas\u014dd ni deyom pagtimukanbi, dakayu' in\u0101n dayahan magsingsing bulawan maka mags'mmek ahalga', bo' dakayu' in\u0101n miskin, ndang asal s'mmekna."
                            },
                            {
                                "text": "Saupama palabi pagaddatbi ma a'a ahalga' s'mmekna, ati yukbi ma iya, \u201cTuwan, aningk\u014d' ka kono' ma tingk\u014d'an ah\u0101p itu.\u201d Sag\u014d' yukbi ni a'a miskin e', \u201cAn'ngge sadja ka mailu,\u201d atawa \u201cAningk\u014d' ka maitu ma lantay, ma atag tape'ku\u201d."
                            },
                            {
                                "text": "Na, bang buwatt\u0113' hinangbi, as\u0101' kam pagka papagbidda'bi saga pagkahibi bebeya'an si Isa. Ala'at deyom pikilanbi, pagka yukbi alanga dakayu', bo' areyo' dakayu'.  "
                            },
                            {
                                "text": "  Pakale kam, saga dauranakanku kinalasahan. Tapene' asal e' Tuhan saga a'a ya binista miskin ma dunya itu, bo' aniya' karaya sig\u0101m b'nnal, hatina pangandol sig\u0101m ma iya. Pinene' isab sig\u0101m bo' binuwanan palsuku'an ma deyom pagparintahanna, buwat asal panganjanji'na ma sasuku alasahan iya."
                            },
                            {
                                "text": "Sag\u014d' ilu pagtungg\u012bnganbi saga a'a miskin! Sai bah\u0101' anigpitan ka'am, maka sai anukbalan ka'am ni pagsara'an? A'a dayahan ko' he'."
                            },
                            {
                                "text": "Sai bah\u0101' amissalahan la'at ma pasal \u014dn bangsahan ya pang\u014dn tag-suku' ma ka'am? A'a dayahan!  "
                            },
                            {
                                "text": "  Ah\u0101p hinangbi bang beya'bi to'ongan sara' Tuhan, sara' umbul dakayu'. Tasulat asal sara' itu ma deyom Kitab, ya yuk-i, \u201cKalasahinbi pagkahibi buwat e'bi alasahan baranbi.\u201d"
                            },
                            {
                                "text": "Sag\u014d' bang papagbidda'bi a'a ma sabab luwana, makarusa kam, maka taluwa' kam hukuman sabab langgal sara' kam."
                            },
                            {
                                "text": "Sara' Tuhan itu, minsan bogboganbi kaheka'anna bo' pa'in lakaranbi hal dakayu', talanggalbi du kamemonna."
                            },
                            {
                                "text": "Sabab yuk Tuhan ma deyom sara'na, \u201cDa'a ka angaliyu-lakad ni ngga'i ka paghola'nu,\u201d maka yukna isab, \u201cDa'a ka amapatay\u201d. Manjari minsan kam mbal angaliyu-lakad, bo' amapatay kam, masi du talanggalbi sara' Tuhan.  "
                            },
                            {
                                "text": "  Subay kitam ahantap ma kaul maka pi'il sabab sinara' kitam ma sara' ya makabuwan kalimayahan."
                            },
                            {
                                "text": "Sabab bang Tuhan ya angahukum ma manusiya', bo' aniya' a'a halam bay ma'ase' ma pagkahina, mbal du isab kina'ase'an e' Tuhan. Saguw\u0101' bang a'a ma'ase' ma pagkahina, mbal iya tin\u0101w sinara' sabab ma'ase' du Tuhan ma iya.   "
                            },
                            {
                                "text": "    Saga dauranakanku, bang aniya' a'a ganta' ah'lling in iya angandol ma Tuhan, bo' mbal taluwa' saga hinangna, pangandolna in\u0101n halam aniya' p\u016bsna, maka halam aniya' dapat makalappas iya min hukuman dusa."
                            },
                            {
                                "text": "Saupama aniya' pagkahibi bebeya'an si Isa kulang-kabus ma pan'mmek maka ma pagkakan,"
                            },
                            {
                                "text": "ai kap\u016bsanna bang hal yukbi ni sig\u0101m, \u201cMura-murahan, bang pa'in ah\u0101p kah\u0101lanbi. Mags'mmek kam akapal bo' kam mbal nihaggut! Amangan kam pah\u0101p!\u201d Bang kam hal amissala sadja bo' mbal amuwan ai-ai panabangbi kulang-kabus sig\u0101m, na, tantu halam aniya' p\u016bsna."
                            },
                            {
                                "text": "Damikiyanna bang takdil ni pangandol. Bang yukbi in ka'am angandol ma Tuhan, bo' halam aniya' hinangbi ah\u0101p tumabeya', mbal b'nnal pangandolbi.  "
                            },
                            {
                                "text": "  Kalu aniya' anganjawab, yuk-i, \u201cAniya' angandol ma Tuhan, aniya' maghinang kah\u0101pan.\u201d Na, bang buwatt\u0113' panganjawabna, buwattitu panambungku, \u201cPa'nda'in aku pangandolnu ma halam aniya' hinang tumabeya' tanda' saksi', ati pa'nda'anta ka pangandolku luwas min kahinanganku ah\u0101p.\u201d"
                            },
                            {
                                "text": "Am'nnal ka bah\u0101' in Tuhan dakayu' du? Na, ah\u0101p isab. Sag\u014d' minsan saga saitan, am'nnal isab sig\u0101m in Tuhan dakayu' du, ati amidpid sig\u0101m sabab min t\u0101w sig\u0101m.  "
                            },
                            {
                                "text": "  Dupang pah\u0101p ka! Bilahi ka bah\u0101' kab'nnalan pasal pangandolta halam aniya' p\u016bsna bang mbal pinabeya'an kahinangan ah\u0101p?"
                            },
                            {
                                "text": "Pikilun si Ibrahim ya ka'mbo'-mbo'antam. Angkan iya bay binista abontol e' Tuhan ma sabab tahinang e'na panoho'an Tuhan. Bay tukbalanna ni Tuhan anakna si Isa'ak, pinat'nna' e'na ma diyata' batu pagkulban."
                            },
                            {
                                "text": "Mbal bah\u0101' tahatinu? Ya pangandol si Ibrahim in\u0101n bay magbeya' maka hinangna. Min hinangna angkan jukup pangandolna ma Tuhan."
                            },
                            {
                                "text": "Jari tahatita na in bay tasulat ma deyom Kitab pasal si Ibrahim, ya yuk-i, \u201cSi Ibrahim bay am'nnal ma Tuhan, ati binista iya abontol e' Tuhan sabab min kapam'nnalna.\u201d Angkan iya bay ka\u014dnan bagay Tuhan."
                            },
                            {
                                "text": "Na, minn\u0113' kata'uwannu in kitam itu binista abontol e' Tuhan bang aniya' isab hinangta ah\u0101p. Mbal jukup bang kita hal angandol. In pangandolta subay magbeya' maka hinangta.  "
                            },
                            {
                                "text": "  Buwatt\u0113' isab si Rahab, d'nda pagtatambahan ma masa awal e'. Sag\u014d' binista iya abontol e' Tuhan ma sabab hinangna ah\u0101p. Bay patuntulna saga mata-mata bangsa Isra'il bay pina'an anganyata' lahatna. Pinandu'an sig\u0101 e'na l\u0101n sadd\u012b pamole'an sig\u0101."
                            },
                            {
                                "text": "Manjari in pangandolta ma Tuhan sapantun baran, amatay bang halam aniya' napasna. Damikiyanna pangandolta ma Tuhan, amatay is\u0101b bang halam aniya' kahinangan ah\u0101p tumabeya'.    "
                            }
                        ]
                    },
                    {
                        "verses": [
                            {
                                "text": "    Saga dauranakanku, subay mbal aheka min ka'am angangut nihinang guru. Sabab kata'uwanbi in kami saga guru, bang as\u0101' pamandu' kami, labi abuhat in hukuman ya pinat'nna'an kami e' Tuhan min saga a'a ngga'i ka guru."
                            },
                            {
                                "text": "In kitam manusiya', araran magkas\u0101'. Bang aniya' a'a mbal to'ongan as\u0101' ma bissalana, tubus na a'a in\u0101n ma kaul maka pi'il, maka kapagagihanna kabaya'an baranna."
                            },
                            {
                                "text": "Ya dalilna kakkang kura'. Sangonanta kakkang itu ni bowa' kura' bo' ameya' ma panoho'anta, ati kapagbaya'anta pi'ingga-pi'ingga."
                            },
                            {
                                "text": "Dalilna isab bans\u0101n ma kappal leha'an. Minsan aheya baran kappal, maka minsan akosog baliyu, maka minsan ariki' isab bans\u0101n, in kappal in\u0101n tabowa patudju pi'ingga-pi'ingga ya kinabaya'an e' a'a amans\u0101n."
                            },
                            {
                                "text": "Buwatt\u0113' isab hatulan d'lla'ta itu. Minsan b'nnal ariki', tantu aheya hinangna.   Pikilunbi api. Minsan hal keyat ariki', tantu makaralletan gulangan aluha."
                            },
                            {
                                "text": "Na, api itu pangandalilan d'lla'ta, sabab d'lla'ta ya makatagna'an ginisan kala'atan. Dakayu' du d'lla' ma baranta, sag\u014d' bang itu palagtik na, tabowa katibu'ukan baranta ni kala'atan. T'ggolta allum, in d'lla'ta itu amuwanan kita kasusahan. Ya dalilna api luwas bay min nalka'."
                            },
                            {
                                "text": "Binangsa kaginisan, sattuwa talun maka manuk-manuk, daing isab maka sowa, takole' pinagbaya'an e' manusiya'."
                            },
                            {
                                "text": "Saguw\u0101' d'lla' itu, halam aniya' makapagbaya'an iya. Halam aniya' hondongan la'atna, ap'nno' asal e' lassun makapatay.  "
                            },
                            {
                                "text": "  D'lla'ta ya ginuna pamudjita Pangh\u016b'ta Tuhan, ya Mma'tam. Maka d'lla'ta isab ya ginuna panukna'ta pagkahita manusiya', ya bay pinapanjari e' Tuhan ma buwat kajarihanna."
                            },
                            {
                                "text": "Hatina dakayu' du bowa' ya paluwasan bissala pamudji maka bissala panukna'. Saga dauranakanku, subay kita da'a buwatt\u0113'."
                            },
                            {
                                "text": "Aniya' bah\u0101' bohe' ah\u0101p maka bohe' at'bbag magbeya' paluwas min dakayu' tuburan?"
                            },
                            {
                                "text": "Tantu halam. Saga dauranakanku, aniya' bah\u0101' kayu igira amuwan buwa' jaitun? Aniya' bah\u0101' bahan anggul amuwan buwa' igira? Tantu halam. Damikiyanna, mbal ka makasauk bohe' ah\u0101p min pagbohe'an at'bbag.   "
                            },
                            {
                                "text": "    Bang aniya' mailu ma ka'am a'a alalom pangita'una maka ah\u0101p panghatina, subay manyatakan ma kah\u0101p tebong a'a ilu in iya taga-pangita'u. Subay areyo' pangatayanna maka subay alalom pikilanna bo' maghinang ah\u0101p."
                            },
                            {
                                "text": "Sag\u014d' ka'am ilu, bang ala'at deyom hona'-hona'bi bo' kam angandali'it ma sehe'bi, maka bang hal kah\u0101pan baranbi ya kannalbi, da'a kam magbantug-bantug di-bi in ka'am taga-kata'u. Da'a paliluhinbi dusabi."
                            },
                            {
                                "text": "Min dunya sadja saga hona'-hona' buwatt\u0113', min pikilan manusiya' maka min saitan. Ngga'i ka buwatt\u0113' bang pangita'u min Tuhan."
                            },
                            {
                                "text": "Sabab maingga-maingga lahat, bang aniya' saga a'ana angandali'it maka hal angannal ma kah\u0101pan baran sig\u0101m, tantu aniya' maina'an kasasawan maka ginisan la'at kamemon.  "
                            },
                            {
                                "text": "  Sag\u014d' bang a'a taga-pangita'u min Tuhan buwattitu kah\u0101lanna: kaissana, halam aniya' tamak atayna. Karuwana, aluhay iya binowa magsulut bang aniya' pagsagga'an. Ah\u0101p bowahanna ni a'a kamemon, maka ahanunus iya. Ma'ase' iya, maka biyaksa iya maghinang ah\u0101p ma pagkahina. Magtaluwa' hinangna maka lling bowa'na, maka mbal iya amapagbidda' a'a minsan sai."
                            },
                            {
                                "text": "Sasuku a'a amapagkah\u0101p sehe'na, sali' dalil a'a magtanom. Kabontolan atay ya ta'\u0101'na min tinanomna, pagka patisulutun iya maka mbal pangalulugat.    "
                            }
                        ]
                    },
                    {
                        "verses": [
                            {
                                "text": "    Ai po'onna angkan kam araran magsagga' maka maglugat? Min napsubi ko' ilu, ya magkosog-kosogan na pa'in ma deyom ataybi."
                            },
                            {
                                "text": "Aniya' kabaya'anbi sag\u014d' mbal ta'\u0101'bi, angkan kam bilahi amapatay. Aniya' kanapsuhanbi sag\u014d' mbal kam kar\u016blan, angkan kam magsagga' maka magbono'. Mbal kam pinaniya'an ai-ai ya kabaya'anbi, sabab mbal kam angamu' ni Tuhan."
                            },
                            {
                                "text": "Maka minsan isab amu'bi, mbal kam binuwanan sabab ala'at k\u014dkbi. Tu'ud kam bilahi magpar\u016bl napsubi, angkan kam angamu'."
                            },
                            {
                                "text": "Ka'am ilu sali' sapantun a'a angaliyu-lakad ni ngga'i ka paghola'na. Halam bah\u0101' kata'uwanbi? Sasuku amanuyu' ma kala'atan ai-ai ma dunya itu, kab'nsihanna Tuhan. Maka sasuku ka'amuhan ma addat-tabi'at ya sinunuran ma dunya itu, bantahanna Tuhan."
                            },
                            {
                                "text": "Marai' pangannalbi mbal b'nnal ya tasulat ma deyom Kitab, ya yuk-i, \u201cIn ginhawa bay pinat'nna' e' Tuhan ma deyom baranta akosog asal magnapsu.\u201d"
                            },
                            {
                                "text": "Sag\u014d' akosog lagi' tabang Tuhan ma kita min saga napsu ya amowa-mowa baranta, buwat bay tasulat ma deyom Kitab, ya yuk-i,  \u201cSinagga' e' Tuhan saga a'a alanga atayna, sag\u014d' tinabangan e'na saga a'a areyo' atayna.\u201d   "
                            },
                            {
                                "text": "  Angkan kam subay magmaluluy sadja ma kabaya'an Tuhan. Paggatunbi nakura' saitan ati alahi du iya min ka'am."
                            },
                            {
                                "text": "Pasekot kam ni Tuhan ati sinekot kam isab e'na. Ka'am saga dusahan ilu, bbahinbi saga hinangbi ala'at. Ka'am isab, ya mbal magtaluwa' hinangbi maka llingbi, sussihunbi deyom ataybi."
                            },
                            {
                                "text": "Kasukkalinbi saga kala'atan ya tahinangbi. Magkarukka'an kam maka magtangis. Ya pagtittowabi maka kak\u014dganbi subay pininda ni kasusahan."
                            },
                            {
                                "text": "Pareyo'unbi ataybi tudju ni Pangh\u016b' ati pinalanga du kam e'na.  "
                            },
                            {
                                "text": "  Saga dauranakanku, da'a kam angalimut kasehe'anbi. Sabab sasuku angalimut atawa anoway danakanna bebeya'an si Isa, sali' sara' Tuhan maka kahandakna ya sowayna. Jari bang kam ganta' anoway kahandak Tuhan, tantu mbal beya'bi sabab yukbi aniya' s\u0101'na."
                            },
                            {
                                "text": "Dakayu'-kayu' Tuhan ya amat'nna' sara' maka angahukum. Tunggal du iya ya angalappas maka tunggal iya amowa ni kamulahan. Angkan halam aniya' kapatutbi anoway pagkahibi manusiya'.   "
                            },
                            {
                                "text": "    Pakale kam sasuku kam magpangupama pasal llaw sin\u014dng. Yukbi, \u201cSalung atawa simuddai peh\u0113' du kami ni da'ira ina'an-i ati pahanti' kami dantahun maina'an maglitu supaya aheka s\u012bn paluntungan kami.\u201d"
                            },
                            {
                                "text": "Malaingkan mbal kata'uwanbi bang ai pat'kka ni ka'am salung! Kallumbi ma dunya itu sali' dalil husbu. Dai'-dai' du ta'nda', magt\u016by palanyap."
                            },
                            {
                                "text": "Angkan subay buwattitu pah'llingbi, \u201cBang min kabaya'an Pangh\u016b', allum gi' kami ati makahinang itu-ini.\u201d"
                            },
                            {
                                "text": "Sag\u014d' ka'am ilu, alanga ataybi maka abbuhan kam. Bo' arapun in pagabbu buwattilu ala'at kamemon."
                            },
                            {
                                "text": "Manjari sai-sai ata'uwan hinang ah\u0101p bo' mbal hinangna, taga-dusa du iya.    "
                            }
                        ]
                    },
                    {
                        "verses": [
                            {
                                "text": "    Na, ka'am saga a'a dayahan, pakale na kam ma aku. Subay kam magpanangis, subay kam maglemong, ma sabab kasukkalan ya song pat'kka ni ka'am."
                            },
                            {
                                "text": "Magka'at na alta'bi, maka s'mmekbi ah\u0101p aubus bay kinakan e' ulat."
                            },
                            {
                                "text": "Saga bulawanbi maka pilakbi anawasa' na ma deyom tau'an. Jari in sawasa' in\u0101n tanda' saksi' in ka'am bay anipun alta' paheka ma llaw kahinapusan dunya itu. Taka-taka in alta'bi in\u0101n sapantun api amangan isibi."
                            },
                            {
                                "text": "Dayahan kam, sag\u014d' halam kagadjihanbi saga a'a maghinang ma kahuma'anbi. Kalehunbi pangandahing saga a'a bay soho'bi animuk buwa' min tana'bi. Wa'i pasampay pangandahing sig\u0101m ni Tuhan Sangat Kawasa."
                            },
                            {
                                "text": "Ka'am saga dayahan, kabiyaksahan kam magh\u0101p palasahan maka angand\u016blan napsubi. Ibarat kam sapi' hal amahambug di-na, bo' mbal kata'uwanna song waktu panumbali' iya."
                            },
                            {
                                "text": "Bay hukumbi maka papataybi saga a'a halam taga-dusa, minsan sig\u0101m halam bay anagga' ka'am.   "
                            },
                            {
                                "text": "    Angkanna, saga dauranakanku, tatasinbi ai-ai makani-ka'am sat'ggol mbal pab\u012bng Pangh\u016b'tam si Isa Al-Masi. Pikilunbi a'a maghuma, atatas iya angagaran waktu pagbuwa' tana'na, sabab ahalga' asal buwa'na ma iya. Mbal iya sinumu angagaran kat'kka ulan, ulan pagararu maka ulan pamatahak pai."
                            },
                            {
                                "text": "Damikiyanna isab ka'am, subay kam mbal sinumu angagad. Pahogotunbi ataybi sabab asekot na waktu papi'itu Pangh\u016b'tam."
                            },
                            {
                                "text": "Saga dauranakanku, da'a pagmusmurinbi sehe'bi bebeya'an si Isa Al-Masi, bo' kam mbal taluwa' hukuman Tuhan. Ilu na ya maghuhukum, asekot na to'ongan.  "
                            },
                            {
                                "text": "  Saga dauranakanku, pikilunbi saga nabi, ya bay amowa lapal deyo' min Pangh\u016b' ma masa awal e'. Panunurinbi sig\u0101m, pagka sig\u0101m bay atuyu' angiman ma deyom kabinasahan."
                            },
                            {
                                "text": "Bang ma bistahanta, taga-kah\u0101pan asal saga a'a makatatas buwatt\u0113'. Takalebi pasal kasandal si Ayyub waktuna ma deyom kasusahan. Kata'uwanbi isab kamaujuranna, ah\u0101p bay panungbas Pangh\u016b' ma iya. Sabab landu' patiase'un maka patilasahun Pangh\u016b'tam.  "
                            },
                            {
                                "text": "  Saga dauranakanku, ahalga' pamituwaku itu min kamemon: bang aniya' bissalabi da'a kam magsapa. Da'a sibahatunbi sulga' atawa dunya atawa ai-ai sadd\u012b pagsapahanbi. Magaho' sadja kam bang subay aho'. Mag'mbal isab bang subay mbal. Da'a palabihunbi minn\u0113', bo' kam mbal taluwa' hukuman Tuhan.   "
                            },
                            {
                                "text": "    Abila aniya' a'a mailu ma ka'am t'kkahan kasusahan, subay iya angamu' tabang ni Tuhan. Abila isab aniya' ma ka'am kin\u014dgan, subay iya angalang saga kalangan pamudjina Tuhan."
                            },
                            {
                                "text": "Abila aniya' ma ka'am taga-saki, subay tambukuhanna saga pagmatto'ahan ma palhimpunan si Isa Al-Masi mailu. Ati saga matto'a in\u0101n subay angamu'-ngamu' ni Tuhan ma kamaina'anan a'a sakihan, maka subay sig\u0101m anapu iya maka ns'llan ma salta' sig\u0101m anabbut \u014dn Pangh\u016b'tam."
                            },
                            {
                                "text": "Manjari itu, bang sig\u0101m angamu'-ngamu', bo' ahogot asal pangandol sig\u0101m ma Tuhan, a'a in\u0101n kauli'an du. Niuli'an du iya e' Pangh\u016b', maka bang aniya' dusana, niampun du."
                            },
                            {
                                "text": "Angkan yukku ma ka'am, magpasab'nnal kam pasal saga dusabi ni pagkahibi bebeya'an si Isa Al-Masi. Amu'inbi isab tabang ni Tuhan ma sabab pagkahibi dangan maka dangan, bo' supaya kam kauli'an. Bang a'a abontol angamu' ni Tuhan min deyom atayna, abarakat to'ongan pangamu'na.  "
                            },
                            {
                                "text": "  Si Nabi Elija e', manusiya' du buwat kitam. Bay iya anabbut Tuhan min deyom atayna ma masa awal e', angamu' subay mbal angulan. Jari halam to'ongan aniya' ulan am'ttak ni lahat in\u0101n ma deyom t'lluntahun maka tonga'."
                            },
                            {
                                "text": "Puwas e' bay iya angamu'-ngamu' pabalik subay aniya' ulan. Angulan magt\u016by, jari magbuwa' saga tinanom.  "
                            },
                            {
                                "text": "  Na, saga dauranakanku, abila aniya' min ka'am pasiha' min pandu' b'nnal, bo' aniya' a'a dangan amowa iya ameya' ma pandu' b'nnal pabalik, ah\u0101p ko' he'."
                            },
                            {
                                "text": "Tau'unbi itu ma deyom pikilanbi: sai-sai makabowa a'a dusahan ang'bba min kas\u0101'anna, lappasan e'na a'a dusahan in\u0101n bo' mbal pineh\u0113' ni deyom nalka', ati ta'ampun du paldusahanna aheka.  Wassalam      "
                            }
                        ]
                    }
                ]
            },
            {
                "names": [
                    "I Peter"
                ],
                "usfm_id": "I Peter",
                "abbreviation": "1Pet",
                "chapters": [
                    {
                        "verses": [
                            {
                                "text": "Sulat itu min aku, si Petros, a'a kawakilan e' si Isa Al-Masi magnasihat lapalna. Pasampayku sulat itu pi'ilu ni ka'am saga a'a bay tapene'na, ya maglihan-lihan ma dunya itu. Ilu kam apulak-palik ma kalahat-lahatan buwattina'an, ma sakalibut lahat Puntus, Galatiya, Kappadoke, Asiya, maka ma lahat Bitiniya."
                            },
                            {
                                "text": "Bay kam tapene' e' Mma'tam Tuhan min maksudna, jari suku'na na kam ma sabab hinang R\u016b Tuhan ya ma deyom ataybi. Tapene' kam supaya kam ameya' ma si Isa Al-Masi, bo' pinuwasan dusabi ma sabab laha'na.   Mura-murahan, bang pa'in kam pinaniya'an tatabangan maka kasannangan atay ma halam aniya' kulangna.  "
                            },
                            {
                                "text": "    Mahaldika' ni Tuhan, ya mma' Pangh\u016b'tam si Isa Al-Masi. Aheya to'ongan ka'ase'na ma kitam, ya angkan kitam binuwanan kallum baha'u buwat sapantun a'a nianakan pab\u012bng. Makaholat isab kitam pinakallum min kamatay, sabab ya du si Isa Al-Masi bay pinakallum isab min kamatayna."
                            },
                            {
                                "text": "Jari angagad na kitam pinaniya'an pusaka' ya tinau' e' Tuhan ma saga a'a suku'na. Tinau' e'na ma deyom sulga', ati maina'an mbal magka'at, mbal magkahalu', mbal magkapinda."
                            },
                            {
                                "text": "Nihampanan kam pah\u0101p sabab min kawasa Tuhan, pagka kam angandol ma iya. Tantu kam nihampanan sampay ta'abutbi kasalamatan ya pinabukis ma llaw kahinapusan.  "
                            },
                            {
                                "text": "  Angkan kam kin\u014dgan minsan ma deyom susa ma dunya pinjaman itu, ma sabab katiksa'an indaginis ya kalabayanbi."
                            },
                            {
                                "text": "Pinaniya'an kam katiksa'an ilu bo' sinulayan pangandolbi bang b'nnal atawa ngga'i ka. Minsan bulawan, subay pinalabay min api bo' nila'anan l'mmi'na. Sag\u014d' ahalga' lagi' pangandolbi min bulawan, sabab mbal anatas bulawan ni kasaumulan. Bang kam angandol sab'nnal-b'nnal, sinanglitan du kam maka minahaldika'an bang ta'abut llaw pamatuwa' si Isa Al-Masi."
                            },
                            {
                                "text": "Alasa kam ma iya minsan halam ta'nda'bi. Maka minsan iya mbal ta'nda'bi ma buwattitu, angandol kam asal ma iya. Jari aheya sidda kak\u014dganbi, mbal tasibahat,"
                            },
                            {
                                "text": "sabab kaniya'an kam kasalamatan kakkal, ya kamaksuran pangandolbi.  "
                            },
                            {
                                "text": "  Bay amikilan pah\u0101p saga kanabihan ma masa awal e', bay angahangpat to'ongan pasal kasalamatan itu. Bay pinagbissala e' sig\u0101m kah\u0101pan ya pinama-ka'am ma ahil jaman itu."
                            },
                            {
                                "text": "Pinatulunan sig\u0101m R\u016b Al-Masi, angkan sig\u0101m bay angabtang pasal kabinasahan ya subay kalabayanna, maka ma pasal sanglit-sahaya ma iya puwas kabinasahan e'. Jari sidda bilahi saga nabi in\u0101n makata'u bang sumiyan kat'kkana maka bang buwattingga kal'ngngananna."
                            },
                            {
                                "text": "Pinata'u sig\u0101m e' Tuhan in pakaradja'an bay pagbissala sig\u0101m in\u0101n ngga'i ka ma baran sig\u0101m, sag\u014d' ma saga a'a ma tahun sin\u014dng, hatina ma ka'am. Manjari ka'am na ya pinakale na e' saga a'a bay magnasihat lapal ah\u0101p min kawasa R\u016b Tuhan ya pinatulunan sig\u0101m min sulga'. Minsan saga mala'ikat, bilahi to'ongan makahati ma pasal saga pakaradja'an itu.   "
                            },
                            {
                                "text": "    Angkan kam soho'ku subay pahatul-hatul ma deyom pamikilbi. Pahalli' kam, maka holatunbi kah\u0101pan ya pamuwan ka'am bang ta'abut na llaw pamatuwa' si Isa Al-Masi."
                            },
                            {
                                "text": "Beya'unbi panoho'an Tuhan, sengorinbi onde'-onde' ahatul. Da'a par\u016blunbi kanapsuhan ya bay kabiyaksahanbi waktu tagna', ma halam gi' aniya' kata'ubi."
                            },
                            {
                                "text": "Subay kam a'adil ma ai-ai hinangbi sabab a'adil asal Tuhan, ya bay anoho' ka'am ameya' ma iya."
                            },
                            {
                                "text": "Sabab tasulat ma deyom Kitab bay bissala Tuhan, ya yuk-i, \u201cWajib kam sussi ma kaulbi maka pi'ilbi, sabab aku itu mahasussi asal.\u201d  "
                            },
                            {
                                "text": "  Angahukum Tuhan ma manusiya' kamemon, tinongoran kahinangan sig\u0101m pakaniya-pakaniya ma halam aniya' papagbidda'na. Angkanna, pagga pang\u014dnbi \u2018Mma'\u2019 ma Tuhan bang aniya' pangamu'-ngamu'bi, subay kam magmat\u0101w ma iya t'ggolbi pat'nna' ma dunya itu."
                            },
                            {
                                "text": "Kata'uwanbi du bang ai bay pamuwan e' Tuhan pangal'kkat ka'am min bay kajarihanbi halam taga-p\u016bs in\u0101n, ya kajarihan bay pang'bba ka'am e' kamatto'ahanbi. Ngga'i ka alta' magkaka'at buwat bulawan atawa pilak ya bay pangal'kkat ka'am,"
                            },
                            {
                                "text": "sag\u014d' laha' Al-Masi ahalga', ya bay pabu'us ma kamatayna. Ibarat iya bili-bili halam aniya' tamakna atawa salla'na, pagkulban pamapuwas dusatam."
                            },
                            {
                                "text": "Ya na itu asal pangahandak Tuhan ma iya ma halam gi' aniya' dunya, jari makapi'itu na iya ma masa damuli itu, ma sababbi du."
                            },
                            {
                                "text": "Min hinang si Isa Al-Masi angkan kam angandol na ma Tuhan, ya bay amakallum si Isa min kamatayna sampay amabangsa iya ma deyom kasahaya'an. Jari ahogot na pangandolbi maka pangasabi ma Tuhan.  "
                            },
                            {
                                "text": "  Na buwattina'an, pagka kam angisbat na ma pandu' kasab'nnalan, tabowa na kam ang'bba min kasabulan kamemon bo' aniya' kasi-lasabi b'nnal ma pagkahibi bebeya'an si Isa. Angkan kam soho'ku: maglasa-liyasahi kam min deyom ataybi."
                            },
                            {
                                "text": "Sabab ka'am ilu sali' sapantun onde' baha'u bay nianakan. In kapaganak ma ka'am itu ngga'i ka min manusiya' ya magkamatay, sag\u014d' min palman Tuhan. A'a baha'u na kam sabab min kapagsab'nnalbi ma palman Pangh\u016b', ya makakallum ma manusiya' maka mbal magkapinda."
                            },
                            {
                                "text": "Yuk ayat Kitab,  \u201cPinjaman sadja saga manusiya' kamemon, sapantun parang. Kamemon kabantugan sig\u0101m sapantun sumping-sumping. Angalanos du parang, magkapakpak du isab kasumpingan, "
                            },
                            {
                                "text": "saguw\u0101' anatas palman Pangh\u016b' salama-lama.\u201d  In palman Pangh\u016b' itu, ya na lapal ah\u0101p bay panganasihat ka'am.    "
                            }
                        ]
                    },
                    {
                        "verses": [
                            {
                                "text": "    Angkan kam subay ang'bbahan kamemon kahinanganbi ajahil. Da'a kam magputing. Da'a kam magbau'-bau' in ka'am ah\u0101p bo' pa'in masi ala'at deyom ataybi. Da'a kam angalindi, maka da'a kam angalimut sehe'bi."
                            },
                            {
                                "text": "Pasali' kam ni onde'-onde' baha'u nianakan, ya aruru' na pa'in. Ya du ka'am subay angabut-ngabut angadji' palman Tuhan. Sali' dalil gatas ah\u0101p ko' in\u0101n, ya makapasangpot pangandolbi sampay ta'abutbi kasalamatanna,"
                            },
                            {
                                "text": "pagka tananambi na bang buwattingga kah\u0101p Pangh\u016b' ma ka'am.  "
                            },
                            {
                                "text": "  Pasekot na kam ni si Isa, ya dalil batu allum ni kasaumulan. Pasekot kam bo' kam pinagguna e' Tuhan pangahinanganna luma' pat'nna'an R\u016b-na. Pinaralil isab kam ni batu allum, maka si Isa iya batu aheya pamahogotan luma' Tuhan. Bay tasulak si Isa Al-Masi e' saga a'a, sag\u014d' pinene' iya e' Tuhan sabab landu' ahalga' ma atayna. Jari maina'an du kam ma luma' Tuhan maghinang ni iya min itikad abontol, buwat dalil imam. Maina'an kam anukbal ni iya saga kapudjihanbi maka kahinanganbi ah\u0101p. Jari ka'amuhan iya ma panukbalbi sabab si Isa Al-Masi ya pamanyabutanbi."
                            },
                            {
                                "text": "  Pasekot na kam ni si Isa, ya dalil batu allum ni kasaumulan. Pasekot kam bo' kam pinagguna e' Tuhan pangahinanganna luma' pat'nna'an R\u016b-na. Pinaralil isab kam ni batu allum, maka si Isa iya batu aheya pamahogotan luma' Tuhan. Bay tasulak si Isa Al-Masi e' saga a'a, sag\u014d' pinene' iya e' Tuhan sabab landu' ahalga' ma atayna. Jari maina'an du kam ma luma' Tuhan maghinang ni iya min itikad abontol, buwat dalil imam. Maina'an kam anukbal ni iya saga kapudjihanbi maka kahinanganbi ah\u0101p. Jari ka'amuhan iya ma panukbalbi sabab si Isa Al-Masi ya pamanyabutanbi."
                            },
                            {
                                "text": "Buwattitu ya tasulat ma deyom Kitab:  \u201cAniya' batu landu' ahalga' tapene'ku, pat'nna'ku nihinang papagan luma' ma da'ira Siyun. Jari sasuku angandol ma iya halam du aniya' kapagsusunanna.\u201d "
                            },
                            {
                                "text": "Tantu ahalga' batu itu ma ka'am ya magpangandol ma si Isa. Saguw\u0101' aniya' mbal bilahi magkahagad, ya sinambat ma ayat Kitab dakayu', ya yuk-i,  \u201cYa batu bay tasulak e' saga a'a maghinang luma', kinab\u0101' halam aniya' gunana, ya na ina'an batu aheya to'ongan kalagihanna.\u201d "
                            },
                            {
                                "text": "Maka aniya' gi' ayat dakayu', yuk-i,  \u201cYa ina'an batu parugtulan tape' a'a, batu pamah'bba'an.\u201d  B'nnal ko' he'. Mbal sig\u0101m magkahagad ma palman Tuhan pasal si Isa, ya po'on sig\u0101m sali' dalil a'a makarugtul ni batu. Ya na tu'ud pangahandak Tuhan ma sig\u0101m.  "
                            },
                            {
                                "text": "  Malaingkan tapene' kam e' Tuhan bo' kam tahinang kaimaman magsusultan, bangsa sussi, a'a palsuku'an Tuhan. Nilinganan kam e'na paluwas min kalendoman, bo' papinda ni kasawahanna makainu-inu. Tapene' kam bo' supaya patanyagbi pasal kahinangan Tuhan ah\u0101p makalandu'."
                            },
                            {
                                "text": "Ma waktu bay dah\u016b in\u0101n ngga'i ka kam suku' Tuhan, sag\u014d' a'a Tuhan na kam ma buwattitu. Bay kam a'awam ma pasal ka'ase' Tuhan ma waktu palabay, saguw\u0101' tananambi na ka'ase'na.  "
                            },
                            {
                                "text": "  Saga bagay kalasahanku, sali' kitam a'a liyu ma dunya itu sabab aniya' lahattam sadd\u012b. Angkan buwattitu panganjunjungku ma ka'am: da'a to'ongan d\u016blinbi napsu baranbi ala'at, sabab napsuta itu magsagga' asal maka kapameya'ta ma Tuhan."
                            },
                            {
                                "text": "Ya kal'ngngananbi subay ahantap sadja minsan kam ma deyoman saga a'a mbal ata'uwan Tuhan. Minsan sig\u0101m bilahi anuna'an ka'am maghinang ala'at, ta'nda' e' sig\u0101m saga hinangbi ah\u0101p, ya po'on sig\u0101m ananglitan Tuhan ma llaw kapi'ituna.   "
                            },
                            {
                                "text": "    Subay kam magpabeya' sadja ma saga a'a kamemon sasuku taga-kag'llal, ma sabab Pangh\u016b' Isa ya pameya'anbi. Kaissana, beya'unbi panoho'an min sultan mahatinggi, ya alanga min kamemon ma lahat itu."
                            },
                            {
                                "text": "Pasunu', beya'unbi panoho'an min saga gubnul, ya kabuwanan kapatut aminasa sasuku maghinang ala'at, maka ananglit ma sasuku maghinang ah\u0101p."
                            },
                            {
                                "text": "Sabab ya na itu kabaya'an Tuhan ma ka'am, hinangunbi kah\u0101pan. Jari pag'nda' saga a'a kulang panghati in\u0101n ma kahinanganbi, magt\u016by patambol bowa' sig\u0101m. Pahondong sig\u0101m am\u016bng-m\u016bng karupangan."
                            },
                            {
                                "text": "Limaya na kam, maka ah\u0101p isab. Saguw\u0101' da'a kam anumagal in ka'am makajari maghinang ala'at ma sabab limaya na. Ata Tuhan na kam, angkan kam limaya maghinang panoho'anna sadja."
                            },
                            {
                                "text": "Pagaddatinbi manusiya' kamemon. Kalasahinbi pagkahibi magpangandol ma si Isa, pagmat\u0101winbi Tuhan, pagaddatinbi sultan mahatinggi.   "
                            },
                            {
                                "text": "    Ka'am saga sosoho'an maghinang ma a'a, angalilla' sadja kam ma a'a ya paghinanganbi. Ngga'i ka hal a'a ah\u0101p kasuddahanna, a'a alasa ma ka'am ya subay pagaddatanbi. Subay pagaddatinbi sig\u0101m minsan isab ab'ngngis."
                            },
                            {
                                "text": "Bang kam ganta' bininasa ma halam aniya' s\u0101'bi paminasahan ka'am, bo' pa'in sandalanbi ma sabab Tuhan ya paheyabi ma atay, kasulutan Tuhan ma ka'am."
                            },
                            {
                                "text": "Sag\u014d' bang kam angimanan katiksa'an ya pinapagtongod maka hinangbi ala'at, mbal kam patut sinanglitan. Sag\u014d' bang kam anandal kabinasahan minsan bay makahinang ah\u0101p, kasulutan du Tuhan ma ka'am."
                            },
                            {
                                "text": "Ya na he' asal kabaya'an Tuhan ma ka'am, in ka'am subay asandal ma deyom kabinasahan. Al-Masi ya panunuranbi sabab bay na iya anandalan kabinasahan ma sababanbi. Pasali' kam ni iya.  "
                            },
                            {
                                "text": "Halam to'ongan iya bay makarusa, halam iya bay makapah'lling puting minsan min t'dda. "
                            },
                            {
                                "text": "Ma waktu bay kapam\u016bng-m\u016bng ala'at ma iya, halam iya bay anambung ala'at. Waktu kapaminasa ma iya, halam iya bay ananggupan sai-sai. Gom pa'in pangandolna baranna ni Tuhan ya abontol hukumanna."
                            },
                            {
                                "text": "Bay tinanggung e' si Isa karusahantam pagka amatay ma h\u0101g pangalansangan ma iya, supaya kitam ang'bba min dusatam bo' amanuyu' kahinangan abontol. Kauli'an kitam ma sabab saga bakat bay tananamna."
                            },
                            {
                                "text": "Bay kam sali' sapantun bili-bili alungay min paglabayan, sag\u014d' ma buwattina'an pabibud na kam bo' pabeya' ma Al-Masi, ya angupiksa' ka'am sampay anganjagahan nyawabi.    "
                            }
                        ]
                    },
                    {
                        "verses": [
                            {
                                "text": "    Ka'am saga kar'ndahan, subay sulutbi kabaya'an h'llabi. Manjari bang aniya' sig\u0101m mbal gi' magsab'nnal ma lapal Tuhan, bo' pag'nda' sig\u0101m kaul-pi'ilbi ah\u0101p du, minn\u0113' aniya' pagsab'nnalan sig\u0101m. Minsan sig\u0101m mbal bissalahanbi, tabowa sig\u0101m asulut"
                            },
                            {
                                "text": "pag'nda' sig\u0101m ma kabontol itikadbi sampay ma pana'atbi ma Tuhan."
                            },
                            {
                                "text": "Mbal kam tahinang alingkat ma sabab pangari-ngaribi ma pangluwahanbi, buwat saga pama'alti bu'unbi, maka pamulawanbi maka pan'mmekbi ahalga'."
                            },
                            {
                                "text": "Ya wajib tuyu'anbi bo' kam ah\u0101p d'nda, subay addat ah\u0101p. Bang kam ahongpot, bang areyo' pangatayanbi, anatas du kamanisbi sampay ni kato'abi. Maka landu' ahalga' kamanisbi buwatt\u0113' ma pang'nda' Tuhan."
                            },
                            {
                                "text": "Buwatt\u0113' isab kahinangan saga d'nda suku' Tuhan ma masa awal. Bay sig\u0101m pasangdol ma iya, angkan sig\u0101m ah\u0101p d'nda. Bay sinulut e' sig\u0101m kabaya'an h'lla sig\u0101m"
                            },
                            {
                                "text": "buwat si Sara, h'nda si Ibrahim. Sinulut e'na kabaya'an h'llana, ni\u014dnan e'na nakura'na. Na, ka'am saga d'nda ma buwattitu, bang ah\u0101p hinangbi, maka bang kam mbal aluhay pinakit\u0101w, sali' kam d\u012b tubu' si Sara.  "
                            },
                            {
                                "text": "  Ka'am kal'llahan, subay ah\u0101p akkalbi magp\u016bn maka paghola'bi. Pagaddatinbi sig\u0101m pah\u0101p pagka alunuk baran sig\u0101m min baranbi, sabab sali'-sali' du kam pinahampitan kallum taptap ma deyom sulga'. Bang buwatt\u0113' hinangbi halam aniya' makalimbit pangamu'-ngamu'bi ni Tuhan.   "
                            },
                            {
                                "text": "    Ya na itu bissalaku katapusan ma ka'am, subay kam dauyunan kamemon, magkannal-kiyannali. Sunurinbi addat magdanakan maglasa-liyasahi, ka'ase'inbi pagkahibi ma areyo' pangatayanbi."
                            },
                            {
                                "text": "Bang kam ganta' nila'at, da'a balosinbi la'at. Bang kam sinukna'an, da'a pellenginbi sukna'. Ya pamalosbi ma sig\u0101m subay kah\u0101pan sabab ya na kabaya'an Tuhan ma ka'am, supaya kam pinusaka'an kah\u0101pan."
                            },
                            {
                                "text": "Sabab tasulat ma deyom Kitab, ya yuk-i,  \u201cSai-sai bilahi ah\u0101p palasahanna, supaya tananamna waktu kasannangan, subay pahondong maghimumungan ala'at, subay mbal magbissala kaputingan. "
                            },
                            {
                                "text": "Subay iya pataikut min hinang ala'at, bo' maghinang ah\u0101p. Subay iya atuyu' magsulut maka kasehe'anna, maka subay pagmatayanna kasannangan. "
                            },
                            {
                                "text": "Sabab anganjaga du Pangh\u016b' ma saga a'a abontol, kinale e'na pamanyabut sig\u0101m. Sag\u014d' sinagga' e'na saga a'a jahallis.\u201d   "
                            },
                            {
                                "text": "  Halam aniya' angala'at ka'am bang kam atuyu' maghinang ah\u0101p."
                            },
                            {
                                "text": "Maka minsan kam saupama pinuhinga' ma sabab hinangbi ah\u0101p, aheya du kak\u014dganbi. Da'a kam at\u0101w ma pananggup manusiya', da'a isab kam magkahanggawan."
                            },
                            {
                                "text": "Sag\u014d' paheya'unbi Al-Masi ma deyom pangatayanbi, in iya tantu Pangh\u016b'bi. Subay kam asakap sakahaba' waktu supaya kam makasambungan sai-sai atilaw ka'am bang angay kam makatantu pinaniya'an kah\u0101pan."
                            },
                            {
                                "text": "Sag\u014d' subay ahanunut maka a'addat panambungbi. Subay abontol isab itikadbi bo' magkaiya'an saga a'a ya anoway kahinanganbi ah\u0101p ma sabab pameya'bi ma Al-Masi."
                            },
                            {
                                "text": "Bang Tuhan ya magkahandak, ah\u0101p kam taluwa' kabinasahan ma sabab ah\u0101p hinangbi, bang pa'in da'a hinang ala'at.  "
                            },
                            {
                                "text": "  Sabab bay amatay Al-Masi pinamint'dda ma sabab kamemon paldusahan manusiya'. Ngga'i ka ma sabab dusa baranna, sabab halam aniya' dusana minsan dakayu'. Tu'ud iya amatay supaya kam binowa magh\u0101p maka Tuhan. Bay iya pinapatay sag\u014d' pinakallum e' R\u016b Tuhan."
                            },
                            {
                                "text": "Min R\u016b Tuhan isab angkan iya bay peh\u0113' magmahalayak ni saga umagad ya bay tinambolan e' Tuhan ma deyom ahirat."
                            },
                            {
                                "text": "Ya na ina'an umagad saga a'a bay mbal ameya' ma kabaya'an Tuhan waktu kapangahinang adjung e' si N\u016b. Bay angagad Tuhan ma samantala' si N\u016b angahinang adjung in\u0101n, ya aniya' ameya' ma iya. Saguw\u0101' pagtumbuk latap, walu' du a'a bay pasakat ni adjung bo' lappasan min latap."
                            },
                            {
                                "text": "Ya kalappas sig\u0101m min latap in\u0101n sali' paralilan kalappastam labay min bohe' pagpandi ma waktu itu. Bang nihati pagpandi itu, ngga'i ka hinang pamala'an lumut baranta saguw\u0101' paltanda'an in kitam bay anganjanji' ni Tuhan min itikad abontol. Manjari lappasan kitam sabab min kallum si Isa pabalik min kamatayna."
                            },
                            {
                                "text": "Wa'i na iya peh\u0113' ni sulga' aningk\u014d' ma bihing Tuhan tampal ni kowan. Mah\u0113' na iya magbaya' ma bangsa mala'ikat kamemon, maka ma ai-ai taga-kapatut atawa taga-ga'osan ma deyom sulga'.    "
                            }
                        ]
                    },
                    {
                        "verses": [
                            {
                                "text": "    Na, pagka Al-Masi bay makalabayan kabinasahan ma ginhawa-baranna, ya du ka'am subay anengoran iya bo' kam sakap anandal kabinasahan. Sabab sai-sai angananam kabinasahan buwatt\u0113', ang'bba na min katagihanna magdusa."
                            },
                            {
                                "text": "Jari puwas itu, sat'ggolbi maitu ma dunya, subay kam pinagagihan e' kabaya'an Tuhan. Da'a na kam pinagagihan e' napsu maka baya' manusiya',"
                            },
                            {
                                "text": "ya pinene' e' saga a'a ya mbal ata'uwan Tuhan. At'ggol bay kapaghinangbi kasabulan makatamparasa, magba'is maka maglangohan. Sakahaba' waktu pagtipunbi maglami-lami, landu' aheka bay inumbi. Bay kam pasumba isab ni ta'u-ta'u ya sammal ma pang'nda' Tuhan. Sag\u014d' sarang na."
                            },
                            {
                                "text": "Ma buwattina'an ainu-inu saga a'a bay sehe'bi waktu tagna' bang angay kam mbal na palamugay ni sig\u0101m angand\u016blan napsubi. Angkanna kam binissalahan la'at e' sig\u0101m."
                            },
                            {
                                "text": "Saguw\u0101' aniya' du waktu paharap saga a'a in\u0101n ni Tuhan angahaka pasal bay kahinangan sig\u0101m. Asakap asal Tuhan angahukum binangsa manusiya', saga a'a masi allum sampay a'a bay magpatayan."
                            },
                            {
                                "text": "Ya itu sababanna angkan lapal ah\u0101p itu bay pinagnasihat sampay ni umagad saga a'a magpatayan, bo' supaya sig\u0101m pinaniya'an kallum ma haddarat Tuhan, minsan sig\u0101m bay pinalabayan hukuman ya pangangganta'an manusiya' pagma-dunya lagi'.  "
                            },
                            {
                                "text": "  S\u014dng na kiyamat dunya itu, angkan subay ah\u0101p sadja k\u014dkbi. Subay ahantap e'bi amikil bo' ah\u0101p pangamu'-ngamu'bi ni Tuhan."
                            },
                            {
                                "text": "Maka ya na itu subay pahalga'bi min kamemon: maglasa-liyasahi kam to'ongan, sabab bang kam maglasa sab'nnal-b'nnal tantu kam magampun-iyampuni minsan painay heka kas\u0101'anbi."
                            },
                            {
                                "text": "Bang aniya' saga pagkahibi bebeya'an si Isa ganta' pahapit ni luma'bi, da'a kam magmusmud. Pa'iddahunbi sadja sig\u0101m min atay pote'."
                            },
                            {
                                "text": "Aniya' ma ka'am kapandayan bay pamuwan e' Tuhan pakaniya-kaniya. Jari paggunahunbi kapandayanbi ilu panabangbi ni kasehe'an, sabab patut du bang ah\u0101p e'bi angangguna kata'u atawa kapandayan bay pangandol ma ka'am e' Tuhan."
                            },
                            {
                                "text": "Sai-sai apanday magnasihat, subay lapal min Tuhan ya pagnasihatna. Sai-sai ata'u anabang ma sehe'na, subay iya anabang to'ongan min kosog bay pangahandak iya e' Tuhan. Sabab minn\u0113' pinaheya \u014dn Tuhan ma ai-ai hinangbi, pagka si Isa Al-Masi ya pamanyabutanbi. Patut iya pinasuku'an kasahaya'an maka barakat sampay ni kasaumulan. Amin.   "
                            },
                            {
                                "text": "    Saga bagay kalasahanku, da'a kam kinobla'an ma sabab kabinasahan aheya ya tum'kka panulayan ka'am, sabab maumu aniya' buwatt\u0113'."
                            },
                            {
                                "text": "Sag\u014d' palasigunbi ataybi, sabab tananambi na kabinasahan buwat bay kalabayan Al-Masi, jari aheya du kak\u014dganbi bang pina'nda'an na sanglit sahayana ni kamemon."
                            },
                            {
                                "text": "Subay kam kin\u014dgan bang kam pinam\u016bng-m\u016bngan ala'at ma sabab Al-Masi ya pameya'anbi, sabab ilu pat'nna' ma ka'am R\u016b barakatan, ya na R\u016b Tuhan."
                            },
                            {
                                "text": "Bang kam taluwa' kabinasahan, subay halam aniya' sababanna, buwat saga bay amapatay a'a, bay anangkaw, bay magpilliyu, atawa minsan bay palamud ma palkala' a'a ngga'i ka lamudbi."
                            },
                            {
                                "text": "Sag\u014d' bang kam pinananaman kabinasahan ma sabab Almasihin kam, da'a kam aiya'. Magsukul sadja kam ni Tuhan ma sabab \u014dn Al-Masi ya pang\u014dn ka'am.  "
                            },
                            {
                                "text": "  Song na waktu panagna' hukuman Tuhan, sag\u014d' kitam ma deyomanna ya nihukum dah\u016b. Bang buwatt\u0113' kah\u0101lanna, bang kitam suku'na pinat'nna'an hukuman, ai kamaujuran saga a'a mbal magkahagad ma lapal ah\u0101p ya min Tuhan?"
                            },
                            {
                                "text": "Buwat yukna ma deyom Kitab,  \u201cBang a'a adil mbal agon lappasan, luba'-lagi'na na a'a baldusa, ya mbal angisbat Tuhan!\u201d "
                            },
                            {
                                "text": "Angkanna, sai-sai kam angalabayan kabinasahan sabab iya na kahandak Tuhan ma ka'am, pasangdan kam maghinang ah\u0101p. Pangandolunbi isab baranbi ni bay amapanjari ka'am, sabab tantu iya kapangandolan.    "
                            }
                        ]
                    },
                    {
                        "verses": [
                            {
                                "text": "    Aniya' isab pamituwaku ma saga pagmatto'ahan ya ma deyomanbi, sabab pagmatto'ahan isab aku. Mataku itu bay maka'nda' kabinasahan Al-Masi, maka aniya' du isab lamudku ma sinos\u014dng bang iya pinabangsa na ma pang'nda' saga manusiya' kamemon. Ya na itu amu'ku ni ka'am:"
                            },
                            {
                                "text": "Upiksa'unbi pah\u0101p saga a'a bay pangandol ma ka'am e' Tuhan, ya sali' dalil bili-bili pinaipat ma ka'am. Ayarinbi sig\u0101m min k\u014dg maka baya', sabab ya na itu kabaya'an Tuhan. Da'a kam subay nihagda. Ya pangupiksa'bi ma sig\u0101m subay ngga'i ka pagpilak, subay min kahilasanbi sadja."
                            },
                            {
                                "text": "Da'a pagmandahinbi saga a'a bay pama'atas ka'am, gom pa'in kam panunuran sig\u0101m."
                            },
                            {
                                "text": "Jari bang pi'itu pabalik si Isa Al-Masi, ya dalil nakura' magupiksa' bili-bili, landu' ah\u0101p panungbasna ma ka'am. Ya tungbas in\u0101n mbal magkapinda kah\u0101pna, sabab makahampit kam ma sahayana.  "
                            },
                            {
                                "text": "  Na, ka'am isab saga l'lla abata' lagi', beya'unbi pamituwa pagmatto'ahanbi ilu. Subay areyo' pangatayanbi sabubi magtabang-tiyabangi, sabab yuk lling Kitab,  \u201cAngatu Tuhan ma a'a alanga atayna, sag\u014d' tabangna sasuku areyo' atayna.\u201d "
                            },
                            {
                                "text": "Angkan kam subay magpatireyo' ni Tuhan Sangat Kawasa, bo' kam pinalanga e'na bang ta'abut llaw bay pangangganta'na."
                            },
                            {
                                "text": "Tukbalunbi kasusahanbi kamemon ni Tuhan, sabab magka'inagon du iya.  "
                            },
                            {
                                "text": "  Pah\u0101punbi pamikilbi, pajaga kam to'ongan. Sabab ilu bantabi nakura' saitan amiha ka'am. Sali' iya sapantun halimaw maglunsul na pa'in, kalu aniya' tapihana nil'kkob e'na."
                            },
                            {
                                "text": "Atuhunbi nakura' saitan ma ahogot pangandolbi ma si Isa, sabab kata'uwanbi ngga'i ka hal ka'am ya t'kkahan kabinasahan, sampay isab saga pagkahibi Almasihin ma kaluha'an dunya.  "
                            },
                            {
                                "text": "  Sag\u014d' aubus pa'in e'bi anandalan kabinasahan ma dai'-dai', binawi' du kam e' Tuhan sampay halam aniya' salla'bi. Pinatotog e'na imanbi, binuwanan du kam kosog bo' mbal apinda min pangandolbi ma iya. In iya Tuhan po'onan tatabangan. Pinagabbit kam e'na supaya kam pinabangsa ma deyom kasahaya'anna ya mbal magkapinda, pagka Al-Masi ya parakayu'anbi."
                            },
                            {
                                "text": "Sanglitantam Tuhan, ya sangat kawasa sampay ni kasaumulan. Amin.   "
                            },
                            {
                                "text": "    Si Silas bay anabangan aku anulat sulat apu'ut itu. Bang ma bistahanku in iya dakayu' danakantam tantu kapangandolan. Bilahi aku amahogot ataybi, ya po'on aku amabeya' sulat itu. Sugpatanku isab saksi'ku, in itu tatabangan sab'nnal-b'nnal deyo' bay min Tuhan. Da'a bbahinbi.  "
                            },
                            {
                                "text": "  Amabeya' minsan la'a hal lapal sig\u0101m saga pagkahibi bebeya'an Al-Masi ya magsakaum maitu ma lahat Babilon, a'a tapene' e' Tuhan buwat ka'am. Ya du si Markus itu, ya itungku sali' anakku."
                            },
                            {
                                "text": "Magsiyum kam tanda' sin paglasabi dangan maka dangan.   Mura-murahan, bang pa'in kam pinaniya'an kasannangan deyom atay, sasuku kam suku' Al-Masi.  Wassalam      "
                            }
                        ]
                    }
                ]
            },
            {
                "names": [
                    "II Peter"
                ],
                "usfm_id": "II Peter",
                "abbreviation": "2Pet",
                "chapters": [
                    {
                        "verses": [
                            {
                                "text": "Sulat itu deyo' min aku, si Simun Petros, dakayu' sosoho'an si Isa Al-Masi ya kawakilan e'na magnasihat.   Pabeya'ku sulat itu ni ka'am kamemon angandol ma si Isa Al-Masi. In iya Tuhantam maka iya ya makalappas kitam. Min kabontolanna, ya angkan kitam kaniya'an pangandol itu. Manjari pangandolbi ilu maka pangandol kami itu mbal du magbidda', ahalga' sali'-sali'.  "
                            },
                            {
                                "text": "  Mura-murahan, bang pa'in manglabi-labihan tatabangan maka kasannangan deyom atay ma ka'am, min pangita'ubi ma pasal Tuhan maka ma pasal Pangh\u016b'tam si Isa.  "
                            },
                            {
                                "text": "    Min barakatna du, angkan kita kaniya'an ai-ai pamajatu kallumta maka pamahogot pangisbatta ma Tuhan, labay min Al-Masi ya bay amowa ka'am pinasuku'an kah\u0101pna maka kabangsana."
                            },
                            {
                                "text": "Jari pamuwan na ma kitam saga janji' Tuhan, ya mamarahi ah\u0101p maka ahalga'. Minn\u0113' kitam makasengod ni kajarihan Tuhan, ati makapuwas kitam min kanapsuhan alumu' ya ma deyom dunya itu.  "
                            },
                            {
                                "text": "  Ya itu sababanna angkan kam subay amanuyu' bo' supaya pinasugpat addat-tabi'at ah\u0101p ni pangandolbi, ati addat-tabi'atbi pinasugpatan pangita'u."
                            },
                            {
                                "text": "Pangita'ubi subay pinasugpatan pamaggat napsu, ati pamaggatbi napsu subay pinasugpatan iman. Pangimanbi subay pinasugpatan pagta'at ni Tuhan,"
                            },
                            {
                                "text": "ati pagta'atbi subay pinasugpatan lasa ma saga danakanbi bebeya'an si Isa, maka lasabi subay pinasugpatan lasa ni a'a kamemon."
                            },
                            {
                                "text": "Bang jukup itu kamemon ma ka'am sampay manglabi-labihan na, tantu ah\u0101p kamattihanna ma ai-ai hinangbi, maka pas\u014dng ta'ubi pasal si Isa Al-Masi, Pangh\u016b'tam."
                            },
                            {
                                "text": "Saguw\u0101' sai-sai halam kaniya'an bay pam\u016bngku he', ibarat iya a'a kasamunan matana, mbal agon maka'nda'. Takalipatna na in iya bay sinussi min karusahanna tagna'.  "
                            },
                            {
                                "text": "  Angkan yukku ma ka'am, saga dauranakan, subay kam atuyu' to'ongan bo' atuman kapamene' Tuhan ma ka'am. Bang itu hinangbi na pa'in, mbal to'ongan kam ang'bba min pangandolbi tudju ni iya."
                            },
                            {
                                "text": "Minn\u0113' kam binuwanan kapatut bo' kam sinagina pas\u014dd ni deyoman pagparinta si Isa Al-Masi, ya Pangh\u016b'tam Manglalappas. Taptap kapagbaya'na sampay ni kasaumulan.  "
                            },
                            {
                                "text": "  Ya du ina'an sababanna angkan aku mbal pahali amaentoman ka'am, minsan kata'uwanbi na maka minsan ahogot na pameya'bi ma pandu' b'nnal ya ta'\u0101'bi."
                            },
                            {
                                "text": "Sababna, bang ma aku, patut kam paentomanku na pa'in sat'ggolku allum."
                            },
                            {
                                "text": "Kata'uwanku, mbal aku at'ggol maitu, sabab pinata'u aku e' si Isa Al-Masi Pangh\u016b'tam in aku song amole' lahat."
                            },
                            {
                                "text": "Angkan tukiranku pamandu'ku ma ka'am bo' supaya aniya' pangentomanbi ma ai-ai bay pam\u016bngku bang aku amatay na.   "
                            },
                            {
                                "text": "    Ngga'i ka kissa luwas min akkal manusiya' ya pameya'an kami, waktu kapangahaka kami ma ka'am pasal kabalik si Isa Al-Masi Pangh\u016b'tam ni dunya, maka pasal kawasana. Mata kami ya bay maka'nda' sahayana maka kaheya'anna."
                            },
                            {
                                "text": "Mah\u0113' asal kami waktu bay kapanambutna kamahaldika'an maka sahaya min Tuhan ya Mma'na. Aniya' suwala bay pinakale ma iya luwas min haddarat Tuhan, yuk-i, \u201cAnakku ko' itu kalasahanku. Landu' aku kasulutan ma iya.\u201d"
                            },
                            {
                                "text": "Baran kami bay makakale suwala he' amissala min deyom sulga', waktu kapagdongan kami maka Al-Masi ni pussuk b\u016bd ya bay kamah\u0113'an Tuhan.  "
                            },
                            {
                                "text": "  Manjari itu, pagka ina'an bay tanyata' kami, makatantu kami in bay pagkallam saga nabi pasal Al-Masi kapam'nnalan sadja du. Subay asipbi pah\u0101p ya bay pinagkallam e' sig\u0101m, sabab sapantun palita'an ko' in\u0101n asinag na pa'in ma deyom kalendoman, sampay ni karai'-llawan, sampay ni waktu kasobang bitu'un maga."
                            },
                            {
                                "text": "Muna-muna, asipunbi pandu' \u012btu labi min kamemon: halam aniya' manusiya' makapahati pasal pagkallam kanabi-nabihan ya tasulat ma deyom Kitab, bang hal min baranna."
                            },
                            {
                                "text": "Sabab ya pinagkallam e' kanabi-nabihan itu ngga'i ka luwas min kahandak manusiya'. Tu'ud sig\u0101m kapagbaya'an e' R\u016b Tuhan angkan makapaluwas lapal deyo' min Tuhan.    "
                            }
                        ]
                    },
                    {
                        "verses": [
                            {
                                "text": "    Ma waktu palabay in\u0101n aniya' saga a'a magnabi-nabi di-sig\u0101m bay patuwa' ni bangsa kami. Damikiyanna isab ma ka'am, aniya' du patuwa' ma deyomanbi a'a maglaku-laku in sig\u0101m guru, bo' pa'in mbal b'nnal pagguru sig\u0101m. Binowahan kam e' sig\u0101m pandu' amaka'at pangandolbi ma si Isa. Pinaliluhan e' sig\u0101m Pangh\u016b'tam si Isa, ya bay angal'kkat sig\u0101m min naja'. Sakadjap sadja mulka' ma saga a'a buwatt\u0113'."
                            },
                            {
                                "text": "Sag\u014d' aheka a'a ameya'-meya'an sig\u0101m maghinang kasabulan makatamparasa. Ya he' po'onna angkan binissalahan la'at bowahan kasab'nnalan ya pameya'antam."
                            },
                            {
                                "text": "Saga guru mbal b'nnal itu napsuhan sidda, angkan kam pinakalehan saga kissa bay pahinang-hinang sig\u0101m, bo' kam kapanguntungan e' sig\u0101m. Sag\u014d' in hukuman ma saga a'a in\u0101n sakap asal sangay min awal. Mbal atuli mulka' ya tinagamahan sig\u0101m.  "
                            },
                            {
                                "text": "  Minsan saga mala'ikat dusahan, halam sig\u0101m bay kina'ase'an e' Tuhan. Gom pa'in nilarukan e'na ni nalka' ati kinabbat sig\u0101m maina'an ma deyom lendom bitu-bituhan, bo' angalagaran llaw hukuman."
                            },
                            {
                                "text": "Damikiyanna isab saga a'a bay mbal magmat\u0101w ma Tuhan ma masa awal e', halam sig\u0101m bay kina'ase'an e' Tuhan, gom pa'in sig\u0101m pinatumbukan latap ma sakalingkal dunya. Luwal disi N\u016b bay hampananna, iya maka sehe'na pitu' puhu'. Ma halam gi' latap in\u0101n, bay ninasihatan e' si N\u016b ba'anan a'a in\u0101n pasal pangatayan sig\u0101m subay pinabontol."
                            },
                            {
                                "text": "Bay tinunu' isab e' Tuhan da'ira Sodom maka Gomora, pangahukumna ma karusahan saga a'a maina'an. Minn\u0113' aniya' kapamint\u0101ngan saga a'a kasehe'an bang ai kamattihan sasuku mbal angisbat Tuhan."
                            },
                            {
                                "text": "Hal si L\u014dt ya bay pinuwas e' Tuhan min saga da'ira in\u0101n. Bay ahantap addat-tabi'atna angkan asasaw pikilanna e' saga a'a pangalanggal sara' maina'an, sabab hal magba'isan."
                            },
                            {
                                "text": "Bay iya pat'nna' ma t'ngnga'-t'ngnga' sig\u0101m ang'nda' ma palantara sig\u0101m, akale ma himumungan sig\u0101m kahaba' llaw, ya po'on abakat atayna e' kala'atan sig\u0101m."
                            },
                            {
                                "text": "Kamattanan kitam min si N\u016b maka si L\u014dt in Pangh\u016b' ata'u angalappas min deyom katiksa'an sasuku ameya' ma kabaya'anna. Ata'u isab iya anambolan saga a'a dusahan ma deyom kabinasahan sampay ta'abut llaw hukuman."
                            },
                            {
                                "text": "Luba'-lagi'na na bang a'a magd\u016bl-baya'an napsu sig\u0101m landu' asammal, maka mbal magaddat ma sai-sai taga-pagbaya'.   Atawakkal makalandu' saga guru ngga'i ka b'nnal itu, maka mamarahi sidda pagmalangkahi sig\u0101m. Mbal sig\u0101m magaddat ma saga bangsa sulga', gom pa'in magtungg\u012bng."
                            },
                            {
                                "text": "Labi aga'os maka akawasa saga mala'ikat min guru putingan itu, sag\u014d' minsan mala'ikat, mbal du amah'llingan la'at ma pagkahi sig\u0101m bangsa sulga' bang ta'abut waktu kapangaharap sig\u0101m ni Pangh\u016b'."
                            },
                            {
                                "text": "Sag\u014d' saga guru itu amah'lling pangkal ma mbal tahati e' sig\u0101m. Nihinang e' sig\u0101m ai-ai makani-pikilan sig\u0101m, buwat hantang sattuwa talun ya halam taga akkal, hal sinaggaw bo' pinapatay. Buwatt\u0113' isab kadal saga a'a buwatt\u0113', magmula du.  "
                            },
                            {
                                "text": "  Katungbasan sig\u0101m kala'atan ma sabab kala'atan ya bay tahinang sig\u0101m. Ya makah\u0101p palasahan sig\u0101m bang magd\u016blan napsu sig\u0101m sampay ma mata mairan. Ya na pa'in pagk\u014dg-koyagan sig\u0101m bang angakkalan ka'am ma waktu kapagsalubi maka sig\u0101m. Tinamakan kam e' sig\u0101m, binuwanan kamaruhan."
                            },
                            {
                                "text": "Tagihan sig\u0101m ang'nda'-ng'nda' ma saga d'nda ya pagba'isan sig\u0101m, mbal to'ongan sinumu magdusa. Binidjakan e' sig\u0101m ni kala'atan saga a'a mbal ahogot pangandolna. Kabiyaksahan sig\u0101m maghawa napsu ma indaginis. Pagmulka'an Tuhan saga a'a in\u0101n!"
                            },
                            {
                                "text": "Bay na sig\u0101m pasadd\u012b min pal'ngnganan abontol, alopas na min paglabayan. Ya panunuran sig\u0101m nabi bay ma masa awal, \u014dnna si Bala'am anak si Beyor. Si Bala'am he' bay bilahi tinambahan s\u012bn ma sabab kahinanganna ala'at,"
                            },
                            {
                                "text": "sag\u014d' pinabukagan iya e' kura' ma sabab dusana. Kura' he' bay magsuwala buwat suwala manusiya', angkan halam kalandu'an e' si Bala'am karupanganna.  "
                            },
                            {
                                "text": "  Halam aniya' p\u016bs pagguru saga a'a itu. Sali' sig\u0101m sapantun tuburan bohe' at'ggang, atawa gabun tabowa paleyang e' baliyu. Aniya' lahat tinagamahan sig\u0101m e' Tuhan ma lendom bitu-bituhan."
                            },
                            {
                                "text": "Bowa'an sidda sig\u0101m, pangangabbu, sag\u014d' halam aniya' p\u016bs bissala sig\u0101m. Niumpanan e' sig\u0101m saga a'a baha'u bay ang'bba min kas\u0101'an ya kabiyaksahan pagkahi sig\u0101m. Pinabilahi sig\u0101m angand\u016blan baya' napsu sig\u0101m makatamparasa."
                            },
                            {
                                "text": "Bang ma janji' saga guru itu, limaya sasuku ameya'-meya'an hinang buwatt\u0113'. Sag\u014d' ya b'nnalna, sali' sig\u0101m banyaga' kapagagihan e' napsu angkan sig\u0101m subay maghinang kasabulan."
                            },
                            {
                                "text": "Saupama a'a bay makapuwas min kalumu'an dunya pagka si Isa Al-Masi Pangh\u016b'tam ya pangandolanna, bang iya tajallat pab\u012bng maghinang kalumu'an bay bbahanna, luh\u016by ala'at kah\u0101lanna damuli min bay dah\u016b."
                            },
                            {
                                "text": "Bang sig\u0101m bay ata'u ma kal'ngnganan ya amowa ni atay abontol, bo' bay pataikut min panoho'an deyo' min Tuhan, ah\u0101p lagi' sig\u0101m halam bay makata'uwan panoho'an e'."
                            },
                            {
                                "text": "Taluwa' sig\u0101m lling bay min kamatto'ahan, ya yuk-i, \u201cEro' bay angutta', pab\u012bng amangan utta'na,\u201d maka itu gi', \u201cBawi bay pinandi, pab\u012bng magt\u016by paloblob ni kapisakan.\u201d    "
                            }
                        ]
                    },
                    {
                        "verses": [
                            {
                                "text": "    Saga bagay kalasahanku, kaminduwaku na anulat ni ka'am. Ya maksudku ma sulat dah\u016b sampay ma sulat \u012btu, subay amaentoman ka'am pasal bay ta'anadbi tagna', bo' supaya abontol e'bi amikil ma halam aniya' simbugna ala'at."
                            },
                            {
                                "text": "Entomunbi bay pinagkallam e' kanabi-nabihan ma masa awal, sampay panoho'an deyo' min si Isa Pangh\u016b'tam Manglalappas. Bay kam pinandu'an pasal panoho'an in\u0101n e' saga a'a kawakilan si Isa.  "
                            },
                            {
                                "text": "  Ya na itu subay hatiunbi dah\u016b min kamemon: ma kahinapusan masa itu aniya' patuwa' ni deyomanbi saga a'a tagihan ameya' ma napsu sig\u0101m. Niudju' kam e' sig\u0101m, yuk-i,"
                            },
                            {
                                "text": "\u201cAngay halam tatuman ya bay janji' si Isa pasal kapi'ituna pab\u012bng? Amatay na saga kamatto'ahan kami, sag\u014d' masi na pa'in pa'atol dunya itu maka kakaya'-kaya'anna. Halam aniya' apinda ma dunya itu sangay min waktu bay pamapanjari!\u201d"
                            },
                            {
                                "text": "Tu'ud panu'uran e' saga a'a angudju' itu, angkan sig\u0101m mbal angentom ma bay hinang Tuhan ma awal tagna'. Angallam iya mint'dda, magt\u016by paniya' langit maka dunya. Pinatuwa' gintana'an min deyom bohe', bo' bohe' du bay pangahinang iya."
                            },
                            {
                                "text": "Min bohe' du isab angkan nilatapan dunya bay waktu awal e', pinaka'at e' Tuhan."
                            },
                            {
                                "text": "Min pagkallam Tuhan isab, ya angkan umbanganna langit maka dunya ma buwattitu, bo' supaya tinunu' bang ta'abut llaw pangahukumna ma saga manusiya' ya mbal bilahi magta'at ni iya. Ya na ko' ina'an llaw kapamutawan sig\u0101m min Tuhan.  "
                            },
                            {
                                "text": "  Saga bagay, da'a takalipatunbi \u012btu: dang'llaw maka dangibu tahun sali' du t'ggolna bang ma bistahan Pangh\u016b'."
                            },
                            {
                                "text": "Bang ma pangannal kasehe'an at'ggol e' Pangh\u016b' anuman bay panganjanji'na. Sag\u014d' ngga'i ka. Tu'ud iya pasangdan angimanan ka'am sabab mbal iya bilahi bang aniya' minsan la'a hal dakayu' manusiya' amutawan min iya. Ya kabaya'anna in manusiya' kamemon subay apinda pikilanna sampay ang'bba min dusana.  "
                            },
                            {
                                "text": "  Saguw\u0101' patagha' sadja ya Llaw Pangh\u016b'tam, buwat kat'kka a'a panangkaw. Palanyap du langit ma llaw du ina'an, maka akosog sidda lagublubna. Ahansul e' api kamemon bay paniya' ma diyata' ayan. Pahalam isab dunya itu sampay kakaya'-kaya'anna kamemon.  "
                            },
                            {
                                "text": "  Na, pagka kata'uwanbi in ai-ai kamemon itu pinahalam du ma sinos\u014dng, kira-kirahunbi to'ongan pasal kajarihanbi bang buwattingga bowahanna. Subay kam amuspus bo' asussi pangatayanbi maka halam aniya' salla'bi,"
                            },
                            {
                                "text": "ma salta' kam angalagaran llaw kapi'ituna in\u0101n. Subay kam patukid isab maghinang ai-ai pamahinang ka'am, bo' tasa'ut kapi'ituna. Ya na ina'an llaw pangahansul saga lapis langit ma deyom api, llaw isab panunaw ai-ai kamemon bay ma diyata' ayan, sabab min pasu'na."
                            },
                            {
                                "text": "Saguw\u0101' kitam itu, angalagaran gi' panganjanji' Tuhan, hatina langit baha'u maka dunya baha'u ya paglahatan ka'adilan.  "
                            },
                            {
                                "text": "  Angkanna, saga bagay, sat'ggol kam angalagaran llaw ina'an-i, patukid kam bo' supaya halam aniya' tamak atawa la'at tab\u0101k ma pangatayanbi, hinabubi isab magda'atay maka Tuhan."
                            },
                            {
                                "text": "Da'a bistahunbi in Pangh\u016b' alallay pagka tangguhanna hukuman. Tu'ud iya angimanan bangsa manusiya' sabab kabaya'anna subay aniya' waktu kapang'bba sig\u0101m min dusa ati bo' lappasan min mulka' sin\u014dng. Buwatt\u0113' du isab bay panulat ni ka'am e' si Paul, dakayu' danakantam kinalasahan. Tulun min Tuhan asal pangita'una anulatan ka'am buwatt\u0113'."
                            },
                            {
                                "text": "Atayudtud du isab sulat si Paul kamemon bang harap ni pakaradja'an sin\u014dng in\u0101n. Sag\u014d' aniya' lapal sulatna ahunit nihati, ya pinabengkok e' saga a'a akulang ma panghatina maka ma pangandol, buwat kapamabengkok sig\u0101m ma ayat Kitab kasehe'. Tantu sig\u0101m minulka'an.  "
                            },
                            {
                                "text": "  Saga bagay, bay na kam kabanda'anku pasal pakaradja'an itu. Angkan kam soho'ku pajaga bo' kam mbal tabowa apinda min kahogot pangandolbi. Da'a beya'-beya'unbi kas\u0101'an saga a'a asabul ilu,"
                            },
                            {
                                "text": "sag\u014d' pas\u014dngunbi pangandolbi ma tatabangan si Isa Al-Masi Pangh\u016b'tam Manglalappas. Pas\u014dngunbi isab ta'ubi ma pasalanna. Patut iya pinasuku'an kamahaldika'an, min waktu itu sampay ni kasaumulan! Amin.  Wassalam      "
                            }
                        ]
                    }
                ]
            },
            {
                "names": [
                    "I John"
                ],
                "usfm_id": "I John",
                "abbreviation": "1John",
                "chapters": [
                    {
                        "verses": [
                            {
                                "text": "Sulatanta kam pasal si Isa Al-Masi, ya palman pamo'onan kallum. Min awal tagna' asal palman itu. Bay iya takale kami, bay iya ta'nda' maka mata kami. Tatanding iya maka ka'ntanan e' kami."
                            },
                            {
                                "text": "Bay na palahil ya ni\u014dnan Po'onan Kallum. Bay iya ta'nda' kami, jari kami itu saksi'na angkan kami angahaka'an ka'am ma pasalna, ya amuwan kallum kakkal. Bay iya ma Mma'na Tuhan asal min ka'asalna, bo' bay pa'nda' ni kami."
                            },
                            {
                                "text": "Jari in bay ta'nda' maka takale kami, ya na he' pamata'u kami ni ka'am bo' supaya kam pauyun ma kami magda'atay maka Mma'tam Tuhan sampay anakna si Isa Al-Masi."
                            },
                            {
                                "text": "Sulatanta kam sulat itu bo' supaya ajukup kakoyagantam.  "
                            },
                            {
                                "text": "    Ya na itu lapal bay takale kami min si Isa Al-Masi, lapal pangahaka kami ma ka'am: in Tuhan asal po'onan kasawahan. Halam aniya' kalendoman ma kajarihanna minsan dangkuri'."
                            },
                            {
                                "text": "Angkan ko', bang kita ganta' magpa'in in kita da'atay maka Tuhan bo' masi kita ma deyom kalendoman dusa, putingan kita pagka mbal ameya' ma kasab'nnalan."
                            },
                            {
                                "text": "Kakkal Tuhan ma deyom karanta'an, jari bang kita pasengod ni iya pataptap ma karanta'an, da'atay kita. Maka sinussi kita min dusata kamemon sabab min laha' si Isa Anak Tuhan.  "
                            },
                            {
                                "text": "  Abila yukta halam aniya' dusata, angakkalan kita di-ta maka halam aniya' kasab'nnalan ma deyom kajarihanta."
                            },
                            {
                                "text": "Sag\u014d' bang kita magpasab'nnal ni Tuhan pasal paldusahanta, tantu kita niampun. Sinussi isab kita min kala'atanta kamemon sabab tinuman e' Tuhan janji'na, maka abontol kahinanganna."
                            },
                            {
                                "text": "Bang yukta in kita halam bay makarusa, sali' pahiputingta Tuhan, ati halam pasobsob lapal palmanna ni deyom atayta.    "
                            }
                        ]
                    },
                    {
                        "verses": [
                            {
                                "text": "    Saga anak-mpuku, sulatanta kam sulat itu supaya kam mbal magdusa. Malaingkan bang aniya' ganta' makarusa, aniya' du amogbogan kita ma alopan Tuhan, ya na si Isa Al-Masi, ya A'adil."
                            },
                            {
                                "text": "Baran Al-Masi bay tahinang pagkulban pangampunan dusatam. Maka ngga'i ka dusatam hal, sampay dusa manusiya' kamemon ma dunya itu.  "
                            },
                            {
                                "text": "  Bang beya'ta panoho'an Tuhan, minn\u0113' kita makatantu in kita ata'uwan iya."
                            },
                            {
                                "text": "Bang aniya' ganta' magpa'in in iya ata'uwan Tuhan bo' mbal beya'na panoho'anna, a'a in\u0101n putingan maka halam aniya' kasab'nnalan ma deyom kajarihanna."
                            },
                            {
                                "text": "Saguw\u0101' sasuku ameya' ma lapal palman Tuhan, tantu ajatu lasa Tuhan ma kajarihan a'a in\u0101n. Bang kita makarakayu' sab'nnal-b'nnal ma Tuhan, buwattitu pangilahanna:"
                            },
                            {
                                "text": "sasuku ah'lling in iya pataptap ameya' ma Tuhan, panunuranna kaul-pi'il si Isa waktu kamaituna lagi' ma dunya.   "
                            },
                            {
                                "text": "    Saga bagay kalasahanku, ngga'i ka panoho'an baha'u ya panulatku itu ma ka'am. Panoho'an tagna' gi' ko' itu, ya bay ma ka'am sangay min katagna' kapagkahagadbi ma Al-Masi, hatina lapal pagnasihat ya bay takalebi."
                            },
                            {
                                "text": "Saguw\u0101' minsan bay at'ggol ma ka'am, patut ni\u014dnan panoho'an baha'u sabab manyatakan kab'nnalna ma kajarihan Al-Masi maka ma kajarihanbi. Anginut na palabay kalendoman, anahaya na in sawa b'nnal.  "
                            },
                            {
                                "text": "  Sasuku magpina'in in iya ma deyom karanta'an, bo' kab'nsihanna na pa'in pagkahina bebeya'an si Isa, masi iya ma deyom kalendoman sampay ni kabuwattituhan."
                            },
                            {
                                "text": "Sag\u014d' sasuku alasa ma pagkahina, karanta'an iya pataptapanna, maka halam aniya' makabowa iya angahinang dusa."
                            },
                            {
                                "text": "Sag\u014d' masi gi' ma deyom kalendoman sasuku ab'nsi ma pagkahina. Mbal kata'uwanna bang pi'ingga ya patudjuhanna sabab abuta iya e' kalendoman.  "
                            },
                            {
                                "text": "Sulatanta kam, saga anak-mpuku, sabab ta'ampun na dusabi min \u014dn Al-Masi. "
                            },
                            {
                                "text": "Sulatanta kam isab, saga kamatto'ahan, sabab kata'uwanbi Al-Masi, ya min katagna' awal. Sulatanta kam isab, saga kasubulan, sabab tara'ugbi nakura' saitan, ya patila'atun. Sulatanta kam isab, saga anak-mpuku, sabab kata'uwanbi na Mma'bi Tuhan. "
                            },
                            {
                                "text": "Sulatanta kam isab, saga kamatto'ahan, sabab kata'uwanbi Al-Masi, ya bay asal min katagna' awal. Sulatanta kam isab, saga kasubulan, sabab akosog kam maka pat'ttog palman Tuhan ma deyom pangatayanbi. Tara'ugbi isab nakura' saitan, ya patila'atun.   "
                            },
                            {
                                "text": "  Da'a panuyu'inbi dunya pinjaman itu maka kahinanganna, sabab mbal alasa ma Mma'tam Tuhan sasuku amanuyu'an kahinangan dunya itu."
                            },
                            {
                                "text": "Sabab ngga'i ka min Tuhan saga kahinangan dunya itu: buwat saga napsutam ala'at, maka ai-ai kinarandaman mata, maka ai-ai pagmalangkahian manusiya'. Luwas ko' itu min alam dakayu'."
                            },
                            {
                                "text": "Palabay du alam itu maka kanapsuhanna, sag\u014d' sasuku maghinang kabaya'an Tuhan allum sampay ni kasaumulan.   "
                            },
                            {
                                "text": "    Saga anak-mpuku, song na patobtob dunya itu. Bay na kam kahaka'anku, aniya' banta Al-Masi palahil pi'itu. Aheka na isab pi'itu buwattina'an amantahan iya, angkan kata'uwanta asekot na katapusan dunya itu."
                            },
                            {
                                "text": "Bay palamud saga banta in\u0101n ma kitam tagna', sag\u014d' wa'i na sig\u0101m pasadd\u012b sabab ngga'i ka dambeya'an to'ongan maka kitam. Bang bay sig\u0101m b'nnal dambeya'an maka kitam, bay du sig\u0101m pataptap ma kitam. Sag\u014d' pasadd\u012b na sig\u0101m bo' mattan in sig\u0101m ngga'i ka min pameya'antam.  "
                            },
                            {
                                "text": "  Aniya' bay pamatulun ni ka'am e' Mahasussi, angkan ka'am kamemon taga-pangita'u."
                            },
                            {
                                "text": "Ya po'on aku anulat itu ni ka'am, ngga'i ka ma sabab kam a'awam pasal pandu' b'nnal, sag\u014d' ma sabab kasakupanbi na. Kata'uwanbi isab, halam aniya' puting paluwas min kasab'nnalan."
                            },
                            {
                                "text": "Na, sai bah\u0101' putingan? Ya amina'in in si Isa ngga'i ka Al-Masi tapene' e' Tuhan. Banta Al-Masi in a'a putingan he', sinulak e'na Tuhan maka Anakna."
                            },
                            {
                                "text": "Sabab sai-sai anulak si Isa Anak Tuhan, tasulakna isab Tuhan. Maka sai-sai angaku si Isa in iya Anak Tuhan, ina'an isab Tuhan Mma' ma a'a in\u0101n.  "
                            },
                            {
                                "text": "  Angkan kam amay-amayanku: pasobsobunbi lapal bay takalebi tagna' ni deyom panahu'anbi. Bang tau'bi pahogot, kakkal du kapagdakayu'bi maka Anak Tuhan maka Mma'na."
                            },
                            {
                                "text": "Panganjanji' Al-Masi ko' itu ma kitam, hatina kallum taptap ni kasaumulan.  "
                            },
                            {
                                "text": "  Angkan buwatt\u0113' panulatku ma ka'am bo' tata'ubi pasal saga a'a ya bilahi amowa ka'am pasadd\u012b min kasab'nnalan."
                            },
                            {
                                "text": "Sag\u014d' pat'ttog ma ka'am ya bay pamatulun e' Al-Masi, mbal kam magkagunahan pandu' min sai-sai. Sabab kapandu'an na kam e' R\u016b Sussi ya pamatulun ma ka'am, maka b'nnal sadja pamandu'na, ngga'i ka puting. Jari beya'unbi pamandu'na bo' supaya kam taptap ma Al-Masi.   "
                            },
                            {
                                "text": "    Na, saga anak-mpuku, pataptap kam ma Al-Masi bo' kam mbal tin\u0101w ma waktu kabalikna, ati mbal magkaiya'an pa'alop ma iya bang ta'abut llaw kapi'ituna pab\u012bng.  "
                            },
                            {
                                "text": "  Pagka kata'uwanbi in Al-Masi asal adil, kata'uwanbi sasuku maghinang ka'adilan tahinang anak Tuhan isab.    "
                            }
                        ]
                    },
                    {
                        "verses": [
                            {
                                "text": "    Mbal tapula'-pula' lasa Mma'tam ma kitam. Min kaheya lasana angkan kitam ni\u014dnan anak Tuhan na. B'nnal isab, anak Tuhan na kitam. Mbal ata'uwan Tuhan kaheka'an a'a ma dunya itu, angkan kitam mbal takil\u0101 e' sig\u0101m."
                            },
                            {
                                "text": "Saga bagay kalasahanku, anak Tuhan kitam buwattina'an, bo' halam gi' pinabukis bang buwattingga kas\u014dngantam. Daipara kata'uwantam, bang pab\u012bng na Al-Masi, makasali' kitam ni iya sabab maka'nda' kitam pangluwahanna."
                            },
                            {
                                "text": "Jari sai-sai aniya' holatanna buwatt\u0113', sinussi e'na pangatayanna bo' pasali'na ni kasussi Al-Masi.  "
                            },
                            {
                                "text": "  Makalanggal sara' Tuhan sasuku makahinang dusa, sabab in ni\u014dnan dusa itu sali' du maka langgal sara'."
                            },
                            {
                                "text": "Kata'uwanbi bang ai mohotna angay palahil Al-Masi ni dunya. Bay iya pi'itu amuwasan paldusahan manusiya', sag\u014d' halam to'ongan aniya' dusa ma iya."
                            },
                            {
                                "text": "Jari mbal kasangdanan magdusa sasuku taptap ma Al-Masi. Malaingkan sasuku angandusa na pa'in, halam bay takil\u0101na Al-Masi, halam isab kata'uwanna.  "
                            },
                            {
                                "text": "  Saga anak-mpuku, pahalli' kam bo' kam mbal ka'akkalan e' sai-na. Sasuku maghinang kabontolan a'adil asal, sali' Al-Masi."
                            },
                            {
                                "text": "Sasuku angandusa na pa'in, suku' iya ma nakura' saitan, sabab saitan e' bay magdusa asal sangay min awal tagna'. Angkan Anak Tuhan bay palahil pi'itu ni dunya, bo' paka'atna kahinangan nakura' saitan e'."
                            },
                            {
                                "text": "Mbal maghinang dusa sasuku tahinang anak e' Tuhan, sabab ina'an kajarihan Tuhan ma deyom pangatayanna. Mbal iya makasangdan magdusa sabab Tuhan ya pag'mma'anna."
                            },
                            {
                                "text": "Aniya' pagbidda'an saga anak Tuhan maka anak nakura' saitan angkan tasilangtam. Sasuku mbal angahinang kabontolan maka mbal alasa ma pagkahina, mbal ka\u014dnan anak Tuhan.   "
                            },
                            {
                                "text": "    Ya itu lapal nasihat bay takalebi, tagna' kapameya'bi ma Al-Masi: in kitam subay maglasa-liyasahi."
                            },
                            {
                                "text": "Da'a subay panunurantam si Kabil, ya bay amapatay siyalina l'lla. Suku' saitan Patila'atun iya, sabab ala'at asal bay kahinanganna, bo' arapun abontol bay kahinangan siyalina he'."
                            },
                            {
                                "text": "Da'a kam ainu-inu, saga danakan, bang kam kinab'nsihan e' saga a'a ma dunya itu."
                            },
                            {
                                "text": "Kata'uwanbi kah\u0101lantam tagna', sapantun kitam a'a magpatayan, sag\u014d' papinda na kitam min kamatay tudju ni kallum. Angkan kata'uwantam, sabab alasa na kitam ma pagkahita bebeya'an Al-Masi. Paddas ma deyom kamatay sasuku mbal alasa."
                            },
                            {
                                "text": "Sasuku ab'nsi ma pagkahina, a'a in\u0101n sali' pamomono'. Maka kata'uwanbi asal, bang a'a amono' pagkahina manusiya' halam iya bay kaniya'an kallum kakkal.  "
                            },
                            {
                                "text": "  Min Al-Masi ya kata'uwantam d\u012b lasa bang buwattingga, sabab bay pinaglilla' e'na kallumna ganti'tam. Maka ya du kitam, subay kitam magmalilla' amatay ma sabab saga pagkahitam jama'a Al-Masi."
                            },
                            {
                                "text": "Bang saupama aniya' a'a taga-kaniya' maka'nda' pagkahina ma deyom kasigpitan bo' mbal ka'ase'anna, painay e'na alasahan Tuhan?"
                            },
                            {
                                "text": "Saga anak-mpuku, da'a kitam alasa hal min kuwit bowa'ta. Subay min atay-pote' maka min itikad abontol maka min kahinangan b'nnal.  "
                            },
                            {
                                "text": "  Jari bang kita alasa ma pagkahita min deyom atay, minn\u0113' kita manantuhi in kita beya' du ma kasab'nnalan, ati ahantap pangatayantam ma alopan Tuhan."
                            },
                            {
                                "text": "Minsan aniya' amadlak ni ataytam pasal bay dusata tagna', mbal kita sakit asusa sabab alalom gi' pangita'u Tuhan min ai-ai tananam e' itikadta. Kasakupan e' Tuhan ai-ai kamemon."
                            },
                            {
                                "text": "Angkanna, saga bagay kinalasahan, bang halam aniya' salla' atawa dusa tananamta ma deyom pangatayanta, mbal kita tin\u0101w ma matahan Tuhan."
                            },
                            {
                                "text": "Makasambut kita min iya ai-ai amu'ta sabab beya'ta saga panoho'anna. Hinangta isab ai-ai makasulut atayna."
                            },
                            {
                                "text": "Ya na itu panoho'anna: subay kita magkahagad ma \u014dn Anakna si Isa Al-Masi, maka subay maglasa-liyasahi isab buwat bay panoho'an kita."
                            },
                            {
                                "text": "Pataptap du ma Tuhan sasuku maghinang panoho'anna, maka pataptap isab Tuhan ma iya. Angkan kata'uwanta in Tuhan pataptap na ma kita, ma sabab R\u016b ya bay pat'nna'na ma deyom pangatayanta.    "
                            }
                        ]
                    },
                    {
                        "verses": [
                            {
                                "text": "    Saga bagay kalasahanku, bang aniya' a'a am\u016bng in iya bay katulunan e' R\u016b Tuhan, da'a iya kahagarunbi magdai'-dai'. Subay tatabunbi dah\u016b bang b'nnal min Tuhan ya pasangon ma iya. Sabab aheka na saga a'a bay paluwas ni kaluha'an dunya maglaku-laku in sig\u0101m nabi, bo' ngga'i ka."
                            },
                            {
                                "text": "Buwattitu ya pangil\u0101hanbi saga a'a bang b'nnal bay patulunan R\u016b Tuhan: sasuku angaku in si Isa Al-Masi bay pi'itu magbaran manusiya', min Tuhan iya."
                            },
                            {
                                "text": "Sag\u014d' sasuku mbal angaku buwatt\u0113', ngga'i ka R\u016b Tuhan ya pasangon ma iya. Min banta Al-Masi ko' in\u0101n, ya yukku ma ka'am song palahil pi'itu. Itiya' na iya ma buwattina'an.  "
                            },
                            {
                                "text": "  Sag\u014d' ka'am ilu, saga anak-mpu, suku' Tuhan na. Tara'ugbi saga nabi ya ngga'i ka b'nnal ma sabab R\u016b Tuhan ma deyom pangatayanbi ilu. Akawasa gi' R\u016b Tuhan ya bay pasangon ma ka'am min sai-sai ma dunya itu."
                            },
                            {
                                "text": "Suku' ma dunya itu saga nabi putingan in\u0101n, angkan niasip pandu' sig\u0101m e' saga a'a ma dunya."
                            },
                            {
                                "text": "Saguw\u0101' suku' Tuhan asal kitam, ati sai-sai ata'uwan Tuhan angikut kitam du. Mbal angikut saga a'a ya ngga'i ka suku' Tuhan. Minn\u0113' kapandogahanta pamandu' a'a, bang min R\u016b kasab'nnalan ka atawa min sadd\u012b.   "
                            },
                            {
                                "text": "    Saga bagay kalasahanku, subay kitam maglasa-liyasahi sabab min Tuhan asal lasa kamemon. Anak Tuhan sasuku alasa, maka kata'uwanna Tuhan."
                            },
                            {
                                "text": "Sasuku mbal alasa, mbal kata'uwanna Tuhan sabab Tuhan ya po'onan lasa kamemon."
                            },
                            {
                                "text": "Buwattitu ya kamattanan lasa Tuhan ni kitam: bay soho'na Anakna tunggal pi'itu ni dunya supaya kitam pinaniya'an kallum kakkal."
                            },
                            {
                                "text": "Ya itu d\u012b lasa: lasa Tuhan ma kitam, ngga'i ka lasatam ma Tuhan. Min lasana angkan soho'na Anakna pi'itu ni dunya pinapatay hantang pagkulban bo' supaya aniya' pangampunan dusatam.  "
                            },
                            {
                                "text": "  Saga bagay kalasahanku, pagka buwatt\u0113' lasa Tuhan ma kitam, wajib kitam subay maglasa-liyasahi."
                            },
                            {
                                "text": "Halam aniya' a'a bay maka'nda' luwa Tuhan, malaingkan bang kitam maglasa-liyasahi, pataptap du Tuhan ma kitam ati pinasampulna' lasana ma deyom kajarihantam.  "
                            },
                            {
                                "text": "  Ya na itu pamandogahantam angkan kata'uwantam in kitam pataptap na ma Tuhan, maka iya ya pataptap isab ma kitam: itiya' R\u016b-na bay pamuwan e'na bo' pat'nna' ma deyom pangatayantam."
                            },
                            {
                                "text": "Bay ya ta'nda' kami, maka kami isab saksi' in si Isa bay sin\u014d' pi'itu e' Mma'na Tuhan bo' kalappasanna manusiya' kamemon."
                            },
                            {
                                "text": "Sasuku magpasab'nnal in si Isa Anak Tuhan, pataptap du Tuhan ma a'a in\u0101n, maka iya isab pataptap ma Tuhan."
                            },
                            {
                                "text": "Pasangdolantam lasa Tuhan ya kata'uwantam asal.   Tuhan ya po'onan lasa, jari sasuku pasangdan alasa ma Tuhan maka ma pagkahina, pataptap iya ma Tuhan, maka Tuhan isab pataptap ma iya."
                            },
                            {
                                "text": "Pinasampulna' lasatam supaya kita mbal agawa bang ta'abut llaw pangahukum Tuhan ma manusiya'. Mbal kita tin\u0101w sabab sali' du kah\u0101lantam ma dunya itu maka kah\u0101lan Al-Masi."
                            },
                            {
                                "text": "Bang b'nnal to'ongan lasata, mbal du kalamuran t\u0101w, sabab bang tinubus na lasata pahalam t\u0101wta. Sasuku masi makananam t\u0101w halam gi' asampulna' lasana, sabab tin\u0101w iya bininasa e' Tuhan.  "
                            },
                            {
                                "text": "  Angkan kitam alasa ma Tuhan sabab dah\u016b iya bay alasahan kitam."
                            },
                            {
                                "text": "Bang aniya' ganta' am\u016bng in iya alasa ma Tuhan bo' masi kab'nsihanna pagkahina, putingan a'a in\u0101n. Sabab bang mbal kalasahanna pagkahina ya ta'nda'na, daka buwattingga e'na alasahan Tuhan ya halam ta'nda'na."
                            },
                            {
                                "text": "Ya na itu panoho'an Al-Masi ma kitam: sasuku alasa ma Tuhan subay alasa isab ma pagkahina.    "
                            }
                        ]
                    },
                    {
                        "verses": [
                            {
                                "text": "    Sasuku magkahagad in si Isa asal Al-Masi ya tapene' e' Tuhan, a'a in\u0101n anak Tuhan. Bang kita alasa ma a'a, kalasahanta isab anakna."
                            },
                            {
                                "text": "Minn\u0113' kata'uwantam, bang kita alasa ma Tuhan maka bang beya'ta isab panoho'anna, tantu kita alasa ma panganakna."
                            },
                            {
                                "text": "Hatina bang kita sab'nnal alasa ma Tuhan, subay beya'ta panoho'anna. Maka panoho'anna mbal sakit abuhat."
                            },
                            {
                                "text": "Sabab sasuku kita bay tahinang anak e' Tuhan, tara'ugta na sasat dunya itu. Min pangandolta ma Al-Masi ya angkan kita makapanganda'ug."
                            },
                            {
                                "text": "Jari sai lagi' ya makara'ug min kala'atan dunya itu? Luwal sasuku ya amarassaya ma si Isa, ya Anak Tuhan.   "
                            },
                            {
                                "text": "    Si Isa Al-Masi bay pi'itu ni dunya labay min bohe' maka laha'. Ngga'i ka hal bohe', sag\u014d' laha' isab bay kamatayanna. R\u016b Tuhan ya anaksi' sabab in iya po'onan kasab'nnalan."
                            },
                            {
                                "text": "Manjari maguyun t'llu saksi' itu:"
                            },
                            {
                                "text": "R\u016b Tuhan, maka bohe', maka laha'."
                            },
                            {
                                "text": "Magkahagad kita bang saksi' min manusiya', sag\u014d' akosog lagi' saksi' min Tuhan sabab saksi' Tuhan ko', ya bay pangallamna pasal Anakna."
                            },
                            {
                                "text": "Manjari sasuku amarassaya ma Anak Tuhan, aniya' isab saksi' ma deyom itikadna. Sag\u014d' sasuku mbal amarassaya ma Tuhan, amahiputing iya ma Tuhan pagka halam kahagadna panaksi' ya bay pamuwan e' Tuhan pasal anakna."
                            },
                            {
                                "text": "Ya na itu lapal saksi' min Tuhan: Tuhan ya bay amuwanan kitam kallum kakkal ni kasaumulan, maka kallum kakkal itu bay min Anakna."
                            },
                            {
                                "text": "Sasuku parakayu' to'ongan ni Anak Tuhan, ma iya asal kallum itu. Sasuku isab halam makarakayu', halam aniya' kallumna kakkal.   "
                            },
                            {
                                "text": "    Sulatanta kam bo' kata'uwanbi in ka'am taga-kallum kakkal salama-lama, sasuku kam amarassaya ma Anak Tuhan."
                            },
                            {
                                "text": "Halam aniya' hawal-hawaltam paharap ni Tuhan, sabab tantu kinale ai-ai panabbuttam bang pa'in min kahandakna."
                            },
                            {
                                "text": "Kata'uwantam isab, tantu kitam pinaniya'an ai-ai bay panabbuttam.  "
                            },
                            {
                                "text": "  Bang aniya' maka'nda' danakanna magdusa bo' ngga'i ka dusa pagmulka'an Tuhan, subay iya angamu' tabang ni Tuhan. Jari kabuwanan kallum danakanna he' bang pa'in ngga'i ka dusa pagmulka'an. B'nnal aniya' dusa pagmulka'an Tuhan, mbal yukku in ka'am subay angamu'-ngamu' pasal dusa buwatt\u0113'."
                            },
                            {
                                "text": "Dusa asal kahinangan ala'at kamemon, sag\u014d' aniya' dusa mbal pagmulka'an Tuhan.  "
                            },
                            {
                                "text": "  Kata'uwanta, sasuku bay tahinang panganak Tuhan mbal pinasangdan dusana sabab nihampanan iya e' Anak Tuhan, ati mbal ya ta'abut e' saitan Patila'atun."
                            },
                            {
                                "text": "Kata'uwanta in kitam suku' Tuhan na, sag\u014d' in a'a kaheka'an ma dunya itu masi kapagbaya'an e' saitan Patila'atun."
                            },
                            {
                                "text": "Kata'uwanta, in Anak Tuhan bay pi'itu ni dunya sampay amuwanan kita panghati bo' supaya kata'uwanta Tuhan b'nnal. Maka parakayu' na kita ni Tuhan b'nnal itu maka ni Anakna si Isa Al-Masi. Ya na itu Tuhan b'nnal, iya ya po'onan kallum kakkal.  "
                            },
                            {
                                "text": "  Saga anak-mpuku, pahalli' kam bo' kam mbal kapagtuhanan e' sadd\u012b min Tuhan.  Wassalam      "
                            }
                        ]
                    }
                ]
            },
            {
                "names": [
                    "II John"
                ],
                "usfm_id": "II John",
                "abbreviation": "2John",
                "chapters": [
                    {
                        "verses": [
                            {
                                "text": "Sulat itu min aku, dakayu' pagmatto'ahan, pinabeya' ni dakayu' d'nda tapene' e' Tuhan sampay ni saga panganakna. Alasahan aku ka'am sab'nnal-b'nnal. L\u0101gi ngga'i ka hal aku, sampay a'a kamemon ya ata'uwan kasab'nnalan, alasa du isab ma ka'am."
                            },
                            {
                                "text": "Alasa kami ma sabab kasab'nnalan ma deyom pangatayantam, ya pataptap ma kitam sampay ni kasaumulan.  "
                            },
                            {
                                "text": "  Mura-murahan, bang pa'in kitam pinaniya'an tatabangan maka ase' maka kasannangan atay, deyo' min Mma'tam Tuhan maka min si Isa Al-Masi Anakna. Bang pa'in pinama-kitam luwas min kasab'nnalanna maka min lasana.  "
                            },
                            {
                                "text": "    Landu' aku kin\u014dgan pagka aku kahaka'an aniya' panganaknu kasehe'an ameya' ma kasab'nnalan, buwat bay panoho'an kitam e' Mma'tam Tuhan."
                            },
                            {
                                "text": "Jari aniya' amu'ku ni ka'a, arung: beya'un panoho'an ya sulatku itu. Ngga'i ka panoho'an baha'u, sag\u014d' panoho'an bay ma kitam sangay min katagna' gi', ya yuk-i: maglasa-liyasahi kam."
                            },
                            {
                                "text": "Ya lasa pah'llingku itu, iya na palantaratam ameya' na pa'in ma panoho'an Tuhan. Buwat bay takalebi sangay min katagna', in kitam sin\u014d' taptap maglasa-liyasahi.  "
                            },
                            {
                                "text": "  Aheka a'a pangakkal ma dunya, a'a mbal angaku in si Isa Al-Masi bay pi'itu ni dunya magbaran manusiya'. Pandogahinbi a'a buwatt\u0113' sabab Pangangakkal maka Banta ko' in\u0101n, ya kuntara Al-Masi."
                            },
                            {
                                "text": "Halli'inbi sig\u0101m bo' mbal kaliman bay pagsangs\u0101'antam ati bo' tasambutbi kamemon ya panungbas ka'am."
                            },
                            {
                                "text": "Sai-sai mbal pataptap ma pandu' bay min Al-Masi, bo' paliyu gom pa'in minn\u0113', halam ma iya Tuhan. Ya balikna, sai-sai pataptap na pa'in, ina'an ma iya Tuhan Mma' maka Anakna."
                            },
                            {
                                "text": "Bang aniya' ganta' pi'ilu ni ka'am, bo' mbal maguyun pandu'na maka pandu' Al-Masi, da'a pareyomunbi ni luma'bi. Da'a minsan saginahunbi,"
                            },
                            {
                                "text": "sabab sai-sai anagina a'a buwatt\u0113' taga-lamud na ma kahinanganna ala'at.   "
                            },
                            {
                                "text": "    Aheka gi' pangahakaku ni ka'am sag\u014d' mbal aku bilahi amataha' sulat itu. Aholat aku kalu makatibaw pi'ilu magsuli-suli pabaihu' maka ka'am, ati bo' ajukup kakoyagantam.  "
                            },
                            {
                                "text": "  Saga anak danakanbi d'nda ya tapene' e' Tuhan, amabeya' ni ka'am minsan la'a hal lapal sig\u0101m.  Wassalam      "
                            }
                        ]
                    }
                ]
            },
            {
                "names": [
                    "III John"
                ],
                "usfm_id": "III John",
                "abbreviation": "3John",
                "chapters": [
                    {
                        "verses": [
                            {
                                "text": "Sulat itu min aku, dakayu' pagmatto'ahanbi, pinasampay ni si Gayus, bagay kalasahanku sab'nnal-b'nnal."
                            },
                            {
                                "text": "Bagay, ya amu'ku ni Tuhan bang pa'in ah\u0101p labayannu kamemon, bang pa'in ah\u0101p anggauta'nu, pinasali' ni kah\u0101p ataynu tudju ni Tuhan.  "
                            },
                            {
                                "text": "  Landu' aku kin\u014dgan pagka aniya' saga danakanta bay at'kka pi'itu angahaka'an aku ma pasalannu. In ka'a kono' ahogot to'ongan pamalutnu ma pandu' b'nnal. At'ttog asal pameya'nu ma kal'ngnganan b'nnal."
                            },
                            {
                                "text": "Halam aniya' makalasig atayku liyu min habal pasal saga panganakku ameya' na pa'in ma kal'ngnganan b'nnal.  "
                            },
                            {
                                "text": "  Bagay, atuyu' asal ka ma hinangnu amatuntul saga danakanta bebeya'an Al-Masi, minsan a'a mbal takil\u0101nu."
                            },
                            {
                                "text": "Sinuli-suli lasanu e' sig\u0101m ni saga jama'a Al-Masi ma palhimpunan itu. Ah\u0101p asal hinangnu amatuntul saga in\u0101n song sig\u0101m pauntas ni pal'ngnganan sig\u0101m. Makasulut Tuhan ko' ilu."
                            },
                            {
                                "text": "Saga a'a itu bay angalanjalan l'ngngan sig\u0101m ma sabab \u014dn si Isa ya panabbutan sig\u0101m, maka halam aniya' tabang tasambut sig\u0101m min a'a ya mbal magkahagad ma si Isa."
                            },
                            {
                                "text": "Patut kita angayuput saga a'a buwatt\u0113', bo' aniya' lamudta ma hinang sig\u0101m magnasihat pandu' b'nnal.  "
                            },
                            {
                                "text": "  Bay na aku amabeya' sulat ni saga jama'a si Isa Al-Masi mailu, sag\u014d' si Diyutripi, ya bilahi magmak\u014dk ma palhimpunan sig\u0101m, mbal to'ongan angasip."
                            },
                            {
                                "text": "Angkan bang aku pi'ilu bangkilku du bay hinangna maka bay pangalimutna m'ssa' bidda' ma pasalan kami. Maka mbal gi' iya ka'amuhan ma hinangna buwatt\u0113', angkan paruhunna gom pa'in. Mbal taima'na saga dauranakanta ya pahapit pi'ilu magnasihat, maka nil\u0101ng e'na sasuku bilahi anaima', pinaokat isab min palhimpunanbi!  "
                            },
                            {
                                "text": "  Bagayku kalasahanku, da'a sengorin addat-tabi'at ala'at. Sengorin addat-tabi'at ah\u0101p. Sasuku maghinang kah\u0101pan suku' Tuhan iya, sag\u014d' sasuku maghinang kala'atan halam aniya' kata'una ma Tuhan."
                            },
                            {
                                "text": "Si Dimitri ilu sinaksi'an sangkah\u0101pan e' a'a kamemon, maka saksi' sig\u0101m maguyun du maka kasab'nnalan. Kami isab saksi'na, maka kata'uwannu in saksi' kami b'nnal sadja.  "
                            },
                            {
                                "text": "  Aheka gi' pangahakaku ka'a sag\u014d' mbal aku bilahi amataha' sulat itu."
                            },
                            {
                                "text": "Aholat aku makasa'ut pi'ilu mag'nda' maka ka'a bo' kita makapagtampal bissala.  "
                            },
                            {
                                "text": "  Mura-murahan, bang pa'in ka kaniya'an kasannangan deyom atay. Amabeya' kamemon saga bagay kami maitu minsan la'a hal lapal sig\u0101m. Haka'in saga bagay kami mailu dangan maka dangan, in sig\u0101m masi nientom.  Wassalam     "
                            }
                        ]
                    }
                ]
            },
            {
                "names": [
                    "Jude"
                ],
                "usfm_id": "Jude",
                "abbreviation": "Jude",
                "chapters": [
                    {
                        "verses": [
                            {
                                "text": "Sulat itu min aku, si Judas, dakayu' sosoho'an si Isa Al-Masi, maka danakan si Yakub. Pasampayku sulat itu ni ka'am saga a'a tapene' maka kinalasahan e' Tuhan, ya niokoman e' si Isa Al-Masi.  "
                            },
                            {
                                "text": "  Mura-murahan, bang pa'in kam pinaniya'an ase' maka lasa ballabi-labihan, sampay kasannangan deyom atay.  "
                            },
                            {
                                "text": "    Sagay bagayku kinalasahan, landu' aku bilahi anulatan ka'am pasal kalappasan ya pagkahagarantam sali'-sali', sag\u014d' sadd\u012b ya panulatku ma ka'am buwattina'an. Ya pangamay-ngamayku ma ka'am: t'nggehinbi pandu' b'nnal ya bay pangandol pinam'nt'dda e' Tuhan ma saga a'a suku'na."
                            },
                            {
                                "text": "Aniya' saga a'a mbal magmat\u0101w ma Tuhan makalamud ni ka'am ma halam kata'uwanbi, angkan kam amay-amayanku pah\u0101p. Pinabengkok e' sig\u0101m pamandu' pasal ase' maka lasa Tuhantam, bo' aniya' panganda'awahan sig\u0101m maghinang kalumu'an. Tapaliluhan e' sig\u0101m si Isa Al-Masi, ya tunggal Pangh\u016b'tam Sangat Kawasa. Tasulat asal ma masa awal lagi' pasal hukuman ya pangangganta' ma saga a'a buwatt\u0113'.  "
                            },
                            {
                                "text": "  Minsan kasakupanbi bay kah\u0101lan bangsa Isra'il ma masa awal, bilahi gi' aku amaentoman ka'am pasal waktu kabanyaga' sig\u0101m ma lahat Misil. Bay sig\u0101m niliyus e' Pangh\u016b' min lahat Misil sag\u014d' puwas e' bay papatayna sasuku mbal magkahagad ma iya."
                            },
                            {
                                "text": "Entomunbi is\u0101b pasal saga mala'ikat kasehe', ya bay angaliyu-lakad min kapatutan bay pangangganta' Tuhan ma sig\u0101m bo' ang'bba min pat'nna'an sig\u0101m luggiya'. Wa'i sig\u0101m tinambolan e' Tuhan ma deyom kalendoman bitu-bituhan, binaggot maka kili-kili kakkal ni kasaumulan, sampay ta'abut Llaw Aheya pangahukum Tuhan ma sig\u0101m."
                            },
                            {
                                "text": "Entomunbi is\u0101b saga a'a bay ma da'ira Sodom maka Gomora sampay ma saga kaluma'an ma sakalibutna. Tagihan sig\u0101m maghinang kalumu'an maka kasabulan makatamparasa, ati pinat'kkahan sig\u0101m api mbal magkap'dda bo' aniya' pamint\u0101ngan ma a'a kamemon.  "
                            },
                            {
                                "text": "  Buwatt\u0113' is\u0101b saga a'a ma deyomanbi ilu. Anguppi na pa'in sig\u0101m ati katamakan anggauta'-baran sig\u0101m. Sinulak e' sig\u0101m kapagbaya' Tuhan, nilimut bangsa mala'ikat ya landu' asahaya."
                            },
                            {
                                "text": "Minsan si Mika'il, ya pagnakura'an saga mala'ikat, mbal makatawakkal angalimut ma nakura' saitan, waktu kapaglugat sig\u0101. Ya sadja pah'lling si Mika'il, \u201cPangh\u016b' Tuhan ya amabukagan ka'a.\u201d"
                            },
                            {
                                "text": "Malaingkan maghimum\u016bngan na pa'in saga a'a ya sambatku ma sulat itu. Akasla pah'lling sig\u0101m pasal ai-ai ya mbal tahati e' sig\u0101m. Sali' sig\u0101m hayop angand\u016blan ai-ai kanapsuhan sig\u0101m, angkan sig\u0101m kamulahan.  "
                            },
                            {
                                "text": "  Maka'ase'-ase' sidda saga a'a in\u0101n sabab sinengoran e' sig\u0101m kajarihan si Kabil. Bineya'-beya' e' sig\u0101m kas\u0101'an si Bala'am, sabab ya du sig\u0101m tabowa e' bahaya pilak. Anagga' sig\u0101m ma Tuhan, buwat bay kapanagga' disi Kora ma masa awal e', ati alaglag isab sig\u0101m.  "
                            },
                            {
                                "text": "  Saga a'a ilu sali' dalil tamak ma pagjamubi, ya hinangbi tanda' sin paglasabi. Mbal sig\u0101m ata'u aiya' sabab halam aniya' pangannal sig\u0101m sadd\u012b, luwal baran sig\u0101m. Sapantun sig\u0101m gabun mbal amuwan ulan, gabun tabowa paleyang e' baliyu. Sapantun isab sig\u0101m po'on kayu mbal amuwan buwa' minsan musimna na, angkan binubut sampay gamutna. Jari minduwa kamatay saga a'a in\u0101n."
                            },
                            {
                                "text": "Sapantun sig\u0101m goyak ma timpu badju. In kaiya'an sig\u0101m sali' bula'-bula' goyak bang am'ssa'. Ibarat sig\u0101m bitu'un maglensa, mbal tapamandogahan. Kalendoman bitu-bituhan ya katobtoban sig\u0101m sampay ni kasaumulan.  "
                            },
                            {
                                "text": "  Bay angallam nabi Idris, ya panubu' si Adam min nnom pangkat, ma pasal a'a buwattilu, yuk-i, \u201cPata'u kam. Pi'itu du Pangh\u016b'tam maka mala'ikatna sussi magibu-ibuhan,"
                            },
                            {
                                "text": "bo' tahukum e'na manusiya' kamemon. Pinat\u014dngan e'na dusa saga a'a agagga ma iya, ma sabab kala'atan ya tahinang sig\u0101m luwas min kajarihan sig\u0101m ala'at, maka ma sabab lling pangkal kamemon bay pamissala e' sig\u0101m ni Tuhan.\u201d"
                            },
                            {
                                "text": "Magdurugal maka magsosoway saga a'a in\u0101n. Tagihan sig\u0101m angand\u016blan napsu sig\u0101m ala'at, maka magbantug-bantug di-sig\u0101m. Nilanahan e' sig\u0101m a'a kasehe'an bo' supaya kar\u016blan ai-ai kabaya'an sig\u0101m.   "
                            },
                            {
                                "text": "    Sag\u014d' sadd\u012b ma ka'am, saga bagayku. Entomunbi bay pangallam e' saga a'a kawakilan e' Pangh\u016b'tam si Isa Al-Masi."
                            },
                            {
                                "text": "Yuk sig\u0101m ma ka'am, \u201cBang song na kahinapusan masa itu, paniya' saga a'a angudju'-ngudju' ka'am, a'a hal angand\u016blan napsu sig\u0101m minsan pangal\u0101ngan e' Tuhan.\u201d"
                            },
                            {
                                "text": "Bilahi saga a'a in\u0101n angahinang okatan ma saga jama'a Al-Masi. Pinagbaya'an sig\u0101m e' napsu baran sig\u0101m maka halam ma sig\u0101m R\u016b Tuhan.  "
                            },
                            {
                                "text": "  Saguw\u0101' ka'am, saga bagay, subay magpakosog di-bi bo' ahogot pagkahagadbi ma pandu' sussi ya pangandolanbi. Subay kam angamu' duwa'a isab min kawasa R\u016b Sussi."
                            },
                            {
                                "text": "Pahogot kam ma lasa Tuhan samantala' kam angalagaran si Isa Al-Masi Pangh\u016b'tam, ya amuwanan ka'am kallum taptap ni kasaumulan ma sabab ka'ase'na.  "
                            },
                            {
                                "text": "  Ma'ase' kam ma saga sehe'bi ya mag\u0101ng-\u0101ng angandol ma si Isa."
                            },
                            {
                                "text": "Liyusunbi saga a'a ya song magnikala'atan, ibarat a'a song ah\u016bg ni api. Ka'ase'inbi pah\u0101p saga a'a kasehe'an, sag\u014d' tangkisinbi kala'atan sig\u0101m bo' kam mbal kalaminan. Kab'nsihinbi napsu sig\u0101m, ya sali' hantang l'mmis makatupak badju'.   "
                            },
                            {
                                "text": "    Magpudji kitam ni Tuhan. Luwal iya taga-kawasa angahampanan kitam bo' mbal tabowa maghinang dusa pab\u012bng. Pinatampal kitam e'na ni haddaratna asahaya ma halam aniya' tamak atay. Aheya isab pagk\u014dg-koyagtam."
                            },
                            {
                                "text": "Luwal Tuhan dakayu'-kayu' ya amuwasan kitam min hukuman dusa, angkan iya subay pudjitam labay min Pangh\u016b'tam si Isa Al-Masi. Sabab ma iya kasanglitan, kabantugan, ga'osan maka kawasahan, min awal tagna' sampay ni kabuwattituhan, sampay ni kasaumulan. Amin.  Wassalam      "
                            }
                        ]
                    }
                ]
            },
            {
                "names": [
                    "Revelation of John"
                ],
                "usfm_id": "Revelation of John",
                "abbreviation": "Rev",
                "chapters": [
                    {
                        "verses": [
                            {
                                "text": "J\u016bd pasal pakaradja'an song paniya', ya pamata'u e' Tuhan ma si Isa Al-Masi sin\u014d' pamabukis ma iya ni saga sosoho'anna. Pinabukis e' si Isa labay min mala'ikatna ya papeh\u0113'na ni sosoho'anna si Yahiya. Jari si Yahiya ya anaksi' ma deyom j\u016bd itu pasal kamemon ta'nda'na."
                            },
                            {
                                "text": "Kasaksi'an e' si Yahiya kamemon bay ta'nda'na maka takalena, hatina pangallam Tuhan maka kasab'nnalan bay pamata'u e' si Isa Al-Masi."
                            },
                            {
                                "text": "Tantu isab pinaniya'an kah\u0101pan sasuku amassa sulat itu pasal pakaradja'an sinos\u014dng, damikiyanna sasuku akale maka angikut ma ai-ai tasulat maitu. Sabab asekot na waktu pamat'kka pakaradja'an itu kamemon.  "
                            },
                            {
                                "text": "    Sulat itu deyo' min aku, si Yahiya, pinasampay ni pitu' palhimpunan jama'a si Isa ma kalingkal lahat Asiya. Mura-murahan, bang pa'in kam pinaniya'an tabang maka kasannangan atay min Tuhan, ya mbal magkapinda min awal sampay ni kabuwattituhan sampay isab ni kasaumulan, maka min R\u016b pitu' hekana ya ma dahuan tingk\u014d'an Tuhan, maka min si Isa Al-Masi, ya kapangandolan ma saksi'na. Dah\u016b asal iya pinakallum pab\u012bng min kamatay. Magagi isab iya ma sasuku magnakura' ma kaluha'an dunya.   Pudji ni iya, ya alasa ma kitam. Tapapuwas kitam e'na min paldusahan ma sabab laha'na ya pinabu'us ma kamatayna."
                            },
                            {
                                "text": "    Sulat itu deyo' min aku, si Yahiya, pinasampay ni pitu' palhimpunan jama'a si Isa ma kalingkal lahat Asiya. Mura-murahan, bang pa'in kam pinaniya'an tabang maka kasannangan atay min Tuhan, ya mbal magkapinda min awal sampay ni kabuwattituhan sampay isab ni kasaumulan, maka min R\u016b pitu' hekana ya ma dahuan tingk\u014d'an Tuhan, maka min si Isa Al-Masi, ya kapangandolan ma saksi'na. Dah\u016b asal iya pinakallum pab\u012bng min kamatay. Magagi isab iya ma sasuku magnakura' ma kaluha'an dunya.   Pudji ni iya, ya alasa ma kitam. Tapapuwas kitam e'na min paldusahan ma sabab laha'na ya pinabu'us ma kamatayna."
                            },
                            {
                                "text": "Tahinangna kitam bangsa sultan, tumpukan kaimaman maghinang ni Tuhan, ya Mma'na. Angkan subay sanglitantam Al-Masi itu, in iya sangat kawasa sampay ni kasaumulan. Amin.  "
                            },
                            {
                                "text": "Pajaga kam. Ilu si Isa Al-Masi song pi'itu, ameya' min gabun. Ta'nda' du iya e' manusiya' kamemon sampay e' saga a'a bay angahiyak iya. Kamemon bangsa ma dunya itu magkarukka'an du ma sababna. Aho', bang du pa'in. Amin.   "
                            },
                            {
                                "text": "  \u201cAku ya Alip maka Ya',\u201d yuk Tuhan Sangat Kawasa, \u201cAku in Pangh\u016b' ya mbal magkapinda sangay min awal sampay ni kabuwattituhan, sampay ni kasaumulan.\u201d   "
                            },
                            {
                                "text": "    Aku itu si Yahiya dakayu' danakanbi. Dansehe'an kitam ma deyoman si Isa, angkan aku taga-lamud ma ka'am angimanan kasigpitan maka kabinasahan, ya pinaniya'an sai-sai pasuku' ni pagparinta si Isa. Bay aku pinalawak peh\u0113' ni p\u016b' Patmos ma sabab panganasihatku palman Tuhan, maka ma sabab lapal kasab'nnalan bay pamata'u e' si Isa."
                            },
                            {
                                "text": "Manjari aniya' dakayu' llaw, llaw Pangh\u016b' Isa, bay aku kapagbaya'an e' R\u016b Tuhan. Makakale aku suwala akosog ma bukutanku, ahapal sali' lling tiyup-tiyup."
                            },
                            {
                                "text": "Yuk suwala in\u0101n, \u201cSulatun ai-ai ta'nda'nu ati pabeya'un ni saga jama'a ya magtipun ma pitu' da'ira itu: ni Epesos, Ismirna, Pergamo, Tiyatira, Sardis, Piladilpi, maka ni Laodikiya.\u201d  "
                            },
                            {
                                "text": "  Sakali palingi' aku ang'nda' bang sai ya amissala ni aku. Paglingi'ku pa'in, maka'nda' aku pitu' papagan bulawan pamat'nna'an palita'an."
                            },
                            {
                                "text": "Maina'an, ma t'ngnga' saga papagan palita'an in\u0101n, aniya' dangan an'ngge, angaluwa manusiya'. Ya pakayanna pa'abut ni tape'na, maka aniya' kambot bulawan palebod ma daggahana."
                            },
                            {
                                "text": "Bu'unna apote' to'ongan buwat pote' tawas, maka parallet matana, pinaka na api."
                            },
                            {
                                "text": "Tape'na in\u0101n magsinglab sali' tumbaga bay sinubuhan ni api bo' yampa nilanu'an. Ya suwalana in\u0101n sali' lagublub bohe' anasahan min diyata'."
                            },
                            {
                                "text": "Aniya' pitu' bitu'un balutanna ma tanganna kowan, maka aniya' takos paluwas min bowa'na, atalom solabna karuwambila'. Baihu'na aninag sali' silak llaw bang augtu na.  "
                            },
                            {
                                "text": "  Pag'nda'ku ni iya, magt\u016by aku pahantak ma atag tape'na, b\u0101'nu aku amatay. Daipara pinat'nna' e'na tanganna kowan ni aku, maka e'na ah'lling. Yukna, \u201cDa'a ka at\u0101w! Aku ya Tagna'an maka Kahinapusan."
                            },
                            {
                                "text": "Aku dakayu'-kayu' ya asal allum. Bay na aku amatay, sag\u014d' nda'un itu, allum na aku pab\u012bng sampay ni kasaumulan. Aku ya taga-kawasa magagi ma kamatay sampay ma lahat saga a'a magpatayan.  "
                            },
                            {
                                "text": "  \u201cNa, sulatun,\u201d yukna, \u201ckamemon bay ta'nda'nu maina'an s\u012b', maka ya ta'nda'nu ma buwattina'an, maka ya paniya' isab ma waktu sin\u014dng."
                            },
                            {
                                "text": "Pamahatiku na pasal pitu' bitu'un bay ta'nda'nu ma tanganku kowan maka pasal pitu' papagan palita'an bulawan. Ya na itu hatina: in pitu' bitu'un itu, ya na pitu' mala'ikat ang'ntanan pitu' palhimpunan jama'aku. In pitu' papagan palita'an, ya na pitu' palhimpunan.\u201d    "
                            }
                        ]
                    },
                    {
                        "verses": [
                            {
                                "text": "    Yukna gi', \u201cSulatun lapal itu bo' pabeya'un ni mala'ikat dakayu', ya ang'ntanan palhimpunan jama'aku ma da'ira Epesos.   Buwattitu ya panulatnu: lapal itu deyo' min aku, ya amowa pitu' bitu'un ma tanganku kowan, maka magl'ngngan peh\u0113'-pi'itu ma deyoman pitu' papagan palita'an bulawan itu."
                            },
                            {
                                "text": "Kata'uwanku hinangbi. Kata'uwanku isab kapanuyu'bi maghulas-sangs\u0101', maka ma kosogbi anandalan kasigpitan ai-ai. Kata'uwanku isab mbal kaimananbi saga a'a maghinang kala'atan. Bay na tapariksa'bi to'ongan saga a'a magnahu'-nahu' in sig\u0101m bay kawakilan e'ku, ati minn\u0113' kata'uwanbi saga a'a in\u0101n magputing."
                            },
                            {
                                "text": "Kata'uwanku isab in ka'am aiman asal. Bay sandalanbi kasigpitan ai-ai ma pasalku, maka halam bay bbahanbi imanbi.  "
                            },
                            {
                                "text": "  Sag\u014d' aniya' panowayku ma ka'am, sabab lasabi ma aku ngga'i ka buwat bay ka'ina tagna'."
                            },
                            {
                                "text": "Entomunbi bay kaheya lasabi tagna', apinda na to'ongan. Taikutinbi na dusabi, jari hinangunbi kah\u0101pan buwat bay hinangbi tagna'. Bang mbal taikutanbi dusabi magbaran du aku pi'ilu ni ka'am angala'anan palita'anbi min pat'nna'anna."
                            },
                            {
                                "text": "Sag\u014d' kasulutan isab aku ma ka'am sabab ka'mbalanbi hinang saga a'a magpameya' ma umpigan Nikulai, ya ka'mbalanku isab.  "
                            },
                            {
                                "text": "  Na, ka'am kamemon ya taga-tainga, asipunbi to'ongan pamissala R\u016b Tuhan ni saga palhimpunan jama'aku. Sai-sai mbal tabowa e' sasat-manasat, buwananku iya kapatut amangan buwa' min kayu ya makabuwan kallum salama-lama, ya patomo' mah\u0113' ma lahat Tuhan.\u201d   "
                            },
                            {
                                "text": "    \u201cSulatun isab lapal itu ni mala'ikat pasunu', ya ang'ntanan palhimpunan jama'aku ma da'ira Ismirna.   Buwattitu ya panulatnu: lapal itu deyo' min aku, ya Tagna'an maka Kahinapusan. Bay aku amatay, bo' allum na pab\u012bng."
                            },
                            {
                                "text": "Kata'uwanku kabinasahan ya kalabayanbi ilu, maka ya kah\u0101lan kamiskinbi, saguw\u0101' ya b'nnalna taga-karaya kam aheya. Kata'uwanku isab bang ai pangalimut ka'am e' a'a magnahu'-nahu' in sig\u0101m Yahudi a'a suku' Tuhan, bo' pa'in ngga'i ka. Saga a'a in\u0101n dansehe'an asal maka saga a'a bebeya'an nakura' saitan."
                            },
                            {
                                "text": "Da'a kat\u0101winbi saga kabinasahan ya song pat'kka ni ka'am. Pakale kam! S\u014dng kam sinulayan e' nakura' saitan bo' kam apinda min pagimanbi. Aniya' kam ni'isi ni deyom kalabusu, ati sangp\u016b' ng'llaw ya t'ggol kapangananambi kabinasahan. Sag\u014d' pat'ttog kam angandol ma aku minsan kamatay ya s\u014dngbi, sabab tungbasanta du kam kallum saumul-umul.  "
                            },
                            {
                                "text": "  Na, sai-sai kam taga-tainga, asipunbi to'ongan pamissala R\u016b Tuhan itu, ya pinasampay ni palhimpunan jama'aku. Sai-sai mbal tabowa e' sasat-manasat mbal du makananam kap'ddi'an ma deyom nalka', ya pinagbahasa kamatay kaminduwana.\u201d   "
                            },
                            {
                                "text": "    \u201cSulatun isab lapal itu ni mala'ikat pasunu', ya ang'ntanan palhimpunan jama'aku ma da'ira Pergamo.   Buwattitu ya panulatnu: lapal itu deyo' min aku, ya amowa takos atalom solabna karuwambila'."
                            },
                            {
                                "text": "Kata'uwanku bang ma'ai paglahatanbi. Ina'an kam ma lahat binabantug sabab pagsusumbahan ni nakura' saitan. Saguw\u0101' minsan buwatt\u0113', ahogot pameya'bi ma aku. Halam bay butawananbi pagimanbi ni aku minsan waktu bay pamapatay ma si Antipas e'. Kapangandolan iya magnasihat ma pasalku, angkanna iya bay binono' ma lahat nakura' saitan ilu.  "
                            },
                            {
                                "text": "  Sag\u014d' aniya' panowayku ma ka'am. Muna-muna, aniya' min ka'am ilu ameya'-meya' ma pandu' si Bala'am, ya bay ma masa awal e'. Si Bala'am e' bay amandu'an si Balak amowa bangsa Isra'il magdusa ni Tuhan, ati takakan e' sig\u0101m pagkakan haram ya bay paglamas ni ta'u-ta'u. Bay isab sig\u0101m magkarupangan d'nda-l'lla."
                            },
                            {
                                "text": "Karuwana, aniya' isab min ka'am ameya'-meya' ma pandu' umpigan Nikulai."
                            },
                            {
                                "text": "Angkan kam subay pataikut min dusabi. Bang kam ganta' mbal, pasa'ut aku pi'ilu ati atuhanku saga a'a ilu. Pangatuku pakokos ya paluwas min bowa'ku.  "
                            },
                            {
                                "text": "  Na, sai-sai kam taga-tainga, asipunbi to'ongan pamissala R\u016b Tuhan itu, ya pinasampay ni palhimpunan jama'aku. Sai-sai mbal tabowa e' sasat-manasat, buwananku sig\u0101m kinakan mbal ta'nda' e' kasehe'an, kinakan min deyom sulga' ya ni\u014dnan manna. Toporanku isab sig\u0101m batu pote' bay kasulatan \u014dn sig\u0101m baha'u. Halam aniya' makata'uwan \u014dn in\u0101n sadd\u012b min a'a asal makataima' iya.\u201d   "
                            },
                            {
                                "text": "    \u201cSulatun na isab lapal itu ni mala'ikat pasunu', ya ang'ntanan palhimpunan jama'aku ma da'ira Tiyatira.   Buwattitu ya panulatnu: lapal itu deyo' min aku, Anak Tuhan. Mataku itu parallet sali' suleyab api, tape'ku itu magsinglab sali' tumbaga bay sinubuhan."
                            },
                            {
                                "text": "Kata'uwanku kahinanganbi. Kata'uwanku in lasabi aheya, maka pangandolbi ma aku ahogot, maka akosog isab panabangbi ma pagkahibi, maka panandalbi ma kasigpitan ai-ai. Ah\u0101p lagi' kahinanganbi buwattina'an min bay dah\u016b.  "
                            },
                            {
                                "text": "  Saguw\u0101' aniya' panowayku ma ka'am. Ilu pasagaranbi si Jesebel, ya d'nda magnahu'-nahu' in iya magpalatun palman min Tuhan. Tabowa saga sosoho'anku magdusa sabab min pamandu'na. Tabowana sig\u0101m maghinang kasabulan d'nda maka l'lla, sampay amangan kinakan haram ya bay pangalamas ni ta'u-ta'u."
                            },
                            {
                                "text": "Bay na patangguku d'nda in\u0101n, kalu iya apinda min paldusahanna. Sag\u014d' mbal iya bilahi ang'bba min pagba'is-ba'isna."
                            },
                            {
                                "text": "Pahantakku iya ma pabahakanna sabab saki, ati makananam iya kabinasahan. Ya du saga sehe'na maghinang ala'at, bowaku isab angananam kabinasahan aheya bang mbal pinagsusunan sampay tinaikutan saga kala'atan bay tahinang sig\u0101m."
                            },
                            {
                                "text": "Papatayku isab saga a'a ameya' ma pandu' d'nda in\u0101n, bo' supaya kinata'uwan e' saga jama'aku kamemon ma palhimpunan sig\u0101m, in aku itu dakayu'-kayu' makasakupan akkal-pamikil maka itikad manusiya'. Tungbasanku kam isab kaniya-kaniya, pinapagtongod maka bay kahinanganbi."
                            },
                            {
                                "text": "Sag\u014d' ka'am kasehe'an ma Tiyatira ilu, halam bay ameya' ma pandu' si Jesebel e'. Halam isab bay anadbi pandu' magilmu' ya pinag\u014dnan pandu' alalom min nakura' saitan. Haka'anta kam, mbal kam pahunitanku angkan itu sadja panoho'anku ka'am:"
                            },
                            {
                                "text": "gomgominbi ai-ai bay pamasuku' ka'am, sampay ta'abut waktu kabalikku pi'ilu.  "
                            },
                            {
                                "text": "  Sai-sai mbal tabowa e' sasat-manasat, maka atuyu' isab maghinang kabaya'anku sampay ni llaw kamatayna, buwananku du kawasa buwat bay pamuwan aku e' Mma'ku. Buwananku sig\u0101m kawasa magnakura' ma kabangsa-bangsahan. Ya bowahan pagnakura' sig\u0101m sali' hantang tungkud basi' mbal ka'atuhan, ati palbantahan sig\u0101m sali' bila' poga akaukanat sadja."
                            },
                            {
                                "text": "  Sai-sai mbal tabowa e' sasat-manasat, maka atuyu' isab maghinang kabaya'anku sampay ni llaw kamatayna, buwananku du kawasa buwat bay pamuwan aku e' Mma'ku. Buwananku sig\u0101m kawasa magnakura' ma kabangsa-bangsahan. Ya bowahan pagnakura' sig\u0101m sali' hantang tungkud basi' mbal ka'atuhan, ati palbantahan sig\u0101m sali' bila' poga akaukanat sadja."
                            },
                            {
                                "text": "Buwananku isab sig\u0101m bitu'un maga."
                            },
                            {
                                "text": "Na, sai-sai kam taga-tainga, asipunbi to'ongan pamissala R\u016b Tuhan ya pinasampay ni saga jama'aku ilu.\u201d    "
                            }
                        ]
                    },
                    {
                        "verses": [
                            {
                                "text": "    Amissala gi' ya a'a ta'nda'ku in\u0101n, yukna, \u201cSulatun lapal itu ni mala'ikat pasunu', ya ang'ntanan palhimpunan jama'aku ma da'ira Sardis.   Buwattitu ya panulatnu: lapal itu deyo' min aku, ya amowa R\u016b Tuhan maka bitu'un pitu' hekana. Kata'uwanku bang ai kahinanganbi. Kata'uwanku isab kabantugbi maghinang kabaya'anku, sag\u014d' ngga'i ka ko' ilu b'nnal."
                            },
                            {
                                "text": "Angkan kam subay pahalli'. Pahogotunbi pangandolbi ya masi takapin ilu, bo' mbal atighan kamemon. Ya kahinanganbi ilu, bang ma lilinganku isab, mbal gi' ajatu ma pang'nda' Tuhanku."
                            },
                            {
                                "text": "Angkan pikilunbi saga pandu' bay takalebi tagna'. Beya'unbi na, pataikut kam min dusabi. Sag\u014d' bang kam mbal pahalli', patangkaw du aku pi'ilu ma waktu mbal kata'uwanbi.  "
                            },
                            {
                                "text": "  Sag\u014d' aniya' gi' min ka'am ma Sardis ilu halam kalaminan kala'atan. Bay asal halli'anbi ataybi, buwat hantang s'mmek nihalli'an bo' mbal katamakan. Papagdonganta kam maka aku ma apote' lullun pakayanbi, sabab t\u014dp kam ameya' ma aku."
                            },
                            {
                                "text": "Sasuku mbal tabowa e' sasat-manasat, pinas'mmekan du sig\u0101m pote' buwat yukku e', maka mbal papasanku \u014dn sig\u0101m min Kitab pagsusulatan \u014dn a'a ya kabuwanan kallum kakkal. Patanyagku ni Mma'ku maka ni saga mala'ikatna in a'a in\u0101n suku'ku na."
                            },
                            {
                                "text": "Na, sai-sai kam taga-tainga, asipunbi to'ongan pamissala R\u016b Tuhan, ya pinasampay ni palhimpunan jama'aku.\u201d   "
                            },
                            {
                                "text": "    \u201cSulatun lapal itu ni mala'ikat pasunu', ya ang'ntanan palhimpunan jama'aku ma da'ira Piladilpi.   Buwattitu ya panulatnu: lapal itu deyo' min aku, ya Mahasussi, ya Ab'nnal To'ongan. Aku ya ang'ntan kunsi' sultan Da'ud. Bang aku ya angukab halam aniya' makatambol. Damikiyanna bang aku ya anambol halam aniya' makaukab."
                            },
                            {
                                "text": "Kata'uwanku bang ai ya kahinanganbi. Kata'uwanku isab akulang ga'osbi, sag\u014d' taisbatbi pandu'ku maka ahogot pameya'bi ma aku. Aniya' lawang bay ukabanku ka'am pas\u014dranbi, lawang mbal tatambol minsan e' sai."
                            },
                            {
                                "text": "Pakale kam! Saga a'a magbau'-bau' ilu in sig\u0101m bangsa Yahudi suku' Tuhan kono', hal magputing. Suku' saitan sig\u0101m. Ma waktu sin\u014dng, bowaku du sig\u0101m pasujud ni tape'bi, jari kinata'uwan e' sig\u0101m kamemon in ka'am kalasahanku."
                            },
                            {
                                "text": "Bay kam soho'ku angimanan ai-ai, ati katukiranbi panoho'anku he'. Angkan kam hampananku pah\u0101p bo' halam aniya' baya-bayabi ma deyom kabinasahan ya pat'kka ni kaluha'an dunya ma sinos\u014dng, kabinasahan panulayan a'a kamemon.  "
                            },
                            {
                                "text": "  Arai' na aku pi'ilu pabalik ni dunya. Gomgominbi pah\u0101p ai-ai bay pamasuku' ka'am bo' supaya halam aniya' maka'agaw tungbas ya pamahala' ka'am."
                            },
                            {
                                "text": "Sasuku mbal tabowa e' sasat-manasat, paheyaku du ma haddarat Tuhan. Pataptap iya maina'an, mbal to'ongan ala'an minn\u0113' salama-lama. Sulatku \u014dn Tuhanku ma baranna, maka \u014dn da'ira Tuhan ya ni\u014dnan Awrusalam Baha'u. Ya na ko' itu da'ira song pinareyo' min sulga', min Tuhanku. Sulatku isab \u014dnku baha'u ma baran saga a'aku in\u0101n."
                            },
                            {
                                "text": "Na, sai-sai kam taga-tainga, asipunbi pamissala R\u016b Tuhan, ya pinasampay ni palhimpunan jama'aku.\u201d   "
                            },
                            {
                                "text": "    \u201cSulatun lapal itu ni mala'ikat damuli, ya ang'ntanan palhimpunan jama'aku ma da'ira Laodikiya.   Buwattitu ya panulatnu: lapal itu deyo' min aku, ya ni\u014dnan Amin, ya tantu kapangandolan. B'nnal asal panaksi'ku. Aku ya po'onan ma kamemon bay pinapanjari e' Tuhan."
                            },
                            {
                                "text": "Kata'uwanku isab kahinanganbi, in ka'am ma llot ameya' ma aku maka mbal, sali' hantang bohe' mbal papasu', mbal paringin. Ya kabaya'anku subay kam ano'ongan. Bang kam ameya' ma aku, ameya' kam to'ongan. Bang hati' mbal, da'a na."
                            },
                            {
                                "text": "Sag\u014d' magduwa-ruwa lagi' pikilanbi ma pasalku, buwat bohe' bang ma llot apasu' maka aringin. Angkan kam ludja'anku."
                            },
                            {
                                "text": "Yukbi in ka'am dayahan, ah\u0101p kallumanbi. Yukbi halam aniya' sukkalbi. Sag\u014d' ya b'nnalna, sali' kam hantang buta sabab halam tasayubi bang ai to'ongan kah\u0101lanbi. Asiya-siya kam, makahansul kam deyom atay, sabab miskin kam, hatina akulang pagimanbi. Sali' kam a'a halam aniya' kapan'mmekna."
                            },
                            {
                                "text": "Angkan kam h\u016bganku gara' buwattitu: b'llihunbi min aku bulawan halam aniya' simbugna bo' kam manjari dayahan. B'llihunbi min aku pakayan pote' pamakaybi bo' katambunan tamparasabi. B'llihunbi isab tambal min aku panambal matabi bo' kam maka'nda'.  "
                            },
                            {
                                "text": "  Sasuku kalasahanku, bi'atku na pa'in sampay sowayku supaya amint\u0101ng. Angkanna, panuyu'inbi kah\u0101pan, pataikut kam min dusabi."
                            },
                            {
                                "text": "Pakale kam! Itiya' aku angalagaran ka'am, sali' a'a an'ngge ma lawang luma'bi anguku' pikiukab. Bang aniya' angasip ma suwalaku sampay angukaban aku, pas\u014dd du aku bo' kami magsalu.  "
                            },
                            {
                                "text": "  Sasuku anganda'ug maka mbal tabowa e' sasat-manasat, buwananku du kapatut magsamatingk\u014d' maka aku ma tingk\u014d'anku bangsahan. Pasali' du iya ni aku pagka tara'ugku palbantahanku ati aningk\u014d' aku ma bihing Mma'ku, ma paningk\u014d'anna bangsahan."
                            },
                            {
                                "text": "Na, sai-sai kam taga-tainga, asipunbi pamissala R\u016b Tuhan, ya pinasampay ni saga palhimpunan jama'aku.\u201d    "
                            }
                        ]
                    },
                    {
                        "verses": [
                            {
                                "text": "    Puwas e' aniya' sadd\u012b pa'nda' ni aku. Aniya' ta'nda'ku lawang aukab ma deyom sulga'. Takaleku isab suwala ya bay amissala ni aku dah\u016b, ya sali' lling tiyup-tiyup. Yukna, \u201cPariyata' ka pi'itu, pa'nda'anta ka saga pakaradja'an ya song pat'kka.\u201d"
                            },
                            {
                                "text": "Saru'un-du'un du aku kapagbaya'an e' R\u016b Tuhan ati ta'nda'ku paningk\u014d'an bangsahan ma deyom sulga', maka aniya' Dangan aningk\u014d' ma diyata'na."
                            },
                            {
                                "text": "Angillap asal pamaihu'anna, buwat palmata gaddung maka palmata keyat. Paningk\u014d'an in\u0101n alengkol e' biradali walna' gaddung."
                            },
                            {
                                "text": "Alibut isab e' duwamp\u016b' maka mpat paningk\u014d'an sadd\u012b, paningk\u014d'an e' duwamp\u016b' maka mpat pagmatto'ahan magpamakay pote', maka magpinorong korona bulawan."
                            },
                            {
                                "text": "Ya paningk\u014d'an ma t'ngnga' in\u0101n asal paluwasan l\u0101t maka l'tte' maka l'ggon maglagublub, maka aniya' pitu' suwariyan parallet ma alopanna. Bang nihati, in pitu' suwariyan in\u0101n ya na R\u016b Tuhan."
                            },
                            {
                                "text": "Aniya' isab ma dahuan paningk\u014d'an in\u0101n pinaka s'llang aningaw-tingaw, sali' luwa samin.   Ta'nda'ku isab ma sakalibut paningk\u014d'an, ma mpat duguna, aniya' mpat binatang. Alapat baran sig\u0101m e' mata, min dahuan maka min bukutan."
                            },
                            {
                                "text": "Ya pangluwahan dakayu' binatang in\u0101n buwat luwa halimaw. Karuwana buwat luwa sapi', kat'lluna buwat pamaihu'an manusiya', maka ka'mpatna in\u0101n buwat luwa belle' bang paleyang."
                            },
                            {
                                "text": "In mpat binatang in\u0101n taga-kepet, nnom hekana pakaniya-pakaniya, maka alapat sig\u0101m e' mata deyom-luwasan. Halam aniya' halian sig\u0101m magkalang llaw-sangom, yuk-i,   \u201cSussi, sussi, sussi asal Tuhan,   ya Pangh\u016b' Sangat Kawasa.   In iya Tuhan mbal magkapinda sangay min awal tagna'   sampay ni kabuwattituhan, sampay isab ni kasaumulan.\u201d  "
                            },
                            {
                                "text": "  Magkalang na pa'in mpat binatang in\u0101n, pagsanglit maka pagmahaldika' maka pagsukul sig\u0101m ni Tuhan kakkal salama-lama ya aningk\u014d' ma tingk\u014d'anna bangsahan. Sakahaba' waktu magkalang mpat binatang itu,"
                            },
                            {
                                "text": "magsujuran saga pagmatto'ahan karuwamp\u016b' maka mpat. Paharap sig\u0101m ni Dangan ya aningk\u014d' ma tingk\u014d'an e', ati amudji sig\u0101m ma iya, ya kakkal allum salama-lama. Pinat'nna' e' sig\u0101m saga korona bay paporong sig\u0101m ma dahuan paningk\u014d'an bangsahan, bo' yampa sig\u0101m amaluwas bissala. Yuk-i,  "
                            },
                            {
                                "text": "\u201cO Tuhan, Pangh\u016b' kami, ka'a ya dakayu'-kayu' patut sinanglitan sampay minahaldika'. Patut isab ka kaniya'an kawasa, sabab ka'a ya bay amapanjari kamemon. Asal min kahandaknu angkan pinaniya' ai-ai kamemon, angkan kabuwanan kallum.\u201d     "
                            }
                        ]
                    },
                    {
                        "verses": [
                            {
                                "text": "    Manjari aniya' isab ta'nda'ku gulungan katas, ina'an binalutan ma tanganna kowan e' Dangan ya aningk\u014d' ma paningk\u014d'an bangsahan. Katas in\u0101n bay sinulatan min karuwambila'na maka bay pinikitan maka pitu' gindan bo' mbal pab'llat."
                            },
                            {
                                "text": "Sakali aniya' ta'nda'ku mala'ikat akawasa. Atanog e'na amissala, yuk-i, \u201cSai bah\u0101' taga-kapatut amitas saga gindan ma gulungan katas itu sampay am'llat iya?\u201d"
                            },
                            {
                                "text": "Sag\u014d' minsan ma diyata' langit atawa ma babaw dunya atawa ma deyom ahirat, halam aniya' bay tab\u0101k makarapat am'llat gulungan katas in\u0101n, ang'nda' ni deyomna."
                            },
                            {
                                "text": "Na, pagka halam aniya' minsan dakayu' patut am'llat katas in\u0101n atawa ang'nda' ma deyomna, magt\u016by aku anangis magkarukka'an."
                            },
                            {
                                "text": "Manjari binissalahan aku e' dakayu' matto'a min duwamp\u016b' maka mpat in\u0101n, yuk-i, \u201cDa'a ka anangis. Nda'un ba. Tara'ug na nakura' saitan e' dangan a'a ya pinagsambat Halimaw min panubu' si Yuda. Babantugun iya, maka tubu' sultan Da'ud. Angkanna iya makarapat amitas pitu' gindan ma gulungan katas in\u0101n, sampay am'llat iya.\u201d  "
                            },
                            {
                                "text": "  Puwas e' aniya' ta'nda'ku maina'an sali' Bili-bili an'ngge ma atag paningk\u014d'an bangsahan ma t'ngnga'-t'ngnga'na. Pinaglibutan iya e' mpat binatang maka duwamp\u016b' maka mpat pagmatto'ahan. Aniya' ta'nda'ku ma baran Bili-bili saga bainat in iya bay pinapatay. Aniya' pitu' tandukna maka pitu' isab matana. Bang pina'amu, in pitu' matana in\u0101n, ya na R\u016b Tuhan pinabeya' e' Tuhan ni kaluha'an dunya."
                            },
                            {
                                "text": "Sakali itu pa'abut Bili-bili itu ni Dangan ya aningk\u014d' ma paningk\u014d'an bangsahan, ang\u0101' gulungan katas min tanganna kowan."
                            },
                            {
                                "text": "Pag\u0101'na katas, magt\u016by in mpat binatang, maka duwamp\u016b' maka mpat pagmatto'ahan in\u0101n magsujuran ma dahuanna amudji iya. Saga pagmatto'ahan in\u0101n bay amowa biyula kaniya-kaniya maka tugtugan bulawan ap'nno' e' kamanyan, bo' hamut kamanyan in\u0101n buwat ibarat pagduwa'a min a'a suku' Tuhan."
                            },
                            {
                                "text": "Sakali magkalangan sig\u0101m kalangan baha'u, yuk-i,  \u201cKa'a ya taga-kapatut ang\u0101' gulungan katas sampay amitas gindanna, sabab ka'a ya bay pinapatay, maka laha'nu bay pabu'us ma kamataynu. Ya na ko' ilu bay pangal'kkat saga manusiya' min karusahan sig\u0101m bo' supaya sig\u0101m manjari suku' Tuhan. Saga a'a itu asal min bangsa kamemon, min bahasa kamemon, min panubu' kamemon, sampay min lahat kamemon. "
                            },
                            {
                                "text": "Tahinangnu sig\u0101m tubu'an sultan, tumpukan imam maghinang ni Tuhantam. Ati sig\u0101m ya magbaya' ma babaw dunya itu ma sinos\u014dng.\u201d   "
                            },
                            {
                                "text": "  Puwas e' ang'nda' aku pina'an pabalik, ati aniya' takaleku suwala min mala'ikat magibu-ibuhan. Sikat'nggehan sig\u0101m ma sakalibut paningk\u014d'an bangsahan maka mpat binatang maka duwamp\u016b' maka mpat pagmatto'ahan in\u0101n."
                            },
                            {
                                "text": "Atanog e' ba'anan mala'ikat itu magkalang, yuk-i,  \u201cPatut minahaldika' Bili-bili ya bay pinapatay. Akawasa iya maka dayahan to'ongan. Aheya asal pangita'una maka kosogna. Mahaldika'ta iya, sanglitanta iya, pudjita iya.\u201d   "
                            },
                            {
                                "text": "  Puwas e' takaleku magkalangan kamemon bay pinapanjari e' Tuhan, ma diyata' langit, ma babaw dunya, ma ahirat, sampay ma deyom tahik. Aho', magdakayu' saga binangsa kamemon ma sakalingkal alam, yuk-i,  \u201cPudjitam iya ya aningk\u014d' ma paningk\u014d'an bangsahan. Pudjitam Bili-bili in\u0101n. Subay iya mahaldika'tam, subay sanglitantam salama-lama, sabab in iya asal sangat kawasa.\u201d "
                            },
                            {
                                "text": "Sakali anambag mpat binatang in\u0101n, yuk-i, \u201cAmin\u201d. Ati pasujud karuwamp\u016b' maka mpat pagmatto'ahan in\u0101n amudji Tuhan maka Bili-bili.    "
                            }
                        ]
                    },
                    {
                        "verses": [
                            {
                                "text": "    Na, sabu pa'in aku ang'nda' pina'an, ta'nda'ku Bili-bili amitas gindan kaissana min gulungan katas in\u0101n. Maka takaleku dakayu' binatang min atag paningk\u014d'an in\u0101n magsuwala. Sali' l'ggon ya tanog suwalana, yuk-i, \u201cLanjalin na!\u201d"
                            },
                            {
                                "text": "Magt\u016by aniya' ta'nda'ku kura' pote'. Ya angura' in\u0101n amowa ba'ugan pana', maka binuwanan iya korona paporong k\u014dkna. Jari angura' iya paluwas minna'an angangga'osan saga bantana kamemon. Mbal iya angaku da'ug.  "
                            },
                            {
                                "text": "  Sakali pinitas e' Bili-bili in\u0101n ya gindan karuwana, ati takaleku binatang karuwana magsuwala, yuk-i, \u201cLanjalin na!\u201d"
                            },
                            {
                                "text": "Magt\u016by aniya' kura' dakayu' paluwas, kura' alutu' keyatna. Ya angura' in\u0101n binuwanan patakos ataha', maka binuwanan iya kapatut angala'anan kasannangan min kaluha'an dunya, sampay amat'nna' kalengogan ma bangsa manusiya' amapagbono' sig\u0101m.  "
                            },
                            {
                                "text": "  Puwas e' pinitas isab e' Bili-bili ya gindan kat'lluna, ati takaleku binatang kat'lluna magsuwala, yuk-i, \u201cLanjalin na!\u201d Pag'nda'ku, aniya' kura' ettom pangura'an e' a'a amenten timbangan."
                            },
                            {
                                "text": "Jari aniya' takaleku sali' suwala paluwas min t'ngnga' mpat binatang in\u0101n. Yuk suwala he', \u201cYa pam'lli dapansing buwas tirigu atawa t'llu pansing dawa subay gadji a'a dang'llaw. Sag\u014d' in ns'llan maka binu da'a subay pinaka'at.\u201d  "
                            },
                            {
                                "text": "  Puwas e' pinitas isab e' Bili-bili ya gindan ka'mpatna, ati takaleku binatang ka'mpatna magsuwala, yuk-i, \u201cLanjalin na!\u201d"
                            },
                            {
                                "text": "Pag'nda'ku aniya' kura' angamudas, sali' halam laha'na. Ya angura' in\u0101n ni\u014dnan Kamatay, maka paturul min buli'anna ni\u014dnan Ahirat. Manjari in duwangan itu binuwanan kapatut amapatay dabahagi' min bahagi' mpat ma manusiya' kamemon ma dunya. Bono', gotom, bonglay, sampay sattuwa talun, ya pinat'kka e' duwangan itu pamapatay saga a'a.  "
                            },
                            {
                                "text": "  Puwas e', pagpitas pa'in e' Bili-bili ya gindan kalimana min gulungan katas e', ta'nda'ku maina'an, ma deyo' tongod pagkulbanan, saga umagad a'a. A'a in\u0101n bay pinapatay ma sabab pagnasihat sig\u0101m ma palman Tuhan, maka ma sabab katuyu' sig\u0101m anaksi' ma pasal si Isa Al-Masi."
                            },
                            {
                                "text": "Sakali angalingan saga umagad itu. Atanog pangalingan sig\u0101m, yuk-i, \u201cO Tuhan Pangh\u016b' kami, ka'a ya tunggal Sangat Kawasa. Mahasussi ka maka ab'nnal to'ongan! Buwattingga gi' t'ggolna bo' yampa hukumnu saga a'a ma dunya he'? Sumiyan sig\u0101m pagmulka'annu ma sabab pamapatay sig\u0101m ma kami itu?\u201d"
                            },
                            {
                                "text": "Jari binuwanan sig\u0101m juba pote' pakaniya-pakaniya, ati sin\u014d' sig\u0101m pahali-hali gi' dai'-dai'. Subay kono' jukup ya heka dauranakan sig\u0101m sosoho'an Tuhan pinapatay bo' yampa minulka'an saga a'a bay amapatay he'.  "
                            },
                            {
                                "text": "  Na, aubus pa'in ina'an-i, ta'nda'ku Bili-bili amitas gindan ka'nnomna min gulungan katas. Magt\u016by aniya' linug aheya makajogjog deyom dunya. Angalendom isab mata llaw sali' hantang karut ettom, maka luwa bulan in\u0101n akeyat pinaka luwa laha'."
                            },
                            {
                                "text": "Sampay bitu'un ma b'ttong langit, sikapakpakan sali' hantang buwa' kayu amalaganas h\u016bgna bang taluwa' badju."
                            },
                            {
                                "text": "Nilanyapan isab langit sali' hantang katas nil\u016bnan, maka kamemon kab\u016bd-b\u016bran maka kap\u016b'-p\u016b'an apinda min baina.  "
                            },
                            {
                                "text": "  Manjari saga a'a ma dunya, saga kasultanan maka saga parinta, saga kanakura'an sundalu, saga a'a dayahan maka a'a ga'osan sampay isab a'a kamemon, ata maka ngga'i ka ata, magtapukan di-sig\u0101m sama-sama, ai na ka ma deyom songab batu, ai na ka ma deyo' kabatuhan ma kab\u016bd-b\u016bran."
                            },
                            {
                                "text": "Aminta-minta sig\u0101m ni kab\u016bd-b\u016bran maka ni kabatuhan, yuk-i, \u201cTambunin kami, bo' supaya kami mbal ta'nda' e' Dangan ya aningk\u014d' ma paningk\u014d'an bangsahan, bo' mbal isab taluwa' mulka' min ni\u014dnan Bili-bili."
                            },
                            {
                                "text": "Sabab ta'abut na waktu pamat'kka mulka' e' sig\u0101 ma manusiya'. Halam aniya' makasandalan mulka' in\u0101n, minsan sai.\u201d    "
                            }
                        ]
                    },
                    {
                        "verses": [
                            {
                                "text": "    Puwas in\u0101n maka'nda' aku mpat mala'ikat an'ngge ma mpat pidju alam magpanagang. Ina'an sinagang e' sig\u0101m mpat baliyu aheya bo' supaya mbal patumbuk ni gintana'an atawa ni dilaut, atawa ni kakayu-kayuhan minsan la'a hal ni dampo'on."
                            },
                            {
                                "text": "Maka aniya' ta'nda'ku dakayu' mala'ikat paluwas min sobangan amowa pagsas\u0101p Tuhan, ya kakkal salama-lama. Ginasuran e' mala'ikat dakayu' saga mala'ikat ka'mpat in\u0101n, ya bay kabuwanan kawasa e' Tuhan magpaka'at dunya deya-dilaut."
                            },
                            {
                                "text": "Yuk mala'ikat dakayu' itu, \u201cDa'a gi' mulahunbi gintana'an maka dilaut ilu sampay kakayu-kayuhanna, sat'ggol halam gi' kas\u0101pan e' kami saga sosoho'an Tuhantam ma tuktuk sig\u0101m.\u201d"
                            },
                            {
                                "text": "Manjari nihaka'an aku bang pila puhu' ya subay sin\u0101pan ma tuktuk. Dahatus kono' maka mpatp\u016b' maka mpat ngibu min kabangsahan tubu' Isra'il.  "
                            },
                            {
                                "text": "  Min panubu' si Yuda aniya' sangp\u016b' maka duwangibu bay kas\u0101pan. Ya du min panubu' si Ruben, si G\u0101d, si Aser, si Naptali, si Manasse, si Simiyun, si Libi, si Issakar, si Sibulun, si Yusup, maka si Benjamin. Sangp\u016b' maka duwangibu bay kas\u0101pan min panubu' sig\u0101m kaniya-kaniya.   "
                            },
                            {
                                "text": "  Min panubu' si Yuda aniya' sangp\u016b' maka duwangibu bay kas\u0101pan. Ya du min panubu' si Ruben, si G\u0101d, si Aser, si Naptali, si Manasse, si Simiyun, si Libi, si Issakar, si Sibulun, si Yusup, maka si Benjamin. Sangp\u016b' maka duwangibu bay kas\u0101pan min panubu' sig\u0101m kaniya-kaniya.   "
                            },
                            {
                                "text": "  Min panubu' si Yuda aniya' sangp\u016b' maka duwangibu bay kas\u0101pan. Ya du min panubu' si Ruben, si G\u0101d, si Aser, si Naptali, si Manasse, si Simiyun, si Libi, si Issakar, si Sibulun, si Yusup, maka si Benjamin. Sangp\u016b' maka duwangibu bay kas\u0101pan min panubu' sig\u0101m kaniya-kaniya.   "
                            },
                            {
                                "text": "  Min panubu' si Yuda aniya' sangp\u016b' maka duwangibu bay kas\u0101pan. Ya du min panubu' si Ruben, si G\u0101d, si Aser, si Naptali, si Manasse, si Simiyun, si Libi, si Issakar, si Sibulun, si Yusup, maka si Benjamin. Sangp\u016b' maka duwangibu bay kas\u0101pan min panubu' sig\u0101m kaniya-kaniya.   "
                            },
                            {
                                "text": "    Puwas e' ang'nda' aku, ati ta'nda'ku katimukan a'a mamarahi hekana, mbal taitung! Aniya' sig\u0101m min lahat kamemon maka min bangsa kamemon, min panubu' kamemon maka min bahasa kamemon. Ina'an sig\u0101m sikat'nggehan ma alopan paningk\u014d'an bangsahan maka ma alopan Bili-bili. Magnijuba sig\u0101m pote', magpamowa isab sali' lokay kaniya-kaniya."
                            },
                            {
                                "text": "Atanog e' sig\u0101m magsuwala sama-sama, yuk-i,  \u201cSanglitanta Tuhan Manglalappas, ya aningk\u014d' ma paningk\u014d'anna bangsahan. Pudjita isab Bili-bili.\u201d   "
                            },
                            {
                                "text": "  Ina'an mpat binatang maka saga pagmatto'ahan an'ngge ma atag paningk\u014d'an, maka ina'an isab saga mala'ikat kamemon an'ngge min sakalibut sig\u0101m. Sakali magsujuran ba'anan mala'ikat in\u0101n paharap ni paningk\u014d'an ati pinudji Tuhan e' sig\u0101m."
                            },
                            {
                                "text": "Yuk-i,  \u201cAmin. Sanglitanta Tuhan, mahaldika'ta na iya. Paheyata \u014dnna, pagsukulanta iya, sabab ma iya asal pangita'u alalom maka barakat maka sangat kawasa sampay ni kasaumulan! Amin!\u201d   "
                            },
                            {
                                "text": "  Sakali itu, tinilaw aku e' dakayu' min pagmatto'ahan in\u0101n, yukna, \u201cKata'uwannu bah\u0101' bang sai saga a'a magnijuba pote' itu? Kata'uwannu bang minningga sig\u0101m?\u201d  "
                            },
                            {
                                "text": "  Anambung aku, \u201cTuwan, mbal. Ka'a ya makata'u.\u201d   Yukna ma aku, \u201cSig\u0101m in\u0101n bay makalabay kabinasahan aheya. Bay karakdakan e' sig\u0101m juba sig\u0101m ma laha' Bili-bili, hatina kala'anan tamak dusa sig\u0101m.  "
                            },
                            {
                                "text": "Ya he' sababanna angkan sig\u0101m an'ngge ma alopan tingk\u014d'an Tuhan. Maghinang sig\u0101m ma iya llaw-sangom ma tongod pangarapan ni iya. Nihampanan sig\u0101m e' Tuhan, ya aningk\u014d' ma tingk\u014d'anna bangsahan. Asalamat sig\u0101m ma haddaratna. "
                            },
                            {
                                "text": "Mbal na sig\u0101m lingantu atawa patay bohe' pabalik sampay ni kasaumulan. Mbal sig\u0101m kinapiyalu atawa apanggang, "
                            },
                            {
                                "text": "sabab Bili-bili, ya pa'atag ma haddarat Tuhan, angupiksa' sig\u0101m. Iya ya magmak\u014dk, amowa sig\u0101m ni tuburan bohe' makakallum. Ati sinapuhan e' Tuhan bohe' mata sig\u0101m kamemon.\u201d     "
                            }
                        ]
                    },
                    {
                        "verses": [
                            {
                                "text": "    Manjari itu, apuwas pa'in e' Bili-bili amitas gindan kapitu'na min gulungan katas in\u0101n, magt\u016by halam aniya' minsan bah'ssek ma deyom sulga' ma deyom saga tonga' j\u0101m."
                            },
                            {
                                "text": "Puwas e' ta'nda'ku pitu' mala'ikat an'ngge ma haddarat Tuhan, ati tinoporan sig\u0101m tiyup-tiyup pakaniya-pakaniya.  "
                            },
                            {
                                "text": "  Sakali aniya' mala'ikat dakayu' pina'an an'ngge ma atag pagkukulbanan, maka e'na amowa tugtugan bulawan. Aheka kamanyan bay pamuwan ma iya pamasimbugna ni saga duwa'a ya pangamu'-ngamu' e' kamemon saga a'a suku' Tuhan. Ati tinukbal e' mala'ikat maina'an ma lamisahan bulawan ya ma dahuan tingk\u014d'an Tuhan."
                            },
                            {
                                "text": "Jari in humbu kamanyan maka pangamu'-ngamu' saga a'a suku' Tuhan, wa'i pat'bbud pariyata' min tangan mala'ikat e'."
                            },
                            {
                                "text": "Sakali, ni\u0101' tugtugan e' mala'ikat itu. Pin'nno'an e'na maka baga api min diyata' lamisahan in\u0101n bo' yampa nilarukan ni dunya. Paglaruk itu, magt\u016by aniya' l'ggon maglagublub, maka l'tte', maka l\u0101t aninglab. Aniya' isab linug anganjogjog deyom dunya.   "
                            },
                            {
                                "text": "    Manjari in pitu' mala'ikat, ya amowa pitu' tiyup-tiyup in\u0101n, sakap na song amah'lling.  "
                            },
                            {
                                "text": "  Ya mala'ikat dakayu' in\u0101n amah'lling na tiyup-tiyupna. Magt\u016by aniya' tigtigan aes maka api bay pinatumbuk ni dunya maglamud maka laha'. Minn\u0113' atunu' dunya, dabahagi' min bahagi' t'llu. Talapay saga kakayu-kayuhan dabahagi' isab min bahagi' t'llu, maka atunu' isab kaparang-parangan kamemon ma dunya.  "
                            },
                            {
                                "text": "  Puwas e' ya mala'ikat karuwana in\u0101n amah'lling na isab tiyup-tiyupna. Sakali aniya' api akompol buwat heya b\u016bd wa'i pinatumbuk ni deyom tahik. Paglaruk pa'in itu, magt\u016by dabahagi' min bahagi' t'llu ma katahikan in\u0101n tahinang laha'."
                            },
                            {
                                "text": "Amatay magt\u016by dabahagi' min bahagi' t'llu ya ai-ai bay allum ma deyom tahik. Magka'at isab dabahagi' min bahagi' t'llu ya sasuku tabayan ma kuwit tahik in\u0101n.  "
                            },
                            {
                                "text": "  Puwas e' ya mala'ikat kat'lluna amah'lling na isab tiyup-tiyupna. Sakali aniya' bitu'un aheya amaga'-maga' sali' suwariyan, wa'i pinatumbuk min b'ttong langit tudju ni kasapa'-sapa'an maka ni tuburan bohe', dabahagi' isab min bahagi' t'llu."
                            },
                            {
                                "text": "Bitu'un in\u0101n ni\u014dnan \u201cPa'it\u201d sabab ya bohe' bay katumbukanna apa'it du. Aheka a'a bay amatay paginum sig\u0101m bohe' in\u0101n, sabab min pa'itna.  "
                            },
                            {
                                "text": "  Puwas e' ya mala'ikat ka'mpatna amah'lling na isab tiyup-tiyupna. Magt\u016by taluwa' lendom dabahagi' min bahagi' t'llu ma llaw, ma bulan, sampay saga bitu'un. Angkan ma deyom dang'llaw, alendom mpat j\u0101m t'ggolna. Damikiyanna ma waktu sangom, mpat j\u0101m isab mbal amuwan sawa min diyata' langit.  "
                            },
                            {
                                "text": "  Na puwas ina'an-i, sabuku ang'nda', aniya' belle' takaleku magsuwala, ina'an paleyang ma to'ongan ayan. Atanog suwalana, yukna, \u201cAr\u014dy! Ar\u014dy! Asiya-siya na sasuku maglahat ma dunya, sabab landu' abisa saga bala' ya pinat'kka ni sig\u0101m bang ta'abut waktu pamah'lling tiyup-tiyup e' t'llu mala'ikat damuli!\u201d   "
                            }
                        ]
                    },
                    {
                        "verses": [
                            {
                                "text": "Manjari ya mala'ikat kalimana bay amah'lling tiyup-tiyupna, ati aniya' ta'nda'ku sali' bitu'un bay ah\u016bg ni dunya min diyata' langit. Bitu'un itu bay kabuwanan kunsi' pangukab tambol lowang tegob-tegoban."
                            },
                            {
                                "text": "Pagukabna pa'in lowang in\u0101n, magt\u016by aniya' humbu an'bbud min deyomna, sali' humbu min tunu' aheya. Jari kalendoman llaw maka langit e' humbu in\u0101n."
                            },
                            {
                                "text": "Aniya' ba'anan ampan pat'ppak ni dunya luwas bay min deyom humbu, kabuwanan kapatut angeket, buwat jalalangking."
                            },
                            {
                                "text": "Sin\u014d' sig\u0101m da'a amaka'at kaparang-parangan atawa kakayu-kayuhan atawa ai-ai patomo' ma babaw dunya. Luwal saga a'a halam bay kas\u0101pan tuktuk sig\u0101m maka s\u0101p Tuhan ya makajari minula e' saga ampan in\u0101n."
                            },
                            {
                                "text": "Malaingkan mbal sig\u0101m pinar\u016bl amapatay. In manusiya' in\u0101n subay pinap'ddi'an sadja ma deyom limambulan. Ya nanam p'ddi' kalabayan saga a'a in\u0101n sali' maka p'ddi' keket jalalangking."
                            },
                            {
                                "text": "Na, ma deyom limambulan parahing na pa'in saga a'a kineket itu bang pa'in sig\u0101m amatay, sag\u014d' mbal tinugutan amatay. Bilahi to'ongan sig\u0101m amatay sag\u014d' mbal nir\u016blan.  "
                            },
                            {
                                "text": "  Ya pangluwahan saga ampan in\u0101n sali' hantang kura' pinanyapan song pangura'an ni pagbono'an. Aniya' sali' korona bulawan paporong ma k\u014dk sig\u0101m, maka pamaihu'an sig\u0101m sali' manusiya'."
                            },
                            {
                                "text": "Bu'un sig\u0101m ataha' sali' bu'un d'nda, maka empon sig\u0101m sali' taling sattuwa halimaw."
                            },
                            {
                                "text": "Daggaha sig\u0101m tinamingan maka sisik sali' luwa basi'. Ang'llub isab pikpik sig\u0101m bang pajabjab, sali' tagandak ba'anan kura' angangguyud saga kalesa bang parugpak ni pagbono'an."
                            },
                            {
                                "text": "Togel sig\u0101m sali' togel jalalangking, taga-tugsuk ma t\u014dngna. Ya ina'an paminasa sig\u0101m ma manusiya' ma deyom limambulan."
                            },
                            {
                                "text": "Aniya' isab sultan magagi ma sig\u0101m, ya na dakayu' saitan tag-ntanan lowang tegob-tegoban in\u0101n. \u014cn tag-ntanan in\u0101n, bang ma bahasa Hibrani, si Abaddon. Bang ma bahasa Gir\u012bk, si Apolyon, hatina Pamamaka'at.  "
                            },
                            {
                                "text": "  Na, minn\u0113' patobtob na bala' ya dah\u016b pinat'kka, sag\u014d' masi gi' duwa bala' damuli.  "
                            },
                            {
                                "text": "  Manjari mala'ikat kannomna bay amah'lling tiyup-tiyupna ati makakale aku suwala paluwas min mpat dugu lamisahan bulawan ya pagtugtugan kamanyan, ya maina'an ma alopan Tuhan."
                            },
                            {
                                "text": "Buwattitu ya lapal suwala in\u0101n, yukna, \u201cHubarin na mpat saitan ya bay niengkotan ma bihing sapa' Alpurati he'.\u201d"
                            },
                            {
                                "text": "Saga saitan in\u0101n bay pinasakap asal sag\u014d' halam sig\u0101m bay nihubaran. Subay na ta'abut waktuna to'ongan, llawna maka bulanna maka tahunna, bo' yampa sig\u0101m pinaluwas amapatay ba'anan manusiya', dabahagi' min bahagi' t'llu ma sig\u0101m kamemon."
                            },
                            {
                                "text": "Kahaka'an aku bang pila sundalu ma deyo'an mpat saitan e', a'a magpangura' lullun. Duwamp\u016b' ngibu laksa' kono' ya heka sig\u0101m.  "
                            },
                            {
                                "text": "  Buwattitu ya pangluwahan saga kura' bay ta'nda'ku, maka saga sundalu magpangura' in\u0101n. Ya daggaha sig\u0101m bay tinampanan maka taming magwalna' keyat api maka bilu alutu' maka sali' biyaning mailang. Ya k\u014dk kura' in\u0101n angaluwa halimaw, ya bowa' sig\u0101m paluwasan api maka humbu maka mailang arokot."
                            },
                            {
                                "text": "Jari amatay in binangsa manusiya', dabahagi' min bahagi' t'llu. Ya makapatay in\u0101n t'llu ginis bala' bay paluwas min bowa' saga kura', hatina api maka humbu maka mailang arokot."
                            },
                            {
                                "text": "Aniya' duwa bala' pamapatay saga kura' in\u0101n ma manusiya'. Kaissana, ya bala' paluwas min bowa' sig\u0101m. Karuwana, ya bala' ma togel sig\u0101m, sabab togel sig\u0101m in\u0101n sali' sowa taga-k\u014dk pangamula ma manusiya'.  "
                            },
                            {
                                "text": "  Malaingkan saga manusiya' takapin, ya halam bay amatay e' bala' in\u0101n, mbal to'ongan pataikut min ta'u-ta'u pagtutuhanan sig\u0101m. Mbal sig\u0101m pahali anumba ni saga saitan sampay ni ta'u-ta'u mbal maka'nda', mbal makakale, maka mbal makal'ngngan, ya bay hinangan bulawan, pilak, tumbaga, batu maka kayu."
                            },
                            {
                                "text": "Mbal sig\u0101m papinda min kahinangan ala'at. Masi-masi sig\u0101m magpamono' sampay amantak ni pagkahi sig\u0101m. Mbal sig\u0101m pahali maghinang kasabulan d'nda maka l'lla, sampay magtangkaw.    "
                            }
                        ]
                    },
                    {
                        "verses": [
                            {
                                "text": "    Manjari aniya' na isab dakayu' mala'ikat akosog ta'nda'ku pareyo' min sulga' tudju ni dunya, paputus ma gabun. Aniya' biradali palengkong min diyata' k\u014dkna, ati baihu'na magsinag sali' mata llaw. Ya b'ttisna in\u0101n sali' h\u0101g arokot."
                            },
                            {
                                "text": "Aniya' ntananna gulungan katas ariki' pab'llat. Tape'na kowan bay pinat'ppak ni diyata' tahik, ati tape'na gibang pinat'ppak ni gintana'an."
                            },
                            {
                                "text": "Sakali angalingan pakosog mala'ikat itu, sali' pamanggohong pakosog min bowa' halimaw. Paglinganna itu, na, sinambag iya e' pitu' l'ggon angalagublub."
                            },
                            {
                                "text": "Paglagublub itu, arak sulatku bay lapal l'ggon e', sag\u014d' aniya' takaleku suwala min deyom sulga' anagang aku, yuk-i, \u201cDa'a sulatun ya pagkallam e' pitu' l'ggon ilu. Kuli-kulihun sadja.\u201d  "
                            },
                            {
                                "text": "  Manjari in mala'ikat ya bay ta'nda'ku an'ngge ma tahik maka ma gintana'an, bay anayang tanganna kowan tudju ni langit"
                            },
                            {
                                "text": "maka e'na anibahat. Ya panibahatanna \u014dn Tuhan kakkal, ya bay amapanjari langit maka kakaya'-kaya'anna sampay dunya itu deya-dilaut maka kakaya'-kaya'anna isab. Yuk sibahatna, \u201cPinalanjal na, mbal na patanggu."
                            },
                            {
                                "text": "Sag\u014d' ta'abut pa'in saga llaw song pinah'lling tiyup-tiyup e' mala'ikat kapitu'na, atuman kagara'an Tuhan ya bay ma deyom sipuk. Tahinang buwat bay pamata'una ma saga sosoho'anna, hatina ma kanabi-nabihan.\u201d  "
                            },
                            {
                                "text": "  Puwas e' amissala ni aku pab\u012bng ya suwala bay takaleku ah'lling min deyom sulga', yuk-i, \u201cPeh\u0113' ka, ng\u0101'un katas pab'llat min tangan mala'ikat ya an'ngge ma tahik sampay ma gintana'an in\u0101n.\u201d  "
                            },
                            {
                                "text": "  Na, peh\u0113' aku ni mala'ikat angamu' gulungan katas ariki'. Yukna ni aku, \u201c\u0100, ng\u0101'un na, kakanun. Tananamnu du ko' ilu, amamis sali' gula' buwani ma deyom bowa'nu, sag\u014d' al'ssom ma deyom b'ttongnu.\u201d"
                            },
                            {
                                "text": "Ng\u0101'ku gulungan katas ariki' min tangan mala'ikat in\u0101n bo' yampa kakanku. Pagkakanku magt\u016by amamis sali' gula' buwani, sag\u014d' pagt'llonku, al'ssom ma deyom b'ttongku."
                            },
                            {
                                "text": "Manjari aniya' amissala ni aku, yukna, \u201cSubay paluwasnu lapal Tuhan pab\u012bng pasal ya song pinat'kka ni kabangsa-bangsahan, ni kapanubu'an, ni bahasa kaginisan, sampay ni ba'anan kasultanan sig\u0101m.\u201d    "
                            }
                        ]
                    },
                    {
                        "verses": [
                            {
                                "text": "    Manjari itu kabuwanan aku batang kayu pagsukuran, ati sinoho' aku anukud. Yuk panoho'an e', \u201cPeh\u0113' ka, sukurun langgal Tuhan sampay pagkukulbanan. Itungun bang pila jama'a ya angarap ni Tuhan maina'an."
                            },
                            {
                                "text": "Sag\u014d' da'a lapayun halaman ma katilibut langgal in\u0101n. Da'a sukurun he'-i sabab pamasuku' ma saga a'a ngga'i ka suku' Tuhan. Nilumu' da'ira sussi e' sig\u0101m ma deyom mpatp\u016b' maka duwambulan."
                            },
                            {
                                "text": "S\u014d'ku duwangan saksi'ku pina'an,\u201d yukna. \u201cMagpamakay sig\u0101 s'mmek karut, ati pinasaplag e' sig\u0101 lapal Tuhan ma deyom dangibu maka duwa hatus maka nnomp\u016b' llaw.\u201d  "
                            },
                            {
                                "text": "  Na, in duwa saksi' itu, ya na duwa kayu jaitun maka duwa palita'an an'ngge ma dahuan Pangh\u016b' ya tag-suku'an dunya."
                            },
                            {
                                "text": "Bang aniya' ganta' pasulay angala'ugan saga saksi' itu, aniya' api pasulapput min bowa' sig\u0101 amaka'at saga banta sig\u0101. Angkan tantu amatay sai-sai anawakkal anganjahulaka'an duwangan itu."
                            },
                            {
                                "text": "Aniya' isab kapatut sig\u0101 anambolan langit bo' supaya mbal angulan sat'ggol sig\u0101 masi magpasaplag lapal Tuhan. Taga-kapatut isab sig\u0101 magbaya' ma tuburan bohe', pinapinda ni laha'. Maka aniya' isab kapatut sig\u0101 amat'kka bala' kaginisan ni dunya, sumiyan-sumiyan ya kabaya'an sig\u0101.  "
                            },
                            {
                                "text": "  Na, bang aubus na e' duwangan saksi' itu magpasaplag lapal Tuhan, nirugpakan du sig\u0101 e' dakayu' sattuwa makat\u0101w-t\u0101w, ya paluwas min deyom lowang tegob-tegoban. Tara'ug e'na duwangan itu, pinapatay."
                            },
                            {
                                "text": "Jari patay sig\u0101 pinasagaran pahantal ma paglabayan ma deyom da'ira binabantug in\u0101n, da'ira bay pangalansangan Pangh\u016b' sig\u0101 ni h\u0101g. Ya pang\u014dn da'ira in\u0101n Sodom maka Misil, bo' ngga'i ka he' d\u012b \u014dnna. Tu'ud \u014dn pamaralil sadja."
                            },
                            {
                                "text": "Ma deyom t'llung'llaw maka tonga' in patay duwangan saksi' itu niaro'-aro'an na pa'in e' ba'anan a'a min panubu' kamemon, min bangsa kamemon, min bahasa kamemon, maka min lahat kamemon. Saguw\u0101' mbal to'ongan amakubul saga a'a angaro'-ngaro' in\u0101n."
                            },
                            {
                                "text": "Na, kin\u014dgan du sidda saga a'a ma sakalingkal dunya ma sabab kamatay duwangan itu. Magkalamihan sig\u0101m sampay maghulmat-hiyulmati dangan maka dangan, sabab in duwa nabi itu bay amaniya' kabinasahan ni saga a'a pat'nna' ma dunya.  "
                            },
                            {
                                "text": "  Saguw\u0101', palabay pa'in t'llung'llaw maka tonga' min bay kamatay duwangan itu, magt\u016by pinabatuk nyawa sig\u0101 pab\u012bng e' Tuhan, binuwanan kallum pabalik. Magt\u016by sig\u0101 pabungkal, ati sasuku maka'nda' ma sig\u0101 landu' to'ongan tin\u0101w."
                            },
                            {
                                "text": "Puwas e' aniya' takale e' duwangan nabi itu suwala atanog amissala ni sig\u0101 min deyom sulga', yuk-i, \u201cPariyata' kam pi'itu.\u201d Magt\u016by sig\u0101 pariyata' ni sulga' min deyom gabun ma sabu banta sig\u0101 ang'nda'-ng'nda'.  "
                            },
                            {
                                "text": "  Salta' kapariyata' sig\u0101, saru'un-du'un aniya' linug akosog makalandu'. Alubu dabahagi' min bahagi' sangp\u016b' ma da'ira in\u0101n. Aniya' pitu' ngibu a'a amatay e' linug. Sakali saga a'a ya takapin allum in\u0101n sin\u014dd t\u0101w sidda, angkan sig\u0101m bay amuwan sanglit ma Tuhan ya ma deyom sulga'.  "
                            },
                            {
                                "text": "  Na, palabay na bala' karuwana sag\u014d' arai' na bala' kat'lluna.   "
                            },
                            {
                                "text": "    Na, ya mala'ikat katapusan amah'lling na tiyup-tiyupna. Magt\u016by aniya' saga suwala atanog takale min deyom sulga', yuk-i, \u201cIn dunya itu kapagparintahan na e' Pangh\u016b'tam Tuhan maka Al-Masi ya tapene'na. Taptap kapagparintana sampay ni kasaumulan!\u201d"
                            },
                            {
                                "text": "Manjari in duwamp\u016b' maka mpat pagmatto'ahan, ya magtingk\u014d'an asal ma alopan Tuhan, pasujud magpamudji iya,"
                            },
                            {
                                "text": "yuk-i,  \u201cO Tuhan Pangh\u016b' kami Sangat Kawasa, kakkal ka asal min awal sampay ni kabuwattituhan. Aheya pagsukulan kami sabab ginuna e'nu kawasanu bo' ka anagna' magparinta ma dunya. "
                            },
                            {
                                "text": "Bay akagit atay saga palbangsahan patigaggahun, ati ta'abut na waktu kapangamulka'nu sig\u0101m, waktu pangahukumnu ma saga a'a magpatayan, waktu kapanungbasnu ma saga kanabi-nabihan ya sosoho'annu, sampay a'a suku'nu kamemon maka sasuku magaddat ma \u014dnnu, ai na ka alanga, ai na ka areyo', waktu isab kapamaka'atnu saga a'a bay amaka'at dunya itu.\u201d   "
                            },
                            {
                                "text": "  Sakali niukab na langgal Tuhan ma sulga' ati ta'nda'ku maina'an ba'ul pangisihan kapagsulutan Tuhan maka saga a'a suku'na. Aniya' in\u0101n singlab l\u0101t, maka l'ggon maglagublub, maka linug, maka aniya' tigtigan aes parugpak min diyata'.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' ta'nda'ku paltanda'an landu' makainu-inu palahil ma b'ttong langit. Aniya' in\u0101n dakayu' d'nda an'ngge ma bulan, ya pas'mmekna sali' sinag llaw. Ya paporong ma k\u014dkna sangp\u016b' maka duwa bitu'un."
                            },
                            {
                                "text": "D'nda itu arai' na anganak. T'kkahan iya p'ddi' angkan iya angolang.  "
                            },
                            {
                                "text": "  Puwas e' aniya' paltanda'an makainu-inu sadd\u012b palahil ma b'ttong langit. Ta'nda'ku dakayu' naga keyat landu' aheya, pitu' k\u014dkna, sangp\u016b' tandukna. K\u014dkna kapitu' in\u0101n taga-korona."
                            },
                            {
                                "text": "Sakali itu, in togel naga itu bay angalappet saga bitu'un, dabahagi' min bahagi' t'llu, bo' nihantakan e'na min b'ttong langit pareyo' ni dunya. An'ngge iya ma dahuan d'nda ya song anganak e', supaya l'kkobna onde'-onde' bang makaluwas na."
                            },
                            {
                                "text": "Manjari d'nda in\u0101n anganak l'lla sag\u014d' halam ta'abut e' naga sabab niragtu' minn\u0113' bo' tinandanan ni Tuhan ma paningk\u014d'anna bangsahan. Ya pangangganta' asal ma onde' in\u0101n in iya subay magbaya' ma palbangsa-bangsahan kamemon ma sinos\u014dng, maka akosog kapagbaya'na, sali' hantang tungkud basi' mbal tasagga'."
                            },
                            {
                                "text": "Na, taragtu' pa'in onde' he', magt\u016by alahi d'nda in\u0101n ni lahat halam a'ana, lahat bay tinagamahan iya e' Tuhan. Maina'an iya niussap ma deyom dangibu maka duwa hatus maka nnomp\u016b' llaw.  "
                            },
                            {
                                "text": "  Sakali aniya' pagbono' ma deyom sulga'. Disi Mika'il maka saga mala'ikat ma deyo'anna bay magbono' maka naga. Angatu isab naga in\u0101n maka saga panendogna,"
                            },
                            {
                                "text": "sag\u014d' mbal makaga'os angkan pinala'an min bay tongod sig\u0101m ma deyom sulga'."
                            },
                            {
                                "text": "Ya naga aheya bay nilarukan paluwas min sulga'. Ya na he' sowa bay awal, ya ni\u014dnan hibilis atawa nakura' saitan. Angakkal asal iya ma manusiya' kamemon. Nihantakan iya pareyo' ni dunya, sampay panendogna kamemon.  "
                            },
                            {
                                "text": "  Puwas e', aniya' takaleku suwala akosog ah'lling min deyom sulga', yukna,  \u201cTa'abut na waktu kapangalappas Tuhan ma manusiya'. Pina'nda'an na e' Tuhan ya kosog kapagparintana. Pina'nda'an na isab kapatut Al-Masi ya tapene'na. Sabab nakura' saitan bay anuntutan danakantam llaw-sangom ma alopan Tuhan, ina'an na bay nilarukan paluwas min sulga'. "
                            },
                            {
                                "text": "Tara'ug na iya e' dauranakantam sabab min laha' si Isa, ya ni\u014dnan Bili-bili, maka min pandu' b'nnal ya pamatanyag sig\u0101m. L\u0101gi pinaglilla' e' sig\u0101m ginhawa-baran sig\u0101m sampay ni kamatay. "
                            },
                            {
                                "text": "Ka'am maglahat ma deyom sulga' ilu, magk\u014dg-koyag kam. Maka'ase'-ase' ka'am maglahat ma dunya, ma gintana'an maka ma tahik, sabab ilu nakura' saitan paruwa'i ni ka'am. Kumarukan to'ongan pasu' atayna, sabab kata'uwanna in ganta'anna song na ta'abut.\u201d   "
                            },
                            {
                                "text": "  Sakali itu, tata'u pa'in e' naga in iya bay nihantakan ni dunya, magt\u016by turulna d'nda ya bay anganakan l'lla in\u0101n."
                            },
                            {
                                "text": "Sag\u014d' d'nda itu bay kabuwanan duwa pikpik belle' aheya bo' makaleyang tudju ni lahat halam a'ana, ya bay tinagamahan iya. Ati maina'an iya niussap ma deyom t'lluntahun maka tonga' bo' supaya mbal ta'abut e' sowa, hatina e' naga in\u0101n."
                            },
                            {
                                "text": "Jari aniya' bohe' alandos bay sinulapputan e' naga in\u0101n min deyom bowa'na bo' supaya nirunukan d'nda in\u0101n sampay talaran."
                            },
                            {
                                "text": "Daipara tinabang iya e' tana'. Wa'i palowang tana' ati in bohe' bay min bowa' naga in\u0101n hal pah\u016bs ni deyom lowang."
                            },
                            {
                                "text": "Na, minn\u0113' mbal takole'-kole' pasu' atay naga in\u0101n tudju ni d'nda, angkan iya angangut anguntarahan saga anak-mpu d'nda in\u0101n kasehe'an, sasuku ameya' ma panoho'an Tuhan sampay amogbogan pandu' b'nnal bay min si Isa."
                            },
                            {
                                "text": "Manjari peh\u0113' naga in\u0101n an'ngge ma bihing tampe.    "
                            }
                        ]
                    },
                    {
                        "verses": [
                            {
                                "text": "    Manjari itu, aniya' ta'nda'ku sali' sattuwa paluwas min tahik. Sattuwa itu pitu' k\u014dkna maka sangp\u016b' tandukna, bo' tandukna he' bay sinangonan korona pakaniya-pakaniya. K\u014dkna kapitu' in\u0101n bay sinulatan \u014dn sidda ala'at, \u014dn pangkal ni Tuhan."
                            },
                            {
                                "text": "Ya sattuwa ta'nda'ku itu sali' luwa halimaw b'ttikan, tape'na sali' tape' sattuwa baruwang, maka bowa'na sali' bowa' halimaw. Sattuwa itu bay kawakilan e' naga, kabuwanan barakatna luggiya' maka kapagsultanna maka kapatutna akosog."
                            },
                            {
                                "text": "Dakayu' k\u014dk sattuwa itu bay nilagut ma katubaganna, sag\u014d' kauli'an bay bakatna arak makapatay he', angkan takuddat saga a'a kamemon ma dunya. Jari ameya' sig\u0101m ma sattuwa itu."
                            },
                            {
                                "text": "Pasumba kamemon saga a'a ma naga in\u0101n sabab in iya bay amuwan kapatutna ma sattuwa. Sinumba isab sattuwa e' sig\u0101m maka e' sig\u0101m ah'lling, yuk-i, \u201cSattuwa itu halam aniya' sali'na! Halam aniya' maka'atuhan iya!\u201d  "
                            },
                            {
                                "text": "  Manjari in sattuwa itu pinar\u016bl magbaya' ma dunya ma deyom mpatp\u016b' maka duwambulan. Pinasagaran isab iya magmalangkahi sampay amah'lling pangkal ni Tuhan."
                            },
                            {
                                "text": "Pinabanga' e'na bowa'na anukna'an Tuhan maka \u014dnna maka paj\u0101tanna, maka sasuku maglahat ma deyom sulga'."
                            },
                            {
                                "text": "Pinasagaran isab sattuwa itu amono' saga a'a suku' Tuhan sampay sig\u0101m tara'ug e'na. Binuwanan iya kapatut magbaya' ma panubu' kamemon, ma pihak kamemon, ma bahasa kamemon, sampay ma bangsa kamemon."
                            },
                            {
                                "text": "Ma sinos\u014dng in sattuwa itu pinudji e' a'a kamemon maglahat ma deyom dunya, sasuku halam tasulat \u014dnna ma kitab ya palsuku'an Bili-bili. Sangay min waktu kapamapanjari dunya, tasulat asal ma kitab in\u0101n \u014dn saga a'a ya taga-kallum kakkal.  "
                            },
                            {
                                "text": "  Na, sasuku kam taga-tainga, asipunbi itu-i:  "
                            },
                            {
                                "text": "Bang a'a pinakadalan sinaggaw, tantu du iya sinaggaw. Bang kadalna patay lagut, tantu du iya amatay e' lagut.  Angkan ka'am saga a'a suku' Tuhan, subay kam pasandal maka subay pahogotbi imanbi.  "
                            },
                            {
                                "text": "  Manjari aniya' na isab ta'nda'ku sattuwa dakayu', luwas bay min deyom tana'. Aniya' duwa tandukna ariki' pinaka luwa tanduk bili-bili, sag\u014d' suwalana in\u0101n sali' lling naga."
                            },
                            {
                                "text": "Sattuwa damuli itu bay kawakilan e' sattuwa tagna', ya bay kauli'an bakatna makatubag e', angkan pinagguna e' sattuwa damuli in kapatut aheya ya bay min sattuwa tagna'. Pinissoko' a'a kamemon ma dunya e' sattuwa damuli itu, sin\u014d' pasumba ma sattuwa dah\u016b in\u0101n."
                            },
                            {
                                "text": "Tahinang isab e' sattuwa damuli itu hinang makainu-inuhan a'a. Bay soho'na api pareyo' min diyata' langit tudju ni dunya ma pang'nda'an a'a kamemon."
                            },
                            {
                                "text": "Ka'akkalan e'na saga a'a kamemon ma deyom dunya. Tabowa-bowa sig\u0101m sabab hinang makainu-inu ya tahinangna deyo' bay min sattuwa dah\u016b ya paganti'anna. Jari in sattuwa damuli itu bay magpanoho'an ma a'a kamemon, sin\u014d' sig\u0101m angahinang ta'u-ta'u pangahulmat sattuwa ya bay nilagut maka kalis e', sag\u014d' masi allum."
                            },
                            {
                                "text": "Kabuwanan isab kawasa sattuwa damuli itu amuwan napas ma ta'u-ta'u, ya nihinang sali' pangluwahan sattuwa dah\u016b. Manjari allum ta'u-ta'u itu, angkan makapam\u016bng na, anoho' subay pinapatay sasuku mbal anumba iya."
                            },
                            {
                                "text": "Bay pinissoko' e'na a'a kamemon subay sin\u0101pan ma tangan sig\u0101m kowan maka ma tuktuk sig\u0101m. Pinagsali'-sali' kamemon, alanga maka areyo', miskin maka dayahan, ata maka ngga'i ka."
                            },
                            {
                                "text": "Sai-sai halam taga-s\u0101p mbal makajari am'lli atawa amab'lli. S\u0101p in\u0101n, ya na \u014dn sattuwa atawa umbul ganti' \u014dnna.  "
                            },
                            {
                                "text": "  Ahunit umbul itu nihati. Sag\u014d' sai-sai ataha' nahu'na makatali' du bang ai hatina umbul sattuwa itu, sabab \u014dn a'a ko' he'. Umbulna itu nnom hatus maka nnomp\u016b' maka nnom.    "
                            }
                        ]
                    },
                    {
                        "verses": [
                            {
                                "text": "    Puwas e' ang'nda' aku pabalik ati ta'nda'ku ya pinagsambat Bili-bili, ina'an an'ngge ma b\u016bd Siyun. Ameya' isab ma iya ba'anan a'a, dahatus maka mpatp\u016b' maka mpat ngibu hekana, ya bay sinulatan tuktuk sig\u0101m maka \u014dn Bili-bili sampay \u014dn Mma'na Tuhan."
                            },
                            {
                                "text": "Takaleku isab lling min deyom sulga' landu' atanog, sali' lagublub bohe' anasahan min diyata', sali' kosog l'ggon. Bo' alu'uy lling bay takaleku in\u0101n, sali' tunis min a'a magbibiyula."
                            },
                            {
                                "text": "Na, ya a'a dahatus maka mpatp\u016b' maka mpat ngibu, ina'an maina'an magpan'ngge pa'alop ma tingk\u014d'an Tuhan maka ma mpat binatang maka ma saga pagmatto'ahan. Magkalangan sig\u0101m kalangan baha'u, kalangan mbal ta'anad e' sadd\u012b min sig\u0101m karahatus maka mpatp\u016b' maka mpat ngibu, ya bay nil'kkat min pang'ntanan nakura' saitan waktu lagi' sig\u0101m bay ma dunya."
                            },
                            {
                                "text": "Halam aniya' tamak ma saga a'a itu, sali' sapantun subul asussi to'ongan pangatayanna, a'a halam gi' bay makalabay d'nda. Paumpig sadja sig\u0101m ma ni\u014dnan Bili-bili pi'ingga-pi'ingga pal'ngngananna. Bay sig\u0101m nil'kkat e' Tuhan min pang'ntanan nakura' saitan waktu sig\u0101m lagi' ma dunya, ati sig\u0101m ya makarah\u016b pinasuku' ma Tuhan maka ma Bili-bili."
                            },
                            {
                                "text": "Halam aniya' kaputingan atawa tamak sig\u0101m.   "
                            },
                            {
                                "text": "    Puwas e' maka'nda' aku mala'ikat dakayu' paleyang ma diyata' ayan, maka e'na amowa lapal ah\u0101p ya mbal magkapinda ni kasaumulan. Pinasaplag e'na ni a'a kamemon ma dunya, ni lahat kamemon, ni bangsa kamemon, ni bahasa kamemon, maka ni pihak kamemon."
                            },
                            {
                                "text": "Sakali magsuwala mala'ikat e'. Atanog suwalana, yuk-i, \u201cKat\u0101winbi Tuhan, mahaldika'unbi, sabab ta'abut na waktu pangahukumna ma manusiya' kamemon. Pudjihunbi na iya, ya bay amapanjari langit maka dunya, s'llang maka tuburan bohe' kamemon.\u201d  "
                            },
                            {
                                "text": "  Na, aniya' paturul mala'ikat sadd\u012b magsuwala isab. Yukna, \u201cMagka'at na, magka'at to'ongan na da'ira Babilon, ya da'ira binabantug in\u0101n. Sapantun iya d'nda ala'at bay amowa-mowa bangsa kamemon maginum binuna makalango, hatina tabowa maghinang kaba'isan.\u201d  "
                            },
                            {
                                "text": "  Puwas e' paturul isab mala'ikat sadd\u012b, kat'lluna na. Atanog isab e'na magsuwala, yukna, \u201cSasuku amudji sattuwa maka ta'u-ta'una, maka sasuku bay makataima' s\u0101p sattuwa ma tuktukna atawa ma tanganna,"
                            },
                            {
                                "text": "pinananaman mulka' Tuhan. In mulka' itu sali' hantang binu halam aniya' lamudna, ya tinumpahan ni deyom Sawan Mulka' Tuhan. Aho', sasuku amudji sattuwa in\u0101n pinap'ddi'an to'ongan ma deyom api maka mailang asuleyab, ma pang'nda' saga mala'ikat sussi maka Bili-bili."
                            },
                            {
                                "text": "Aniya' humbu pat'bbud na pa'in min api paminasahan in\u0101n, sampay ni kasaumulan. Llaw-sangom halam aniya' halian pagsandal saga a'a ya bay anumba ni sattuwa maka ta'u-ta'una, atawa sai-sai bay kas\u0101pan maka \u014dn sattuwa.\u201d"
                            },
                            {
                                "text": "Angkan ko' ka'am suku' Tuhan ilu, ya ameya' ma panoho'an Tuhan sampay amogbogan si Isa, pahogotunbi imanbi.  "
                            },
                            {
                                "text": "  Sakali makakale aku suwala min deyom sulga', yukna, \u201cSulatun na: puwas min llaw itu aheya du kak\u014dganna sasuku amatay ma deyoman Pangh\u016b' Isa.\u201d   Magt\u016by anambag R\u016b Tuhan, yukna, \u201cAho', tantu du sig\u0101m magk\u014dg-koyag. Pahali sig\u0101m min bay pagsangs\u0101'an sig\u0101m, sabab paddas na ma sig\u0101m ya kamaujuran ma bay kahinangan sig\u0101m ah\u0101p.\u201d   "
                            },
                            {
                                "text": "    Manjari ang'nda' aku pabalik ati aniya' ta'nda'ku gabun pote', maka aniya' aningk\u014d' maina'an sali' angaluwa manusiya'. Aniya' korona bulawan pamaporong k\u014dkna, maka aniya' sanggot atalom ma tanganna."
                            },
                            {
                                "text": "Sakali aniya' gi' mala'ikat sadd\u012b bay paluwas min deyom langgal in\u0101n, ati angalingan pakosog ni iya ya aningk\u014d' ma diyata' gabun e'. Yuk-i, \u201cGunahun na sanggotnu ilu. Magani na ka, sabab ta'abut na musim kapagani ma dunya. In dunya in\u0101n sali' dalil huma ajatu na buwa'na.\u201d"
                            },
                            {
                                "text": "Manjari ya mala'ikat bay aningk\u014d' ma diyata' gabun in\u0101n wa'i angalabaran sanggotna ni dunya bo' pinagani e'na kamemon.  "
                            },
                            {
                                "text": "  Sakali aniya' isab ta'nda'ku mala'ikat sadd\u012b luwas bay min langgal ma deyom sulga', amowa isab sanggot atalom."
                            },
                            {
                                "text": "Maka aniya' gi' isab mala'ikat sadd\u012b, mala'ikat tunggu' api, paluwas min tongod lamisahan pagtugtugan kamanyan ni Tuhan. Angalingan pakosog mala'ikat itu ni mala'ikat ya amowa sanggot atalom e', yukna, \u201cGunahun na sanggotnu ilu pananggot buwa' anggul ma dunya sabab atahak na. Sanggotun na saga tundunanna min bahanna.\u201d"
                            },
                            {
                                "text": "Magt\u016by ya mala'ikat taga-sanggot e' bay angalabaran sanggotna ni dunya. Tinipun e'na buwa' anggul in\u0101n bo' yampa larukanna ni deyom pagp'gga'an aheya, ya pangisihan mulka' Tuhan."
                            },
                            {
                                "text": "Jari pin'gga' ba'anan anggul in\u0101n ma pagp'gga'an ma luwasan da'ira. Pagp'gga' pa'in, laha' ya paluwas angandunuk ni kat\u0101han saga t'llu hatus kilometro. Ati lalomna dand'ppa maka tonga'.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' na isab ta'nda'ku paltanda'an dakayu' ma diyata' langit, landu' makainu-inu maka makahailan. Ya ta'nda'ku in\u0101n pitu' mala'ikat amowa pitu' ginis bala'. Ya na he'-i kahinapusan bala' pamatobtob mulka' Tuhan."
                            },
                            {
                                "text": "Sakali aniya' ta'nda'ku maina'an sali' kahantang s'llang, landu' asawa sali' sawa samin, maka kalamuran api angillaw-ngillaw. Ta'nda'ku isab saga a'a bay makapanganda'ug min sattuwa talun maka min ta'u-ta'u ya hinangan pangluwahanna. Halam sig\u0101m bay angaku umbul ya panganggindan \u014dn sattuwa he'. Jari ina'an saga a'a bay anganda'ug magpan'ngge ma bihing s'llang, ya sali' sawa samin. Amowa sig\u0101m biyula bay pamuwan sig\u0101m e' Tuhan pakaniya-pakaniya."
                            },
                            {
                                "text": "Magkalangan sig\u0101m kalangan bay min si Musa ya sosoho'an Tuhan, maka kalangan min Bili-bili. Buwattitu ya lapal kalangan sig\u0101m:  \u201cO Pangh\u016b', Tuhan Sangat Kawasa, kawasahan kahinangannu kamemon, makainu-inu sidda. Ka'a ya sultan ma palbangsa-bangsahan. Abontol maka b'nnal kaniyatannu kamemon. "
                            },
                            {
                                "text": "O Pangh\u016b', sai bah\u0101' mbal magmat\u0101wan ka'a? Aniya' bah\u0101' mbal magmahaldika'an ka'a? Ka'a sadja ya tunggal mahasussi, magsakaum kamemon palbangsahan amudji ka'a, sabab ta'nda' e' a'a kamemon in kahinangannu asal adil.\u201d   "
                            },
                            {
                                "text": "  Puwas e' ta'nda'ku aukab langgal ma deyom sulga', maka ta'nda'ku isab Bilik Mahasussi maina'an."
                            },
                            {
                                "text": "Ta'nda'ku isab pitu' mala'ikat paluwas min deyom langgal in\u0101n, ya mala'ikat amowa pitu' ginis bala'. Al'ssin pakayan sig\u0101m, makasilaw pote'na. Pinakambotan bulawan isab daggaha sig\u0101m."
                            },
                            {
                                "text": "Makaluwas pa'in, na, tinoporan sig\u0101m pinggan bulawan e' dakayu' binatang min mpat in\u0101n. Ya pitu' pinggan in\u0101n ap'nno' e' mulka' Tuhan ya kakkal ni kasaumulan."
                            },
                            {
                                "text": "Manjari langgal in\u0101n ap'nno' e' humbu min haddarat Tuhan, paltanda'an sahayana maka kawasana, ati halam aniya' makas\u014dd ni deyom langgal in\u0101n sat'ggol halam gi' aubus saga bala' pitu' hekana ya binowa e' pitu' mala'ikat e'.    "
                            }
                        ]
                    },
                    {
                        "verses": [
                            {
                                "text": "    Manjari itu, aniya' takaleku suwala atanog ah'lling min deyom langgal tudju ni pitu' mala'ikat ya amowa pinggan in\u0101n. Yuk suwala itu, \u201cPeh\u0113' na kam. Bu'usinbi na ni dunya isi pitu' pinggan, ya ap'nno' e' mulka' Tuhan ilu.\u201d"
                            },
                            {
                                "text": "Sakali, peh\u0113' dakayu' mala'ikat amu'usan bala' min pingganna tudju ni kareya-reyahan. Pagbu'us pa'in, magt\u016by paluwasan saga dugsul abau maka ap'ddi' saga a'a in\u0101n, ya bay makataima' s\u0101p sattuwa maka anumba ta'u-ta'u bay hinangan pangluwahanna.  "
                            },
                            {
                                "text": "  Puwas e' ya mala'ikat karuwana amu'usan bala' min pingganna tudju ni dilaut. Pagbu'us pa'in, magt\u016by tahik in\u0101n tahinang sagu, ati ai-ai bay allum ma deyom tahik amatay kamemon.  "
                            },
                            {
                                "text": "  Manjari mala'ikat kat'lluna amu'usan na isab bala' min pingganna tudju ni kasapa'-sapa'an maka ni saga tuburan bohe'. Pagbu'us pa'in, saga bohe' in\u0101n tahinang laha'."
                            },
                            {
                                "text": "Sakali takaleku bissala mala'ikat, ya tag-ntanan ma kabohe'-bohe'an. Yukna,  \u201cO Tuhan Mahasussi, ya mbal magkapinda min awal tagna' sampay ni kabuwattina'anan, abontol sadja hukumannu. "
                            },
                            {
                                "text": "Sabab in saga a'a suku'nu maka saga nabi ya bay magpalatun palmannu, wa'i bay pinapatay. Bay pinabu'us laha' sig\u0101m e' saga a'a ma deyom dunya, angkan patut sig\u0101m pinainum laha'. Magtongod du pa'in hinang sig\u0101m maka tungbasna.\u201d "
                            },
                            {
                                "text": "Puwas e' aniya' takaleku suwala min atag lamisahan pagkulbanan. Yuk suwala he',  \u201cO Pangh\u016b', Tuhan Sangat Kawasa, abontol sadja hukumannu, mbal tasoway.\u201d   "
                            },
                            {
                                "text": "  Puwas pa'in e'-i, ya mala'ikat ka'mpatna amu'usan bala' min pingganna tudju ni mata llaw, manjari pinakalap silak llaw min bay dah\u016b pamahanglus saga manusiya'."
                            },
                            {
                                "text": "Na, pagka ahanglus saga a'a e' llaw sabab kumarukan pasu'na, magt\u016by sig\u0101m magpanukna' ma \u014dn Tuhan ya magkabaya'an ma bala'. Mbal sig\u0101m pataikut min dusa sig\u0101m atawa amuwan sanglit ma Tuhan.  "
                            },
                            {
                                "text": "  Manjari binu'usan pingganna e' mala'ikat kalimana, pinat'kka bala'na ni paningk\u014d'an sattuwa talun, ni po'onan pamarintahanna. Magt\u016by taluwa' lendom katilibut lahat ya pamarintahan sattuwa he'. Pinagk'ttop e' saga a'a d'lla' sig\u0101m ma sabab kabisa p'ddi'."
                            },
                            {
                                "text": "Magpanukna' isab sig\u0101m ma Tuhan ya tag-sulga', ma sabab p'ddi' maka dugsul sig\u0101m. Sag\u014d' mbal na pa'in sig\u0101m pataikut min kahinangan ala'at.  "
                            },
                            {
                                "text": "  Sakali binu'usan pinggan e' mala'ikat kannomna, pinat'kka bala'na ni sapa' aheya ya ni\u014dnan Alpurati. Pagbu'us pa'in, magt\u016by atigang bohe' sapa' in\u0101n, tahinang l\u0101n palabayan saga sultan luwas min sobangan."
                            },
                            {
                                "text": "Puwas e' aniya' saga saitan ta'nda'ku magbagala pinaka luwa ambak, t'llu hekana. Ina'an paluwas min bowa' naga, min bowa' sattuwa, maka min bowa' nabi ya bay magpamissala puting."
                            },
                            {
                                "text": "Ya magbagala in\u0101n saga hibilis ata'u maghinang saga hinang makainu-inu. Manjari saga hibilis itu wa'i peh\u0113' ni saga kasultanan ma kaluha'an dunya, amowa sig\u0101m magsakaum bo' supaya magbono' bang ta'abut llaw bay ginanta' e' Tuhan Sangat Kawasa, ya llawna makat\u0101w-t\u0101w.  "
                            },
                            {
                                "text": "  Sakali angabtang Al-Masi, yukna, \u201cPakale kam. Patangkaw aku pi'ilu ma waktu halam tapikilbi. Kin\u014dgan to'ongan sasuku ta'abutku ajaga na pa'in maka asakap isab pan'mmekna. Mbal iya ta'abut ma sasangna anantang, ati halam aniya' kaiya'anna minsan iya paluwas ni kaheka'an a'a.\u201d  "
                            },
                            {
                                "text": "  Na, tatipun e' t'llu hibilis in\u0101n saga sultan ma kaluha'an dunya, ni lahat ya ni\u014dnan Armageddon ma bahasa Hibrani.  "
                            },
                            {
                                "text": "  Manjari itu binu'usan na isab pingganna e' mala'ikat kapitu'na, pinat'kka ni tonga'an ayan. Pagbu'us pa'in, magt\u016by aniya' suwala akosog ah'lling min paningk\u014d'an ma deyom langgal. Yuk suwala in\u0101n, \u201cNa! Atangbus na!\u201d"
                            },
                            {
                                "text": "Magt\u016by aniya' l\u0101t maka l'tte' maka l'ggon maglagublub, maka aniya' linug akosog makalandu'. Sangay min kaniya' manusiya' halam aniya' linug paliyu minn\u0113' kosogna. Ya na he' kapuspusanna!"
                            },
                            {
                                "text": "Magt\u016by magb'kka' tana' ma da'ira abantug, aboklang t'llu. Magka'at saga kada'irahan ma sabarang lahat. Manjari nientom Babilon Babantugun e' Tuhan, ati pinainum iya mulka' landu' abisa, luwas min sawanna."
                            },
                            {
                                "text": "Alanyap kap\u016b'-p\u016b'an kamemon. Sampay kab\u016bd-b\u016bran, ala'an lullun min bay pat'nna'anna, mbal na ta'nda'."
                            },
                            {
                                "text": "Saga manusiya' in\u0101n bay katumbukan tigtigan aes min diyata' langit. Ya buhat dansolag aes itu aniya' saga limamp\u016b' kilu. Angkan saga a'a in\u0101n bay anukna'an Tuhan ma sabab kabisa bala' in\u0101n.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' pasekot ni aku dangan min saga pitu' mala'ikat ya magbowa pinggan in\u0101n. Yukna ni aku, \u201cDai' ka. Pa'nda'anta ka bang buwattingga hukuman ya pinat'kka ni da'ira aheya, ya ma atag kasowang-sowangan. Ya dalilna d'nda ala'at to'ongan hinangna, d'nda asal babantugun."
                            },
                            {
                                "text": "Saga kanakura'an tag-lahat min sakalingkal dunya bay makapagbeya' maka d'nda babantugun itu maghinang kahina'an. Jari saga a'a kamemon tabowa-bowa isab ginila e' hinangna, sali' sapantun a'a nilango binu, mbal aiya' maghinang kasabulan.\u201d  "
                            },
                            {
                                "text": "  Sakali kapagbaya'an aku e' R\u016b Tuhan ati binowa aku e' mala'ikat tudju ni lahat paslangan. Maina'an pa'in, aniya' ta'nda'ku dakayu' d'nda angura' ma sattuwa talun, walna' keyat. Sattuwa in\u0101n pitu' k\u014dkna maka sangp\u016b' tandukna. Alapat baranna e' \u014dn makapangkal ni Tuhan."
                            },
                            {
                                "text": "D'nda in\u0101n magbinadju' taluk maka keyat, ap'nno' e' pamulawan, palmata ahalga' maka saga mussa' tipay. Aniya' bowana ma tanganna sawan bulawan ap'nno' e' kalumu'an maka kasabulan, luwas bay min usahana."
                            },
                            {
                                "text": "Aniya' isab \u014dn tasulat ma tuktukna, \u014dn alalom hatina. Ya na itu sulatanna:   BABILON DA'IRA BABANTUGUN   PO'ONAN KAPUTAHAN   PO'ONAN KALUMU'AN MAKA KASAMMALAN."
                            },
                            {
                                "text": "Maka ta'nda'ku isab in d'nda in\u0101n nilango e' laha' bay tainumna, laha' min saga a'a suku' Tuhan, ya bay pinapatay ma sabab si Isa ya pamalutan sig\u0101m.   Pag'nda'ku d'nda in\u0101n, landu' tak'bbal atayku."
                            },
                            {
                                "text": "Na, tinilaw aku e' mala'ikat, yukna, \u201cAi kainu-inuhannu? Pahatita na ka ma pasalan d'nda in\u0101n maka bang ai hatina sattuwa pangura'anna in\u0101n, ya pitu' k\u014dkna maka sangp\u016b' tandukna."
                            },
                            {
                                "text": "Ya sattuwa talun ta'nda'nu in\u0101n, bay allum tagna', bo' bay amatay, maka marai' na paluwas min lowang tegob-tegoban bo' yampa pinapeh\u0113' ni katobtobanna, pinaka'at. Aheya kainu-inuhan saga a'a maglahat ma deyom dunya, sasuku halam bay tasulat \u014dn sig\u0101m ma deyom kitab panulatan \u014dn a'a taga-kallum kakkal, ya bay asal tasulat ma halam gi' bay pinapanjari dunya. Landu' sig\u0101m ainu-inu, pag'nda' sig\u0101m ma sattuwa talun e'. Bay allum, ati amatay, bo' palahil du pabalik.\u201d  "
                            },
                            {
                                "text": "  Yuk mala'ikat gi', \u201cYa pamahatiku buwattina'an tahati du e' a'a alalom panahu'anna maka pangita'una. Ya pitu' k\u014dk ma sattuwa talun in\u0101n, hatina pitu' b\u016bd paningk\u014d'an e' d'nda ala'at e'. Maka hatina isab pitu' sultan."
                            },
                            {
                                "text": "Lima sultan in\u0101n palabay na kapagsultan sig\u0101m. Dakayu' in\u0101n masi magsultan ma buwattina'an, maka ya kapitu'na halam gi' magsultan. Bang ganta' magsultan na kapitu'na in\u0101n, dai'-dai' du kapagsultanna."
                            },
                            {
                                "text": "Ya sattuwa talun, bay allum bo' amatay, ya na ina'an sultan kawalu'na. Dambeya'an asal iya maka pitu' sultan e', ati pinapeh\u0113' iya ni katobtobanna, pinaka'at.  "
                            },
                            {
                                "text": "  In sangp\u016b' tanduk ta'nda'nu in\u0101n, ya na sangp\u016b' sultan sadd\u012b, halam gi' makapagsultan. Sig\u0101m kasangp\u016b' kabuwanan kawasa magsultan magsambeya' maka sattuwa talun, saguw\u0101' dai'-dai' du ya kapagsultan sig\u0101m."
                            },
                            {
                                "text": "Dakagara'an kasangp\u016b' in\u0101n, ati pamuwan e' sig\u0101m ga'osan maka kapatut sig\u0101m ma sattuwa he'."
                            },
                            {
                                "text": "Manjari pa'atubang sig\u0101m magbono' maka Bili-bili. Sag\u014d' tara'ug sig\u0101m e' Bili-bili maka saga a'a kapangandolanna, a'a bay tapene'na ameya' ma iya. Mbal iya angaku da'ug sabab in iya Pangh\u016b' sin kapangh\u016b'an kamemon, maka Sultan sin kasultanan kamemon.\u201d  "
                            },
                            {
                                "text": "  Ah'lling gi' mala'ikat ni aku, yukna, \u201cBang pahatiku pasal kasowang-sowangan ya paningk\u014d'an d'nda bay ta'nda'nu in\u0101n, ya na ginisan panubu', palbangsahan, pangkatan maka pihak, sampay ginisan bahasa."
                            },
                            {
                                "text": "Sangp\u016b' tanduk isab ya ta'nda'nu in\u0101n, hatina sangp\u016b' sultan. Ma sinos\u014dng, sig\u0101m maka sattuwa talun e' ab'nsi du ma d'nda ala'at in\u0101n. Ni\u0101'an iya e' sig\u0101m pangalta'na kamemon, tinantangan ai-ai kamemon bay ma baranna. Pinagkakan e' sig\u0101m isina bo' yampa iya tinunu'."
                            },
                            {
                                "text": "Buwatt\u0113' hinang sig\u0101m sabab pinapikil sig\u0101m e' Tuhan angahinang kabaya'anna. Min kahandakna, ya angkan atayudtud kagara'an sangp\u016b' sultan in\u0101n anukbalan kapatut sig\u0101m ni sattuwa talun, sampay ta'abut atuman kamemon bay pangallam Tuhan."
                            },
                            {
                                "text": "Ya d'nda bay ta'nda'nu,\u201d yuk mala'ikat, \u201cya na da'ira babantugun ya magkuma'agi ma kasultanan ma deyom dunya.\u201d    "
                            }
                        ]
                    },
                    {
                        "verses": [
                            {
                                "text": "    Pagubus pa'in in\u0101n, aniya' isab ta'nda'ku mala'ikat sadd\u012b pareyo' min sulga'. Aheya kawasana, maka sahayana in\u0101n makabuwan kasawahan ma katilibut dunya."
                            },
                            {
                                "text": "Magsuwala iya pakosog, yukna,  \u201cKat\u016byan na! Magka'at na Babilon, da'ira babantugun! Tahinang na paglahatan saga hibilis, pagsakauman saga saitan, pagt'ppakan saga manuk-manuk haram, ya makasammal. "
                            },
                            {
                                "text": "Babilon itu sapantun d'nda ala'at, amidjakan bangsa a'a kamemon maginum binuna makalango, tabowa-bowa sig\u0101m maghinang kahina'an maka iya. Saga pagsultanan isab, ya tag-lahat ma deyom dunya, bay magkahina'an maka iya. Maka saga a'a maglilitu ma sabarang lahat, bay magkarayahan ma sabab napsu karalaman d'nda itu.\u201d   "
                            },
                            {
                                "text": "  Sakali aniya' takaleku suwala sadd\u012b ah'lling min sulga', yuk-i,  \u201cPaluwas kam minnilu, ka'am suku'ku. Ala'an kam min d'nda ilu. Da'a kam palamud ma iya maghinang kala'atan, bo' kam mbal talapay ma kabinasahan ya pinat'nna'an iya. "
                            },
                            {
                                "text": "Kalna' paldusahanna magtimbun-tambak na, pab\u016bd ni diyata' langit. Halam takalipat e' Tuhan kahinanganna ala'at. "
                            },
                            {
                                "text": "Hinangunbi ma iya buwat bay hinangna ma kasehe'an. Ya panungbas ma iya subay nilipat duwa ma ai-ai bay hinangna. Pagka tabowana saga a'a anginam kasabulanna, subay isab iya pinananaman mulka' Tuhan nilipat duwa kosogna. "
                            },
                            {
                                "text": "Pat'kkahunbi ma iya kabinasahan maka karukka'an. Papagtongorunbi maka bay pagmalangkahina maka pagd\u016bl-baya'na ma kanapsuhanna indaginis. Hal iya magabbu ma deyom pikilanna, yuk-i, \u2018Aku itu sultan makapagbaya', mbal du aku magkabalu. Mbal du aku makananam kasusahan.\u2019 "
                            },
                            {
                                "text": "Sabab min pagabbuna angkan d'nda itu katumbukan bala' indalupa ginis ma deyom dang'llaw. Taluwa' iya bonglay, kaudjulan maka gotom. Tinunu' isab iya ma deyom api, sabab akawasa asal Pangh\u016b'tam Tuhan, ya amat'nna'an iya hukuman.\u201d   "
                            },
                            {
                                "text": "  Manjari saga nakura' tag-lahat ma deyom dunya, ya bay magbeya' maka d'nda in\u0101n maghinang kasabulan maka magd\u016bl-baya'an kanapsuhan sig\u0101m, magtangis du maka magdukka, pag'nda' sig\u0101m humbu ya paluwas min tunu' da'ira he'."
                            },
                            {
                                "text": "Ina'an sig\u0101m an'ngge ang'nda'-ng'nda' min kat\u0101han sabab at\u0101w talapay ma kabinasahanna. Ya pagdohon sig\u0101m, \u201cAll\u0101, mbal manjari! Kaliman da'ira Babilon, kabantugna maka kakosogna. Dasasa'at du, kabinasahan magt\u016by ya pakadalanna.\u201d  "
                            },
                            {
                                "text": "  Ya du saga a'a maglilitu ma deyom dunya, magtangis isab maka magdohon pasal halam na aniya' magpam'lli dagangan sig\u0101m."
                            },
                            {
                                "text": "Halam aniya' am'lli ni sig\u0101m saga bulawan, pilak, palmata maka mussa'. Halam na aniya' am'lli kakana' sig\u0101m ahalga', buwat kakana' taluk, keyat, maka sutla'. Halam na aniya' am'lli ginisan kayu ya alahang ta'nda' e' a'a, maka ai-ai hinangan garing maka kayu ahalga', maka ai-ai hinangan tumbaga, basi' maka batu marbol."
                            },
                            {
                                "text": "Halam isab aniya' am'lli saga pamap\u0101 ya dagangan sig\u0101m, saga kamanyan, laksi', maka ns'llan pahamut. Halam na aniya' am'lli saga binu, ns'llan jaitun, tirigu maka buwasna. Halam na aniya' am'lli ni sig\u0101m saga sapi', bili-bili, kura' maka saga pameya'an ya ginuyud e' kura', sampay isab saga a'a ya niragangan e' sig\u0101m nihinang ata.  "
                            },
                            {
                                "text": "  Yuk saga a'a maglilitu itu ni da'ira Babilon, \u201cNa, pahalam na min ka'a kamemon bay kanapsuhannu. Alungay na min ka'a pangalta'nu kamemon maka kapanyapannu ahalga'. Mbal na tabaliknu saumul-umul.\u201d"
                            },
                            {
                                "text": "Saga a'a magdaragang, ya bay magkarayahan min pagdagang sig\u0101m ma deyom da'ira in\u0101n, ang'nda'-ng'nda' ma tunu'na min katahan sabab at\u0101w sig\u0101m talapay ma kabinasahanna. Magtangis sig\u0101m maka magdohon,"
                            },
                            {
                                "text": "yuk-i,  \u201cAll\u0101, mbal manjari da'ira babantugun e'. Sapantun d'nda magpamakay kakana' ahalga', walna' taluk maka keyat, alapat isab e' pamulawan, palmata ahalga' maka mussa'. "
                            },
                            {
                                "text": "Dasasa'at du, magt\u016by alungay pangalta'na kamemon.\u201d    Damikiyanna isab saga nakura' ma kappal maka saga pasahero, maka saga a'a maghinang isab ma kappal sampay sasuku magusaha ma dilaut, ang'nda'-ng'nda' isab ma da'ira in\u0101n min kat\u0101han."
                            },
                            {
                                "text": "Pag'nda' sig\u0101m ma humbu min tunu'na he', magt\u016by sig\u0101m angolang, yuk-i, \u201cHalam aniya' da'ira sadd\u012b makaliyu bantugna min da'ira Babilon in\u0101n.\u201d"
                            },
                            {
                                "text": "Magt\u016by sig\u0101m amusugan bagunbun ni diyata' k\u014dk sig\u0101m, tanda' saksi' in sig\u0101m magkarukka'an na. Magtangis sig\u0101m maka magdohon, yuk-i,  \u201cAll\u0101, mbal manjari da'ira babantugun e'! Kaugun to'ongan. Ya na da'ira pang\u0101'an karaya e' sasuku magkakappal sabab aheka alta' bay mah\u0113'. Sag\u014d' dasasa'at du, magt\u016by alungay ai-aina kamemon!\u201d "
                            },
                            {
                                "text": "Ka'am ma deyom sulga', magk\u014dg-koyag kam pagka magka'at na da'ira he'. Ka'am saga a'a suku' Tuhan, maka ka'am saga a'a kawakilan, maka ka'am is\u0101b kanabi-nabihan, magk\u014dg-koyag kam sabab katungbasan in da'ira Babilon, taluwa' hukuman Tuhan ma sabab bay hinangna ma ka'am.   "
                            },
                            {
                                "text": "  Na puwas e', aniya' mala'ikat akosog amuhat batu aheya to'ongan, sali' heya batu gilingan bay awal, ati nihantakan e'na ni tahik. Yukna,  \u201cBuwattina'an ya kaheya paglubu ma Babilon, da'ira babantugun, mbal na ta'nda' pab\u012bng sampay ni kasaumulan. "
                            },
                            {
                                "text": "Ka'a, da'ira Babilon, mbal na takale ma deyomannu saga a'a magbiyula maka a'a magkalangan, a'a magsoleng maka a'a magtiyup-tiyup. Mbal na ta'nda' mailu a'a maghinang ai-ai kapandayan sig\u0101m. Mbal na takale llub paggilingan. "
                            },
                            {
                                "text": "Minsan s\u016b' palita'an mbal na ta'nda' mailu. Sampay paglami-lami pagkawin, mbal na takale. Saga a'abi magdaragang bay tamakaga'os ma kaluha'an dunya. Ka'akkalan saga palbangsahan kamemon ma sabab pantaknu maka hikmatnu. "
                            },
                            {
                                "text": "Kat\u014dngan dusa da'ira Babilon itu ma sabab kapamono'na ma saga kanabi-nabihan maka saga a'a suku' Tuhan. Ina'an ma Babilon ba'anan bangkay sig\u0101m, sampay saga a'a kamemon ya patay bono' ma deyom dunya.\u201d    "
                            }
                        ]
                    },
                    {
                        "verses": [
                            {
                                "text": "Na aubus pa'in e'-i, aniya' takaleku sali' suwala min manusiya' kumarukan hekana sikap\u016bn-p\u016bnan maina'an ma sulga'. Yuk sig\u0101m,  \u201cPudjitam Tuhan! Ma iya asal sahaya maka kawasa. Tunggal du iya makalappasan kitam min dusa. "
                            },
                            {
                                "text": "Abontol maka b'nnal hukumanna kamemon. Pat'nna'na hukuman ma d'nda babantugun, d'nda ala'at hinangna ya bay amowa-mowa a'a kamemon anunud ma iya maghinang kalumu'an. Bininasa iya e' Tuhan ma sabab a'a suku' Tuhan ya papatayna.\u201d "
                            },
                            {
                                "text": "Sakali in ba'anan a'a in\u0101n magsuwala pab\u012bng, suwala atanog, yuk-i,  \u201cSanglitantam Tuhan! Atunu' da'ira babantugun. Pat'bbud na pa'in humbuna sampay ni kasaumulan.\u201d   "
                            },
                            {
                                "text": "  Manjari in duwamp\u016b' maka mpat pagmatto'ahan maka mpat binatang e' magsujuran na, maka e' sig\u0101m amudji Tuhan ya aningk\u014d' ma paningk\u014d'an bangsahan. Yuk sig\u0101m,  \u201cAmin! Sanglitantam Tuhan!\u201d   "
                            },
                            {
                                "text": "  Sakali aniya' takaleku suwala paluwas min tongod paningk\u014d'an Tuhan, yuk-i,  \u201cSanglitinbi Tuhan, ka'am kamemon sosoho'anna, sasuku kam magmat\u0101w ma iya, ai na ka alanga, ai na ka areyo'.\u201d   "
                            },
                            {
                                "text": "  Puwas e' aniya' takaleku sali' suwala min manusiya' kumarukan hekana. Akosog to'ongan llingna, sali' lagublub bohe' anasahan min diyata' maka sali' l'ggon landu' akosog. Takaleku ya bissala sig\u0101m, yuk-i,  \u201cSanglitanta na Tuhan! Sanglitanta na Pangh\u016b'tam Tuhan Sangat Kawasa, sabab pat'nna'na na pagparintana! "
                            },
                            {
                                "text": "Subay kitam magk\u014dg-koyag, magkalasigan to'ongan. Sanglitantam Tuhan sabab ta'abut na waktu pagkawin Bili-bili maka saga a'a suku'na, sapantun pangantin d'nda ya angari-ngarihan di-na. "
                            },
                            {
                                "text": "Kabuwanan iya s'mmek angillap, s'mmek apote' to'ongan.\u201d  (In s'mmek pote' itu, bang nihati, ya na ka'adilan bay tahinang e' saga a'a suku' Tuhan.)  "
                            },
                            {
                                "text": "  Sakali ah'lling ni aku dakayu' mala'ikat e', yukna, \u201cSulatun itu: aheya kah\u0101pan sasuku sin\u014d' paluruk ni pagkawinan Bili-bili.\u201d Sinugpatan lagi' bissala mala'ikat in\u0101n, yukna, \u201cKallam Tuhan ko' itu, kallam b'nnal.\u201d  "
                            },
                            {
                                "text": "  Magt\u016by aku pasujud ma atag tape' mala'ikat in\u0101n amudji iya, sag\u014d' yukna, \u201cDa'a ka pasujud ni aku. Aku itu dakayu' sosoho'an Tuhan buwat du ka'a maka saga dauranakannu ya amogbogan lapal b'nnal bay pamata'u e' si Isa. Tuhan sadja pudjihun. Lapal si Isa itu, ya na lapal bay pamatulun e' Tuhan ni saga nabi.\u201d   "
                            },
                            {
                                "text": "    Manjari itu ta'nda'ku aukab sulga', maka aniya' kura' pote'. Ya angura' ma kura' in\u0101n pinag\u014dnan si Kapangandolan maka Kasab'nnalan. Abontol pangahukumna maka pamono'na ma palbantahanna."
                            },
                            {
                                "text": "Matana in\u0101n sali' api parallet, maka aheka korona paporong ma k\u014dkna. Aniya' \u014dn sinulat ma puhu'na sag\u014d' halam aniya' makata'u bang ai hatina, luwal baranna ya makata'u."
                            },
                            {
                                "text": "Ya juba pas'mmekna in\u0101n ap'nno' e' laha', maka ya \u014dn pang\u014dn iya, \u201cPalman Tuhan\u201d."
                            },
                            {
                                "text": "Tinurul iya e' ba'anan sundalu min sulga'. Magpangura' sig\u0101m ma saga kura' pote' maka magnijuba pote' isab, juba halam aniya' tamakna."
                            },
                            {
                                "text": "Ya ni\u014dnan Palman Tuhan itu, aniya' takos atalom paluwas min bowa'na, panganda'ugna ma palbangsa-bangsahan. Magbaya' iya ma sig\u0101m kamemon, maka akosog kapagbaya'na, sali' hantang tungkud basi' mbal tasagga'. Sasuku angatu ma iya sali' sapantun buwa' anggul ya gini'ikan ma pagp'gga'an Tuhan Sangat Kawasa, jari mulka' mbal tasipat bisana ya paluwas minn\u0113'."
                            },
                            {
                                "text": "Aniya' \u014dn sinulat ma jubana maka ma pa'ana, buwattitu:   SULTAN SIN KASULTANAN,   PANGH\u016a' SIN KAPANGH\u016a'AN.  "
                            },
                            {
                                "text": "  Manjari ta'nda'ku na isab dakayu' mala'ikat ma diyata' langit, an'ngge ma sinag llaw. Angalingan iya pakosog ni kamanuk-manukan kamemon ya magleyangan ma tonga'an ayan in\u0101n. Yuk-i, \u201cPi'itu kam magsakaum ni pagjamuhan Tuhan, pagjamuhanna aheya."
                            },
                            {
                                "text": "Pi'itu kam amangan isi patay saga kasultanan, saga jiniral maka saga kasundaluhan, sambil isi kura' maka isi a'a ya bay magpangura'. Amangan kam isi patay indaginis kamemon, ata maka ngga'i ka ata, a'a alanga maka a'a areyo'.\u201d  "
                            },
                            {
                                "text": "  Puwas e' ta'nda'ku sattuwa talun in\u0101n magtipun maka kasultanan min kaluha'an dunya sampay kasundaluhan sig\u0101m. Ina'an sig\u0101m magdakayu' amono' ma dangan ya angura' ma kura' pote' in\u0101n, beya' isab saga sundaluna."
                            },
                            {
                                "text": "Manjari sinaggaw sattuwa talun maka nabi putingan ya kawakilan e' sattuwa talun, angkan iya bay makahinang saga hinang kainu-inuhan a'a. Hinangna in\u0101n bay pangakkalna saga a'a, sasuku kas\u0101pan maka umbul sattuwa, maka sasuku bay anumba ni ta'u-ta'u ya nihinang pangluwahan sattuwa dakayu'. Na, in sattuwa talun maka nabi putingan in\u0101n, bay nilarukan maka kallum-llum sig\u0101m ni deyom api mailang ya magdanaw-danaw suleyabna."
                            },
                            {
                                "text": "Ati saga kasundaluhan sig\u0101m bay pinapatay maka takos ya paluwas min bowa' a'a ya angura' in\u0101n. Pinagkakan isi patay sig\u0101m e' kamanuk-manukan, sampay mag'ssohan na.    "
                            }
                        ]
                    },
                    {
                        "verses": [
                            {
                                "text": "    Manjari aniya' na isab ta'nda'ku mala'ikat pareyo' min sulga', amowa kunsi' tambol lowang tegob-tegoban, maka kilikili a'aslag."
                            },
                            {
                                "text": "Sinaggaw e'na naga, ya Sowa Masa Awal, hatina nakura' saitan atawa hibilis. Tasaggaw pa'in, niengkotan iya maka kilikili ati ginanta'an dangibu tahun."
                            },
                            {
                                "text": "Puwas e', nilarukan iya e' mala'ikat ni deyom lowang tegob-tegoban, bo' kinandaruhan pahogot sampay pinikitan gindan bo' mbal taukab. Tinambolan nakura' saitan in\u0101n bo' supaya mbal na pa'in makapangakkal ma palbangsa-bangsahan, sat'ggol mbal gi' pa'abut ni dangibu tahun e'. Bang ta'abut na dangibu tahun, pinal'ppa du iya, sag\u014d' dai'-dai' du.  "
                            },
                            {
                                "text": "  Manjari itu aniya' ta'nda'ku saga paningk\u014d'an babangsahun maka saga a'a magtingk\u014d'an maina'an. Kabuwanan sig\u0101m kapatut amal'ngngan hukuman. Ta'nda'ku ba'anan saga umagad min a'a bay pinapatay ma sabab pagnasihat sig\u0101m pandu' b'nnal ya bay pamata'u e' si Isa, maka ma sabab palman Tuhan. Saga a'a itu halam bay makasumba ni sattuwa talun atawa ni ta'u-ta'u hinangan pangluwahanna. Halam isab bay makataima' umbul sattuwa pan\u0101p tuktuk sig\u0101m atawa tangan sig\u0101m. Allum na sig\u0101m pabalik min kamatay ati ameya' sig\u0101m ma Al-Masi magsultan ma deyom dangibu tahun.  "
                            },
                            {
                                "text": "  Ya ina'an tagna'an pagpakallum pabalik ma saga a'a bay magpatayan. (A'a magpatayan kasehe' mbal gi' pinakallum pab\u012bng. Subay na apuwas dangibu tahun e'.)"
                            },
                            {
                                "text": "Aheya kalasigan maka kah\u0101pan sasuku makasambeya' pinakallum min kamatay ma pagpakallum dah\u016b itu. Mbal sig\u0101m talapay ma kabinasahan paddas, ya pinagbahasa kamatay kaminduwana. Pina'ntanan sig\u0101m hinang kaimaman angarap ni Tuhan maka ni Al-Masi. Ati ameya' sig\u0101m ma Al-Masi ang'ntan pagparinta ma deyom dangibu tahun.   "
                            },
                            {
                                "text": "    Na, bang atobtob na dangibu tahun in\u0101n, pinal'ppa du nakura' saitan min deyom lowang bay pangalabusuhan iya."
                            },
                            {
                                "text": "Pagluwasna minn\u0113', angakkal na isab iya ma kabangsa-bangsahan ma mpat pidj\u016b alam, ya bangsa pinag\u014dnan G\u014dg maka Magog. Pinapagsakaum saga a'a in\u0101n kamemon e' nakura' saitan, pinasakap magbono'. Ya heka sig\u0101m in\u0101n sali' sapantun heka solagan gusung ma bihing tampe."
                            },
                            {
                                "text": "Manjari maglanjalan ba'anan a'a in\u0101n bo' angulatapan kaluha'an dunya, sampay alikus e' sig\u0101m paghanti'an a'a suku' Tuhan maka da'ira kalasahanna. Sag\u014d' aniya' api pareyo' min langit anunu' sig\u0101m kamemon."
                            },
                            {
                                "text": "Puwas e' in nakura' saitan, ya bay angakkalan saga a'a palbangsa-bangsahan in\u0101n, wa'i nilarukan ni deyom api mailang ya magdanaw-danaw suleyabna. Ya na he' api bay pangalarukan sattuwa talun maka nabi putingan. Na, ina'an sig\u0101m pinap'ddi'an llaw-sangom sampay ni kasaumulan.   "
                            },
                            {
                                "text": "    Manjari itu aniya' ta'nda'ku paningk\u014d'an apote' maka aheya, maka ta'nda'ku isab ya magtingk\u014d' maina'an. Dunya maka langit wa'i na ala'an min haddaratna, mbal na ta'nda' pab\u012bng."
                            },
                            {
                                "text": "Sakali ta'nda'ku a'a magpatayan kamemon aheya-ariki', ina'an magpan'ngge ma dahuan paningk\u014d'an in\u0101n. Jari niukab kakitaban, maka aniya' gi' kitab dakayu' niukab, ya kitab pagsusulatan \u014dn saga a'a, sasuku kabuwanan kallum kakkal. Saga a'a magpatayan in\u0101n nihukum min bay kahinangan sig\u0101m ah\u0101p-ala'at, ya tasulat asal ma deyom saga kitab in\u0101n."
                            },
                            {
                                "text": "Sai-sai bay magpatayan ma deyom tahik bay paluwas paharap ni Tuhan. Damikiyan isab sig\u0101m bay ma deyom gumi maka nalka' paluwas isab sig\u0101m kamemon bo' paharap ni Tuhan. Ati nihukum sig\u0101m kamemon kaniya-kaniya min bay kahinangan sig\u0101m ah\u0101p-ala'at."
                            },
                            {
                                "text": "Puwas e', sasuku halam bay tasulat \u014dnna ma deyom kitab pagsusulatan \u014dn saga a'a taga-kallum kakkal, nilarukan ni deyom kasaplagan api ya magdanaw-danaw suleyabna. Manjari in kamatay maka nalka' bay tinimanan ni deyom api mailang ya magdanaw-danaw, ya pinag\u014dnan kamatay karuwana.    "
                            },
                            {
                                "text": "Puwas e', sasuku halam bay tasulat \u014dnna ma deyom kitab pagsusulatan \u014dn saga a'a taga-kallum kakkal, nilarukan ni deyom kasaplagan api ya magdanaw-danaw suleyabna. Manjari in kamatay maka nalka' bay tinimanan ni deyom api mailang ya magdanaw-danaw, ya pinag\u014dnan kamatay karuwana.    "
                            }
                        ]
                    },
                    {
                        "verses": [
                            {
                                "text": "    Manjari itu aniya' ta'nda'ku langit maka dunya hinangan baha'u, halam aniya' tahikna. Langit tagna' maka dunya tagna' bay na nilanyapan."
                            },
                            {
                                "text": "Ta'nda'ku isab da'ira Sussi, Awrusalam Baha'u, deyo' bay min sulga' min haddarat Tuhan. Ya da'ira in\u0101n bay niari-arihan sali' sapantun pangantin d'nda bang song binatalan ni pangantin l'lla."
                            },
                            {
                                "text": "Sakali aniya' takaleku suwala akosog luwas min paningk\u014d'an Tuhan, yuk-i, \u201cBuwattina'an magdalahat na Tuhan maka manusiya'. Pat'nna' iya ma sig\u0101m, jari in sig\u0101m palsuku'anna na. Magbaran na Tuhan pataptap ma manusiya' ati iya ya pagtuhanan sig\u0101m."
                            },
                            {
                                "text": "Sinapuhan e'na kamemon bohe' mata sig\u0101m. Halam na aniya' magkamatay, halam na aniya' magdohon atawa magtangis, maka halam na aniya' p'ddi' tananam e' sig\u0101m. Sabab kamemon kah\u0101lan ma dunya tagna' pahalam na.\u201d  "
                            },
                            {
                                "text": "  Sakali angabtang Dangan ya aningk\u014d' ma tingk\u014d'an bangsahan, yukna, \u201cNa, pabaha'uku na ai-ai kamemon.\u201d Yukna lagi', \u201cSulatun itu, sabab b'nnal sadja kabtangan itu maka kapangandolan.\u201d  "
                            },
                            {
                                "text": "  Angallam isab iya ni aku, yukna, \u201cAubus na kahinanganku kamemon. Aku in Alip maka Ya', Tagna'an maka Kahinapusan. Sai-sai patay bohe' painumku min tuburan bohe' ya amuwan kallum kakkal. Painumku iya minsan halam aniya' tongodna."
                            },
                            {
                                "text": "Pasuku'anku kah\u0101pan itu ma sasuku mbal taga'os e' sasat-manasat. Aku ya pagtuhananna, maka iya ya anakku."
                            },
                            {
                                "text": "Saguw\u0101' sasuku pat\u0101w maka sasuku mbal kapangandolan, nilarukan ni deyom api. Damikiyanna isab sasuku maghinang kasammalan, saga amono' ma pagkahina manusiya', maghinang kalumu'an d'nda maka l'lla, saga magpantak, saga a'a anumba ni sadd\u012b min Tuhan, sampay kamemon saga a'a magputing, ya palsuku'an sig\u0101m kamemon pineh\u0113' ni deyom api mailang, ya magdanaw-danaw suleyabna. Ya na he' pinag\u014dnan Kamatay Karuwana.\u201d   "
                            },
                            {
                                "text": "    Sakali itu aniya' pasekot ni aku dakayu' mala'ikat min mala'ikat pitu' in\u0101n, ya amowa pitu' pinggan bulawan ap'nno' e' pitu' ginis bala'. Yukna ni aku, \u201cPi'itu ka. Pa'nda'anta ka pangantin d'nda, ya pinah'nda e' Bili-bili.\u201d"
                            },
                            {
                                "text": "Manjari kapagbaya'an aku e' R\u016b Tuhan ati binowa aku e' mala'ikat e' tudju ni diyata' b\u016bd alanga to'ongan. Pina'nda'an aku Awrusalam, Da'ira Sussi, hinabuna pareyo' min sulga', min haddarat Tuhan."
                            },
                            {
                                "text": "Da'ira in\u0101n angillap e' sahaya Tuhan. Ya illapna sali' illap palmata intan gaddung, atilag sali' sawa samin."
                            },
                            {
                                "text": "Da'ira in\u0101n bay nilikusan maka \u0101d batu aluha maka alangkaw. Sangp\u016b' maka duwa lawangna, tinunggu'an pakaniya-pakaniya e' mala'ikat sangp\u016b' maka duwa. Ya lawang in\u0101n bay sinulatan maka \u014dn bangsa Isra'il kasangp\u016b' maka duwa."
                            },
                            {
                                "text": "\u0100d in\u0101n aniya' t'llu lawangna tampal ni sobangan, t'llu ni satan, t'llu ni uttala', maka t'llu isab tampal ni s'ddopan."
                            },
                            {
                                "text": "Ya papagan \u0101d pangalikus da'ira in\u0101n sangp\u016b' maka duwa batu aheya, sinulatan pakaniya-pakaniya maka \u014dn a'a kasangp\u016b' maka duwa ya bay kawakilan e' Bili-bili.  "
                            },
                            {
                                "text": "  Na, ya mala'ikat bay amissalahan aku in\u0101n, aniya' bowana sukuran bulawan panukudna ma da'ira sampay ma lawangna maka \u0101dna."
                            },
                            {
                                "text": "Magpasagi' da'ira in\u0101n, sali' du taha'na maka luhana. Pagsukud itu duwangibu maka mpat hatus kilometro taha'na, maka langana maka luhana."
                            },
                            {
                                "text": "Sinukud isab e'na kapal \u0101d in\u0101n ati sukuranna mpatp\u016b' d'ppa bang ma sukurantam."
                            },
                            {
                                "text": "Palmata intan gaddung ya pangahinang \u0101d in\u0101n ati baran da'ira in\u0101n bay nihinang maka d\u012b bulawan, sag\u014d' atilag sali' sawa samin."
                            },
                            {
                                "text": "Saga batu pamapagan \u0101d pangalikus da'ira in\u0101n bay niari-arihan maka palmata ginis-ginisan. Ya pangari-ngari batu dakayu' in\u0101n palmata intan gaddung, ya karuwana palmata bilu alutu', kat'lluna palmata jali'-jali', ka'mpatna palmata gaddung alutu',"
                            },
                            {
                                "text": "kalimana palmata sakulati magjali'-jali', kannomna palmata keyat alutu', kapitu'na palmata biyaning, kawalu'na palmata ogos gaddung, kasiyamna palmata kuning, kasangp\u016b'na palmata gaddung ugbus-ugbus saging, kasangp\u016b' ka ssana palmata bilu magb'ttik-b'ttik, ati ya kasangp\u016b' karuwana palmata taluk."
                            },
                            {
                                "text": "Ya pangahinang sangp\u016b' maka duwa lawang da'ira in\u0101n sangp\u016b' maka duwa isab mussa' tipay. Dakayu' du mussa' atibu'uk ya pangahinang dakayu' lawang. Maka saga l\u0101n ma deyom da'ira in\u0101n d\u012b bulawan, atilag sali' sawa samin.  "
                            },
                            {
                                "text": "  Halam aniya' langgal ta'nda'ku ma deyom da'ira in\u0101n pangarapan Tuhan sabab ina'an asal Tuhan ya Pangh\u016b' Sangat Kawasa, maka ina'an isab Bili-bili. Angkan mbal kagunahan langgal maina'an."
                            },
                            {
                                "text": "Mbal isab magkagunahan sawa llaw atawa sawa bulan ma da'ira in\u0101n sabab ina'an asal sahaya Tuhan amuwan kasawahan, maka ina'an Bili-bili pamalita'an."
                            },
                            {
                                "text": "Pasaplag sawana in\u0101n pamasawa pal'ngnganan palbangsa-bangsahan. Maka saga kasultanan min kaluha'an dunya amowa du pangalta' sig\u0101m ni deyom da'ira in\u0101n."
                            },
                            {
                                "text": "Saga lawangna mbal tinambol, aukab sadja kahaba' llaw sabab halam na aniya' sangom maina'an."
                            },
                            {
                                "text": "Ai-ai makabuwan kabantugan ma palbangsa-bangsahan maka ai-ai pangalta' sig\u0101m, binowa du pina'an ni deyom da'ira,"
                            },
                            {
                                "text": "sag\u014d' halam aniya' lumu' pinas\u014dd pina'an atawa a'a maghinang kamaruhan atawa a'a magputing. Ya sadja makas\u014dd ni deyom da'ira in\u0101n bang a'a bay tasulat \u014dn sig\u0101m ma kitab suku' Bili-bili, ya kitab panunulatan \u014dn a'a bay kabuwanan kallum kakkal.    "
                            }
                        ]
                    },
                    {
                        "verses": [
                            {
                                "text": "    Sakali itu pina'nda'an aku sapa' e' mala'ikat, sapa' makabuwan kallum kakkal. Asawa sidda bohe'na, anasahan min paningk\u014d'an Tuhan maka Bili-bili,"
                            },
                            {
                                "text": "labay min t'ngnga' l\u0101n ya ma deyom da'ira he'. Ma karuwambila' sapa' in\u0101n aniya' kayu, ya kayu makabuwan kallum. Kayu in\u0101n magbuwa' min sangp\u016b' maka duwa ma deyom dantahun, min t'dda ma deyom dambulan. Bo' dahunna in\u0101n tapanguli' saki ma kabangsa-bangsahan."
                            },
                            {
                                "text": "Halam aniya' mulka' tab\u0101k ma deyom da'ira in\u0101n.   Ya tingk\u014d'an Tuhan maka Bili-bili ina'an ma deyom da'ira ati pinudji du iya e' saga sosoho'anna."
                            },
                            {
                                "text": "Ta'nda' e' sig\u0101m pamaihu'anna maka sinulatan \u014dnna tuktuk sig\u0101m."
                            },
                            {
                                "text": "Halam aniya' sangomna mah\u0113' maka mbal sig\u0101m magkagunahan palita'an atawa mata llaw sabab Pangh\u016b' Tuhan ya amaranta' sig\u0101m. Maka sig\u0101m ya ang'ntan pagparinta sampay ni kasaumulan."
                            },
                            {
                                "text": "Manjari amissala mala'ikat in\u0101n ni aku, yukna, \u201cYa lapal kabtangan bay tasulatnu ilu b'nnal sadja, kapangandolan asal. Sabab in Pangh\u016b'tam Tuhan, ya amasangon R\u016b-na ma kanabi-nabihan, bay amapi'itu mala'ikatna amata'uwan saga sosoho'anna pasal pakaradja'an marai' na pinat'kka.\u201d   "
                            },
                            {
                                "text": "    \u201cPakale kam,\u201d yuk si Isa, \u201casekot na kapi'iluku. Aheya du kak\u014dgan sasuku magkahagad ma kabtangan bay takallam ma deyom sulat ilu.\u201d  "
                            },
                            {
                                "text": "  Na, aku itu si Yahiya. Bay takaleku maka ta'nda'ku saga pakaradja'an tasulat itu kamemon. Akatis pa'in e'ku akale maka ang'nda', magt\u016by aku bay pasujud ma alopan mala'ikat, ya bay ama'nda'an aku ai-ai he'. Arak aku amudji iya,"
                            },
                            {
                                "text": "sag\u014d' yuk mala'ikat e' ni aku, \u201cDa'a ka amudji aku sabab pagkahinu aku sosoho'an Tuhan. Pagkahiku isab saga kanabi-nabihan ya dauranakannu, maka sasuku magkahagad ma lapal sulat itu. Luwal Tuhan dakayu'-kayu' ya pudjita.\u201d  "
                            },
                            {
                                "text": "  Yukna isab ni aku, \u201cDa'a limbungin lapal bay pamalman ma deyom sulat itu sabab asekot na waktu pamat'kka pakaradja'anna kamemon."
                            },
                            {
                                "text": "Sai-sai angahinang kala'atan maka kasabulan, paruhun gom pa'in kala'atanna maka kasabulanna ma sinos\u014dng. Damikiyanna isab sai-sai bay angahinang ah\u0101p subay pasangdan na maghinang ah\u0101p. Maka sai-sai isab asussi pangatayanna subay pasangdan magmasussi.\u201d  "
                            },
                            {
                                "text": "  \u201cPakale kam,\u201d yuk si Isa. \u201cAsekot na kapi'iluku. Bowaku du tungbas panungbasku a'a kamemon kaniya-kaniya, ai-ai katongoran hinangna."
                            },
                            {
                                "text": "Aku in Alip maka Ya', in Awal maka Ahil, in Tagna'an maka Kahinapusan.  "
                            },
                            {
                                "text": "  \u201cAheya kak\u014dganna sasuku anussi pamakayna min tamak kamemon, hatina anussi pangatayanna, sabab kabuwanan sig\u0101m kapatut amangan buwa' min kayu makabuwan kallum e', maka kapatut isab palabay min saga lawang pas\u014dran ni deyom da'ira he'."
                            },
                            {
                                "text": "Sag\u014d' ina'an ma luwasan da'ira saga maghihinang kalumu'an na pa'in, saga magpapantak, saga a'a maghinang kasabulan d'nda maka l'lla, saga a'a magpapatay pagkahina manusiya', saga a'a magpanumba ni sadd\u012b min Tuhan maka saga a'a magpangakkal maka magputing.  "
                            },
                            {
                                "text": "  \u201cAku itu si Isa. Bay soho'ku mala'ikatku pi'ilu ni ka'am saga palhimpunan jama'aku bo' kam pinata'u e'na pasal saga pakaradja'an itu. Aku itu tubu' sultan Da'ud. Aku itu ni\u014dnan Maga, bitu'un asahaya.\u201d  "
                            },
                            {
                                "text": "  Sakali ah'lling R\u016b Tuhan maka saga a'a ya pinagbahasa pangantin d'nda. Yuk sig\u0101m, \u201cPi'itu ka.\u201d Sasuku makakale bissala itu subay ameya'-meya' ah'lling, \u201cPi'itu ka.\u201d Pi'itu kam, sasuku kam patay bohe'. Anginum kam bohe' makabuwan kallum itu. Pangahilas ko' itu ni sai-sai bilahi, minsan halam aniya' tongodna.   "
                            },
                            {
                                "text": "    Aku itu si Yahiya. Banda'anta kam, sasuku kam makakale lapal bay takallam ma deyom sulat itu: bang aniya' ganta' amak'nnop ai-ai halam bay takallam ma deyom sulat itu, pinak'nnopan du iya e' Tuhan saga bala' bay tasabbut ma deyomna itu."
                            },
                            {
                                "text": "Damikiyanna, sai-sai angulangan kabtangan min deyom sulat itu, kinulangan isab e' Tuhan palsuku'anna ya tasabbut ma deyom sulat itu. Mbal iya kaniya'an buwa' min kayu ya makabuwan kallum. Mbal iya pinas\u014dd ni deyom Da'ira Sussi.  "
                            },
                            {
                                "text": "  Na, ya na itu pamissala e' dangan ya anaksi' ma saga pakaradja'an bay pinabukis ma sulat itu, yukna, \u201cTantu. Asekot na kapi'iluku.\u201d   Na, bang pa'in ka pi'itu, Pangh\u016b' Isa.  "
                            },
                            {
                                "text": "  Mura-murahan, bang pa'in ka'am kamemon pinaniya'an tatabangan e' Pangh\u016b' Isa. Amin.      "
                            }
                        ]
                    }
                ]
            }
        ]
    }
}