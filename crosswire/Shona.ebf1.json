{
    "bible": {
        "name": "Shona Bible",
        "language": "sn",
        "books": [
            {
                "names": [
                    "Matthew"
                ],
                "usfm_id": "MAT",
                "abbreviation": "Matt",
                "chapters": [
                    {
                        "verses": [
                            {
                                "text": "  Bhuku redzinza raJesu Kristu, Mwanakomana waDhavhidhi, mwanakomana waAbhurahama. "
                            },
                            {
                                "text": "Abhurahama wakabereka Isaka; Isaka ndokubereka Jakobho; Jakobho ndokubereka Judha nevanakomana vababa vake; "
                            },
                            {
                                "text": "Judha ndokubereka Faresi naZara kuna Tamari; Faresi ndokubereka Esiromi; Esiromi ndokubereka Arami; "
                            },
                            {
                                "text": "Arami ndokubereka Aminadhabhi; Aminadhabhi ndokubereka Naashoni; Naashoni ndokubereka Sarimoni; "
                            },
                            {
                                "text": "Sarimoni ndokubereka Bhowazi kuna Rahabhi; Bhowazi ndokubereka Obhedhi kuna Rute; Obhedhi ndokubereka Jese; "
                            },
                            {
                                "text": "Jese ndokubereka Dhavhidhi mambo; Dhavhidhi mambo ndokubereka Soromoni kumukadziwaiva waUria; "
                            },
                            {
                                "text": "Soromoni ndokubereka Robhoami; Robhoami ndokubereka Abhiya; Abhiya ndokubereka Asa; "
                            },
                            {
                                "text": "Asa ndokubereka Josafati; Josafati ndokubereka Joramu; Joramu ndokubereka Oziasi; "
                            },
                            {
                                "text": "Oziasi ndokubereka Jotamu; Jotamu ndokubereka Akazi; Akazi ndokubereka Hezekia; "
                            },
                            {
                                "text": "Hezekia ndokubereka Manase; Manase ndokubereka Amoni; Amoni ndokubereka Josiyasi; "
                            },
                            {
                                "text": "Josiyasi ndokubereka Jekoniasi nevanakomana vamai vake nenguva yekutapirwa kuBhabhironi. "
                            },
                            {
                                "text": "Zvino shure kwekutapirwa kuBhabhironi, Jekoniasi wakabereka Saratieri; Saratieri ndokubereka Zerubhabheri; "
                            },
                            {
                                "text": "Zerubhabheri ndokubereka Abhiudhi; Abhiudhi ndokubereka Eriakimi; Eriakimi ndokubereka Azori; "
                            },
                            {
                                "text": "Azori ndokubereka Sadhoki; Sadhoki ndokubereka Akimi; Akimi ndokubereka Eriyudhi; "
                            },
                            {
                                "text": "Eriyudhi ndokubereka Eriazari; Eriazari ndokubereka Matani; Matani ndokubereka Jakobho; "
                            },
                            {
                                "text": "Jakobho ndokubereka Josefa murume waMaria, kwakazvarwa kwaari Jesu, anonzi Kristu. "
                            },
                            {
                                "text": "Naizvozvo mazera ese kubva kuna Abhurahama kusvikira kuna Dhavhidhi mazera gumi nemana; nekubva kuna Dhavhidhi kusvikira pakutapirwa kuBhabhironi mazera gumi nemana; nekubva pakutapirwa kuBhabhironi kusvikira kuna Kristu mazera gumi nemana.  "
                            },
                            {
                                "text": "  Zvino kuberekwa kwaJesu Kristu kwaiva kwakadai: Nokuti mai vake Maria vakati vatsidzirwa kuroorwa naJosefa, vasati vasangana vakaonekwa vava nemimba kubva kuMweya Mutsvene. "
                            },
                            {
                                "text": "Zvino Josefa murume wavo zvaakange ari wakarurama, asingadi kuvafumura, waida kuvaramba muchivande. "
                            },
                            {
                                "text": "Asi zvino wakati acharangarira zvinhu izvozvi, tarira, mutumwa waIshe wakaonekwa kwaari muchiroto achiti: Josefa, mwanakomana waDhavhidhi, usatya kuzvitorera Maria mukadzi wako; nokuti icho chakaumbwa maari ndecheMweya Mutsvene. "
                            },
                            {
                                "text": "Uye achabereka Mwanakomana, uye uchatumidza zita rake Jesu, nokuti iye achaponesa vanhu vake pazvivi zvavo. "
                            },
                            {
                                "text": "Zvino zvese izvozvi zvakaitwa kuti zvizadziswe zvakarehwa naIshe kubudikidza nemuporofita achiti: "
                            },
                            {
                                "text": "Tarira, mhandara ichava nemimba, igobereka Mwanakomana, uye vachatumidza zita rake Emanueri, ndokuti kana zvichishandurwa, Mwari anesu. "
                            },
                            {
                                "text": "Zvino Josefa amuka pahope akaita sezvakaraira mutumwa waIshe kwaari, akazvitorera mukadzi wake; "
                            },
                            {
                                "text": "uye haana kumuziva kusvikira azvara Mwanakomana wake wedangwe; akatumidza zita rake JESU.  "
                            }
                        ]
                    },
                    {
                        "verses": [
                            {
                                "text": "Zvino Jesu wakati aberekwa muBhetirehemu reJudhiya, pamazuva aHerodhe mambo, tarira, kwakauya vachenjeri vachibva kumabvazuva kuJerusarema, "
                            },
                            {
                                "text": "vachiti: Uripi iye wakazvarwa Mambo weVaJudha? Nokuti taona nyeredzi yake kumabvazuva, tauya kuzomunamata. "
                            },
                            {
                                "text": "Zvino Herodhe mambo wakati anzwa, akashushikana, neJerusarema rese naye. "
                            },
                            {
                                "text": "Zvino wakati aunganidza vapristi vakuru vese nevanyori vevanhu, akabvunza kwavari kuti Kristu uchazvarirwa kupi. "
                            },
                            {
                                "text": "Zvino vakati kwaari: MuBhetirehemu reJudhiya; nokuti zvakanyorwa saizvozvi nemuporofita zvichinzi: "
                            },
                            {
                                "text": "Newe Bhetirehemu nyika yaJudha, hausi mudikisa kuvatongi vaJudha; nokuti kwauri kuchabuda mutungamiriri, achafudza vanhu vangu Israeri. "
                            },
                            {
                                "text": "Zvino Herodhe, wakati adana vachenjeri muchivande, akabvunzisisa kwavari nguva yakaonekwa nyeredzi. "
                            },
                            {
                                "text": "Akavatuma kuBhetirehemu, akati: Endai munobvunzisisa zvemucheche; kana mamuwana mundisume, kuti ini ndiuyewo ndimunamate. "
                            },
                            {
                                "text": "Vakati vanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvikira yasvika ikamira pamusoro pepakange pane mucheche. "
                            },
                            {
                                "text": "Vakati vaona nyeredzi vakafara nemufaro mukuru kwazvo. "
                            },
                            {
                                "text": "Vakati vapinda mumba, vakaona mucheche naMaria mai vake, vakawira pasi vakamunamata; zvino vakati vazarura fuma yavo, vakamupemberera nezvipo, goridhe, nezvipfungaidzo zvinonhuhwira, nemura*. "
                            },
                            {
                                "text": "Vakati vanyeverwa naMwari muchiroto, kuti varege kudzokera kuna Herodhe, vakabva vakaenda kunyika yavo neimwe nzira.  "
                            },
                            {
                                "text": "  Vakati vaenda, tarira, mutumwa waIshe anoonekwa kuna Josefa muchiroto, achiti: Muka utore mucheche namai vake, utizire kuEgipita, uveko kusvikira ndichikuudza; nokuti Herodhe achatsvaka mucheche kuti amuparadze. "
                            },
                            {
                                "text": "Zvino amuka wakatora mucheche namai vake usiku, akabva akaenda kuEgipita, "
                            },
                            {
                                "text": "uye wakavako kusvikira pakufa kwaHerodhe; kuti zvizadziswe zvakarehwa naIshe nemuporofita, achiti: Ndakadana mwanakomana wangu abude muEgipita.  "
                            },
                            {
                                "text": "  Zvino Herodhe, wakati aona kuti anyengerwa nevachenjeri, akatsamwa zvikuru, akatuma, akauraya vana vese vaiva muBhetirehemu nemumigumo yaro yese, kubvira pamakore maviri neari pasi, zvichienderana nenguva yaakange abvunzisisa kuvachenjeri. "
                            },
                            {
                                "text": "Zvino zvakazadziswa zvakarehwa naJeremiya muporofita achiti: "
                            },
                            {
                                "text": "MuRama rakanzwika inzwi, kuungudza nekuchema nekurira kukuru, Rakeri achichema vana vake asingadi kunyaradzwa, nokuti havachipo.  "
                            },
                            {
                                "text": "  Asi Herodhe wakati afa, tarira, mutumwa waIshe wakaonekwa muchiroto kuna Josefa muEgipita, "
                            },
                            {
                                "text": "achiti: Muka, utore mucheche namai vake, uende kunyika yaIsraeri; nokuti vakafa avo vaitsvaka mweya wemucheche. "
                            },
                            {
                                "text": "Akasimuka ndokutora mucheche namai vake akasvika kunyika yaIsraeri. "
                            },
                            {
                                "text": "Asi wakati achinzwa kuti Arikerawo anotonga muJudhiya panzvimbo yababa vake Herodhe, akatya kuendako; asi wakati anyeverwa naMwari muchiroto, akabva akaenda kumativi eGarirea. "
                            },
                            {
                                "text": "Akasvika akagara muguta rinonzi Nazareta; kuti zvizadziswe zvakarehwa nevaporofita, kuti: Achanzi muNazareta.  "
                            }
                        ]
                    },
                    {
                        "verses": [
                            {
                                "text": "Pamazuva iwayo kwakauya Johwani Mubhabhatidzi, achiparidza murenje reJudhiya, "
                            },
                            {
                                "text": "uye achiti: Tendeukai; nokuti ushe hwematenga hwaswedera. "
                            },
                            {
                                "text": "Nokuti uyu ndiye wakarehwa nezvake naIsaya muporofita, achiti: Inzwi reanodanidzira murenje: Gadzirirai mugwagwa waIshe, ruramisai nzira dzake. "
                            },
                            {
                                "text": "Uyuwo Johwani waiva nechipfeko chake chemakushe ekamera nebhanhire rechikumba rakapoteredza chiuno chake; nekudya kwake kwaiva mhashu neuchi hwedondo. "
                            },
                            {
                                "text": "Zvino kwakabudira kwaari Jerusarema neJudhiya rese nedunhu rese rakapoteredza Joridhani; "
                            },
                            {
                                "text": "ndokubhabhatidzwa naye muna Joridhani vachireurura zvivi zvavo. "
                            },
                            {
                                "text": "Asi wakati achiona vazhinji veVaFarisi neVaSadhusi vachiuya kurubhabhatidzo rwake akati kwavari: Zvizvarwa zvenyoka, ndiani wakakuratidzirai kuti mutize hasha dzinouya? "
                            },
                            {
                                "text": "Naizvozvo berekai zvibereko zvakafanira kutendeuka. "
                            },
                            {
                                "text": "Uye musafunga kutaura mukati menyu muchiti: Tina Abhurahama anova baba; nokuti ndinoti kwamuri: Mwari anokwanisa kubva pamabwe aya kumutsira Abhurahama vana. "
                            },
                            {
                                "text": "Uye ikozvinowo sanhu ratoiswa pamudzi wemiti, naizvozvo muti umwe neumwe usingaiti chibereko chakanaka unotemwa ugokandirwa mumoto. "
                            },
                            {
                                "text": "Ini zvirokwazvo ndinokubhabhatidzai nemvura mupinde mukutendeuka; asi uyo anouya shure kwangu ane simba kupfuura ini, wandisina kufanira kutakura shangu dzake; iye achakubhabhatidzai neMweya Mutsvene nemoto. "
                            },
                            {
                                "text": "Ane rusero rwuri muruoko rwake, uye achachenesa buriro rake kwazvo, ndokuunganidzira zviyo zvake mudura, asi hundi achaipisa nemoto usingadzimiki.  "
                            },
                            {
                                "text": "  Ipapo Jesu wakabva Garirea akasvika paJoridhani kuna Johwani, kuti abhabhatidzwe naye. "
                            },
                            {
                                "text": "Asi Johwani wakamurambidza achiti: Ini kunodikanwa kuti ndibhabhatidzwe nemwi, asi imwi mouya kwandiri? "
                            },
                            {
                                "text": "Asi Jesu achipindura wakati kwaari: Tenda ikozvino, nokuti saizvozvo zvakatifanira kuti tizadzise kururama kwese. Ipapo akamutendera. "
                            },
                            {
                                "text": "Asi Jesu, wakati abhabhatidzwa, akakwira pakarepo achibva mumvura; zvino tarira, matenga akamuzarukira, ndokuona Mweya waMwari achiburuka senjiva, achiuya pamusoro pake. "
                            },
                            {
                                "text": "Zvino tarira, inzwi richibva kumatenga richiti: Uyu ndiye Mwanakomana wangu anodikanwa, wandinofara maari kwazvo.   "
                            }
                        ]
                    },
                    {
                        "verses": [
                            {
                                "text": "Zvino Jesu wakatungamirirwa neMweya kurenje kuti anoidzwa nadhiabhorosi. "
                            },
                            {
                                "text": "Zvino wakati atsanya mazuva makumi mana neusiku makumi mana, akazonzwa nzara. "
                            },
                            {
                                "text": "Zvino muidzi wakati auya kwaari, akati: Kana uri Mwanakomana waMwari, raira kuti mabwe awa aite zvingwa. "
                            },
                            {
                                "text": "Asi iye wakapindura akati: Kwakanyorwa kuchinzi: Munhu haangararami nechingwa chega, asi neshoko rimwe nerimwe rinobuda mumuromo maMwari. "
                            },
                            {
                                "text": "Zvino dhiabhorosi wakamutora akamuisa muguta dzvene, akamumisa pachiruvu chetembere, "
                            },
                            {
                                "text": "ndokuti kwaari: Kana uri Mwanakomana waMwari, zvikandire pasi; nokuti kwakanyorwa kuti: Iye acharaira vatumwa vake pamusoro pako, uye pamaoko vachakugamha, zvimwe ungagumbusa rutsoka rwako pabwe. "
                            },
                            {
                                "text": "Jesu akati kwaari: Kwakanyorwa zvekare: Usaidza Ishe Mwari wako. "
                            },
                            {
                                "text": "Dhiabhorosi akamuisazve pagomo refusa, akamuratidza ushe hwese hwenyika nekubwinya kwahwo. "
                            },
                            {
                                "text": "Akati kwaari: Zvese zvinhu izvi ndichapa kwauri kana ukawira pasi ukandinamata. "
                            },
                            {
                                "text": "Ipapo Jesu akati kwaari: Ibva, Satani, nokuti kwakanyorwa kuchinzi: Uchanamata Ishe Mwari wako, uchashumira iye oga. "
                            },
                            {
                                "text": "Ipapo dhiabhorosi akamusiya; zvino tarira, vatumwa vakauya vakamushandira.  "
                            },
                            {
                                "text": "  Zvino Jesu wakati anzwa kuti Johwani wakumikidzwa mutirongo, akabva akaenda Garirea. "
                            },
                            {
                                "text": "Zvino wakabva Nazareta, akauya akagara muKapenaume riri pagungwa, mumiganhu yeZebhuruni neNafitarimi; "
                            },
                            {
                                "text": "kuti zvizadziswe zvakarehwa naIsaya muporofita, achiti: "
                            },
                            {
                                "text": "Nyika yeZebhuruni nenyika yeNefitarimi, panzira yegungwa, mhiri kwaJoridhani, Garirea revahedheni; "
                            },
                            {
                                "text": "vanhu vakange vagere murima vakaona chiedza chikuru; nevakange vagere panharaunda nemumumvuri werufu, chiedza chakabudira kwavari.  "
                            },
                            {
                                "text": "  Kubvira panguva iyo Jesu wakatanga kuparidza nokuti: Tendeukai, nokuti ushe hwekumatenga hwaswedera.  "
                            },
                            {
                                "text": "  Zvino Jesu wakati achifamba-famba parutivi rwegungwa reGarirea akaona vanakomana vemunhu umwe vaviri, Simoni anonzi Petro, naAndiriya munin'ina wake, vachikandira mumbure mugungwa; nokuti vakange vari varedzi. "
                            },
                            {
                                "text": "Akati kwavari: Nditeverei, ndigokuitai varedzi vevanhu. "
                            },
                            {
                                "text": "Pakarepo vakasiya mimbure vakamutevera. "
                            },
                            {
                                "text": "Zvino wakati apfuurira kubva ipapo akaona vamwe vaviri vanakomana vemunhu umwe, Jakobho waZebhedhi naJohwani munin'ina wake muchikepe pamwe naZebhedhi baba vavo, vachigadzira mimbure yavo, akavadana. "
                            },
                            {
                                "text": "Pakarepo vakasiya chikepe nababa vavo vakamutevera.  "
                            },
                            {
                                "text": "  Jesu akapota neGarirea rese achidzidzisa mumasinagoge avo, nekuparidza evhangeri yeushe, achiporesa denda rega-rega neurwere hwega-hwega pavanhu. "
                            },
                            {
                                "text": "Shoko rake rikabudira kuSiriya yese; vakauisa kwaari varwere vese, vakabatwa nehosha dzakasiyana-siyana, nemarwadzo, nevakange vane madhimoni, nevaiva nezvipusha, nevakange vakafa mitezo; akavaporesa. "
                            },
                            {
                                "text": "Zvino zvaunga zvikuru zvakamutevera, vaibva Garirea, neDhekapori, neJerusarema, neJudhiya, nemhiri kwaJoridhani.  "
                            }
                        ]
                    },
                    {
                        "verses": [
                            {
                                "text": "Zvino wakati achiona zvaunga akakwira mugomo, zvino wakati agara pasi vadzidzi vake vakauya kwaari; "
                            },
                            {
                                "text": "akashamisa muromo wake, akavadzidzisa achiti: "
                            },
                            {
                                "text": "Vakaropafadzwa varombo pamweya; nokuti ushe hwekumatenga ndehwavo. "
                            },
                            {
                                "text": "Vakaropafadzwa vanochema; nokuti ivo vachanyaradzwa. "
                            },
                            {
                                "text": "Vakaropafadzwa vanyoro; nokuti ivo vachagara nhaka yenyika. "
                            },
                            {
                                "text": "Vakaropafadzwa vane nzara nenyota yekururama; nokuti ivo vachagutiswa. "
                            },
                            {
                                "text": "Vakaropafadzwa vane tsitsi; nokuti ivo vachaitirwa tsitsi. "
                            },
                            {
                                "text": "Vakaropafadzwa vakachena pamoyo; nokuti ivo vachaona Mwari. "
                            },
                            {
                                "text": "Vakaropafadzwa vanoyananisa; nokuti ivo vachanzi vana vaMwari. "
                            },
                            {
                                "text": "Vakaropafadzwa vanoshushwa nekuda kwekururama; nokuti ushe hwekumatenga ndehwavo. "
                            },
                            {
                                "text": "Makaropafadzwa imwi, kana vachikutukai, vachikushushai, vachikutaurirai zvakaipa zvese vachireva nhema nekuda kwangu. "
                            },
                            {
                                "text": "Farai mupembere kwazvo, nokuti mubairo wenyu mukuru mumatenga; nokuti vakashusha saizvozvo vaporofita vakakutangirai.  "
                            },
                            {
                                "text": "  Imwi muri munyu wenyika; asi kana munyu warasa kuvava, ucharungwa nei? Hauchabatsiri chinhu, asi kurasirwa kunze, utsikwe-tsikwe nevanhu. "
                            },
                            {
                                "text": "Imwi muri chiedza chenyika; guta rakamiswa pamusoro pegomo haringavanziki; "
                            },
                            {
                                "text": "uye mwenje havautungidzi vakauisa pasi pedengu, asi pachigadziko chemwenje, uvhenekere vese vari mumba. "
                            },
                            {
                                "text": "Saizvozvo chiedza chenyu ngachivhenekere pamberi pevanhu, kuti vaone mabasa enyu akanaka, vagokudza Baba venyu vari kumatenga.  "
                            },
                            {
                                "text": "  Musafunga kuti ndauya kuzoparadza murairo kana vaporofita; handina kuuya kuzoparadza, asi kuzozadzisa. "
                            },
                            {
                                "text": "Nokuti zvirokwazvo ndinoti kwamuri: Kusvikira denga nenyika zvichipfuura, vara diki rimwe kana chidodzi chimwe kubva pamurairo hazvingatongopfuuri, kusvikira zvese zvaitika. "
                            },
                            {
                                "text": "Naizvozvo ani nani anotyora umwe wemirairo midikisa iyi, akadzidzisa vanhu saizvozvo, achanzi mudikisa muushe hwekumatenga; asi ani nani anoita akaidzidzisa, iye achanzi mukuru muushe hwekumatenga. "
                            },
                            {
                                "text": "Nokuti ndinoti kwamuri: Kunze kwekuti kururama kwenyu kukapfuura kwevanyori nekweVaFarisi, hamungatongopindi muushe hwekumatenga. "
                            },
                            {
                                "text": "Makanzwa kuti zvakanzi kune vekare: Usauraya; uye ani nani anouraya achava nemhosva yemutongo; "
                            },
                            {
                                "text": "asi ini ndinoti kwamuri: Ani nani anotsamwira umwe wake pasina chikonzero, achava nemhosva yemutongo; neanoti kune umwe wake: Dununu! achava nemhosva yedare remakurukota; uye anoti: Benzi! achava nemhosva yegehena remoto. "
                            },
                            {
                                "text": "Naizvozvo kana uchiuisa chipo chako kuaritari, ipapo ukarangarira kuti umwe wako ane chekupikisana newe, "
                            },
                            {
                                "text": "siya ipapo chipo chako pamberi pearitari, uende umbonotanga wayanana neumwe wako, ugouya wopira chipo chako. "
                            },
                            {
                                "text": "Tenderana nemudzivisi wako nekukurumidza, uchiri munzira naye, zvimwe mudzivisi angakukumikidza kumutongi, mutongi akukumikidze kumupurisa, ukakandirwa mutirongo. "
                            },
                            {
                                "text": "Zvirokwazvo ndinoti kwauri: Haungatongobudimo, kusvikira waripa kamari kekupedzisira. "
                            },
                            {
                                "text": "Makanzwa kuti zvakanzi kune vekare: Usaita upombwe; "
                            },
                            {
                                "text": "asi ini ndinoti kwamuri: Wese anotarisa mukadzi kuti amuchive, watoita upombwe naye mumoyo make. "
                            },
                            {
                                "text": "Uye kana ziso rako rerudyi richikugumbusa, uridzure urase kubva kwauri; nokuti zviri nani kwauri kuti umwe wemitezo yako uparare, kwete kuti muviri wako wese ukandirwe mugehena. "
                            },
                            {
                                "text": "Zvino kana ruoko rwako rwerudyi ruchikugumbusa, urugure urasire kure newe; nokuti zviri nani kwauri kuti umwe wemitezo yako uparare, kwete kuti muviri wako wese ukandirwe mugehena. "
                            },
                            {
                                "text": "Zvakanziwo: Ani nani anoramba mukadzi wake, ngaamupe rugwaro rwekurambana; "
                            },
                            {
                                "text": "asi ini ndinoti kwamuri: Ani nani anoramba mukadzi wake, kunze kwemhosva yeupombwe, anomuitisa upombwe; uye ani nani anowana wakarambwa anoita upombwe. "
                            },
                            {
                                "text": "Zvekare makanzwa kuti zvakanzi kune vekare: Usapika nhema, asi uripire Ishe mhiko dzako; "
                            },
                            {
                                "text": "asi ini ndinoti kwamuri: Musatongopika; kana nedenga, nokuti chigaro chaMwari cheushe; "
                            },
                            {
                                "text": "kana nenyika, nokuti chitsiko chetsoka dzake; kana neJerusarema, nokuti iguta raMambo mukuru; "
                            },
                            {
                                "text": "uye usapika nemusoro wako, nokuti haugoni kuita ruvhudzi rumwe ruchena kana rutema. "
                            },
                            {
                                "text": "Asi shoko renyu ngarive: Hongu, hongu; kwete, kwete; chinopfuura izvi chinobva kune wakaipa.  "
                            },
                            {
                                "text": "  Makanzwa kuti zvakanzi: Ziso neziso, uye zino nezino; "
                            },
                            {
                                "text": "asi ini ndinoti kwamuri: Musapikisa wakaipa; asi ani nani anokurova padama rako rerudyi, umutendeusire rimwewo. "
                            },
                            {
                                "text": "Neanoda kukusungisa, nekutora shati yako, umutendere nguvo yakowo. "
                            },
                            {
                                "text": "Ani nani anokumanikidza kuenda maira imwe uende naye mbiri. "
                            },
                            {
                                "text": "Ipa anokumbira kwauri, usafuratira anoda kukwereta kwauri. "
                            },
                            {
                                "text": "Makanzwa kuti zvakanzi: Ude umwe wako, uvenge muvengi wako. "
                            },
                            {
                                "text": "Asi ini ndinoti kwamuri: Idai vavengi venyu, ropafadzai vanokutukai, batai zvakanaka vanokuvengai, munyengeterere vanokubatai zvakaipa vachikushushai. "
                            },
                            {
                                "text": "Kuti muve vana vaBaba venyu vari kumatenga, nokuti vanobudisira zuva ravo kune vakaipa nevakanaka, nemvura vanoinaisira vakarurama nevasakarurama. "
                            },
                            {
                                "text": "Nokuti kana muchida vanokudai, mune mubairo wei? Ko, vateresiwo havaiti izvozvo here? "
                            },
                            {
                                "text": "Uye kana muchikwazisa vamwe venyu chete, munoita zvikuru kupfuura vamwe nei? Ko, vateresiwo havaiti saizvozvo here? "
                            },
                            {
                                "text": "Naizvozvo imwi muve vakakwana, saBaba venyu vari kumatenga vakakwana.   "
                            }
                        ]
                    },
                    {
                        "verses": [
                            {
                                "text": "Chenjerai kuti basa renyu rerudo musariita pamberi pevanhu kuti muonekwe navo; kana zvisakadaro hamuna mubairo kuna Baba venyu vari kumatenga. "
                            },
                            {
                                "text": "Naizvozvo kana uchiita basa rerudo, rega kuridza hwamanda pamberi pako sezvinoita vanyepedzeri mumasinagoge nemunzira dzemumaguta kuti vakudzwe nevanhu. Zvirokwazvo ndinoti kwamuri: Vagamuchira mubairo wavo. "
                            },
                            {
                                "text": "Asi iwe kana uchiita basa rerudo, ruboshwe rwako ngarurege kuziva zvinoita rudyi rwako. "
                            },
                            {
                                "text": "Kuti kuita kwako basa rerudo kuve pakavanda; uye Baba vako vanoona pakavanda, ivo vachakuripira pachena.  "
                            },
                            {
                                "text": "  Zvino kana uchinyengetera, usava sevanyepedzeri; nokuti vanoda kunyengetera vamire mumasinagoge nepamharadzano dzenzira dzemumaguta kuti vaonekwe nevanhu. Zvirokwazvo ndinoti kwamuri: Vagamuchira mubairo wavo. "
                            },
                            {
                                "text": "Asi iwe kana uchinyengetera, pinda muimba yako yemukati, ugovhara mukova wako, unyengetere kuna Baba vako vari pakavanda; zvino Baba vako vanoona pakavanda vachakuripira pachena. "
                            },
                            {
                                "text": "Asi kana muchinyengetera, musapamhidzira-pamhidzira zvisina maturo sevahedheni; nokuti vanofunga kuti vachanzwikwa nekutaura kwavo kuzhinji. "
                            },
                            {
                                "text": "Naizvozvo musafanana navo; nokuti Baba venyu vanoziva chamunoshaiwa musati mavakumbira.  "
                            },
                            {
                                "text": "  Naizvozvo imwi nyengeterai seizvi: Baba vedu vari kumatenga, zita renyu ngariitwe dzvene; "
                            },
                            {
                                "text": "ushe hwenyu ngahuuye; chido chenyu ngachiitwe panyikawo sezvachinoitwa kudenga; "
                            },
                            {
                                "text": "mutipei nhasi kudya kwedu kwemisi yese; "
                            },
                            {
                                "text": "uye mutikanganwire mangava edu, isu sezvatinokanganwirawo vane ngava nesu; "
                            },
                            {
                                "text": "uye musatipinza pakuedzwa, asi mutisunungure pakuipa. Nokuti ushe ndehwenyu nesimba nekubwinya kusvikira rinhi narinhi. Ameni. "
                            },
                            {
                                "text": "Nokuti kana muchikanganwira vanhu kudarika kwavo, Baba venyu vari kudenga vachakukanganwiraiwo. "
                            },
                            {
                                "text": "Asi kana musingakanganwiri vanhu kudarika kwavo, Baba venyu havangakanganwiriwo kudarika kwenyu.  "
                            },
                            {
                                "text": "  Uyezve kana muchitsanya, musava nezviso zvinopunyaira sevanyepedzeri; nokuti vanounyanisa zviso zvavo, kuti vaonekwe nevanhu kuti vanotsanya. Zvirokwazvo ndinoti kwamuri: Vagamuchira mubairo wavo. "
                            },
                            {
                                "text": "Asi iwe kana uchitsanya, zodza musoro wako, ugeze chiso chako, "
                            },
                            {
                                "text": "kuti urege kuonekwa kuvanhu kuti unotsanya, asi kuna Baba vako vari pakavanda; zvino Baba vako vanoona pakavanda vachakuripira pachena.  "
                            },
                            {
                                "text": "  Regai kuzviunganidzira fuma panyika, pane chifusi nengura zvinoodza, nepane mbavha dzinopaza dzichiba; "
                            },
                            {
                                "text": "asi muzviunganidzire fuma kudenga, uko kusina chifusi kana ngura zvinoodza, naapo mbavha padzisingapazi kana kuba. "
                            },
                            {
                                "text": "Nokuti pane fuma yenyu, ndipo pachavawo nemoyo yenyu. "
                            },
                            {
                                "text": "Mwenje wemuviri iziso; naizvozvo kana ziso rako riri benyu, muviri wako wese uchazara nechiedza. "
                            },
                            {
                                "text": "Asi kana ziso rako rakaipa, muviri wako wese uchazara nerima. Naizvozvo kana chiedza chiri mauri chiri rima, rima iro iguru sei! "
                            },
                            {
                                "text": "Hapana angashumira vatenzi vaviri; nokuti achavenga umwe, akada umwe; kana achanamatira umwe, akazvidza umwe. Hamungashumiri Mwari naMamona*.  "
                            },
                            {
                                "text": "  Naizvozvo ndinoti kwamuri: Musafunganya pamusoro peupenyu hwenyu, zvamuchadya kana zvamuchanwa, kana pamusoro pemuviri wenyu, zvamuchapfeka. Upenyu hahupfuuri kudya here, nemuviri chipfeko? "
                            },
                            {
                                "text": "Tarirai shiri dzedenga, nokuti hadzidzvari kana kukohwa kana kuunganidza mumatura, asi Baba venyu vekudenga vanodzirurira. Imwi hamudzipfuuri zvikuru here? "
                            },
                            {
                                "text": "Ndiani kwamuri nekufunganya angawedzera mbimbi imwe paurefu hwake? "
                            },
                            {
                                "text": "Nepamusoro pezvipfeko munofunganyirei? Nyatsorangarirai midovatova yenyika, inokura sei; haishingairi, hairuki; "
                            },
                            {
                                "text": "asi ndinoti kwamuri: Kunyange Soromoni pakubwinya kwake kwese haana kupfekedzwa seimwe yeiyi. "
                            },
                            {
                                "text": "Zvino kana Mwari achifukidza saizvozvo uswa hwenyika, huripo nhasi, hunokandirwa muchoto mangwana, haangakufukidziyi nekupfuurisa here imwi verutendo rudiki? "
                            },
                            {
                                "text": "Naizvozvo musafunganya, muchiti: Tichadyei? Kana: Tichanwei? Kana: Tichafukei? "
                            },
                            {
                                "text": "Nokuti izvozvi zvese vahedheni vanozvitsvaka, nokuti Baba venyu vekudenga vanoziva kuti munoshaiwa izvozvi zvese. "
                            },
                            {
                                "text": "Asi tangai kutsvaka ushe hwaMwari, nekururama kwake, zvino izvozvi zvese zvichawedzerwa kwamuri. "
                            },
                            {
                                "text": "Naizvozvo musafunganyira mangwana, nokuti mangwana achazvifunganyira zvinhu zvawo. Zuva rakakwanirwa nezvakaipa zvaro.   "
                            }
                        ]
                    },
                    {
                        "verses": [
                            {
                                "text": "Musatonga, kuti murege kutongwa, "
                            },
                            {
                                "text": "nokuti muchatongwa nekutonga kwamunotonga nako; uye muchayerwa zvekare nechiyero chamunoyera nacho. "
                            },
                            {
                                "text": "Unotarisirei rubanzu rwuri muziso reumwe wako, asi usingananzereri danda riri muziso rako? "
                            },
                            {
                                "text": "Kana ungataura sei kune umwe wako uchiti: Rega ndivhomore rubanzu muziso rako, asi tarira, danda riri muziso rako? "
                            },
                            {
                                "text": "Munyepedzeri, tanga kuvhomora danda muziso rako, ugoona kwazvo kuvhomora rubanzu muziso reumwe wako. "
                            },
                            {
                                "text": "Musapa chitsvene kuimbwa, kana kukandira maparera* enyu pamberi penguruve, zvimwe dzingaatsika netsoka dzadzo, dzikatendeuka dzikakubvamburai.  "
                            },
                            {
                                "text": "  Kumbirai, uye muchapiwa; tsvakai, uye muchawana; gogodzai, uye muchazarurirwa. "
                            },
                            {
                                "text": "Nokuti umwe neumwe anokumbira anogamuchira, neanotsvaka anowana, neanogogodza anozarurirwa. "
                            },
                            {
                                "text": "Kana ndeupi munhu kwamuri, iye kana mwanakomana wake akakumbira chingwa, achamupa ibwe? "
                            },
                            {
                                "text": "Kana kuti akakumbira hove, achamupa nyoka? "
                            },
                            {
                                "text": "Zvino kana imwi makaipa muchiziva kupa vana venyu zvipo zvakanaka, Baba venyu vari kumatenga vachapfuurisa sei kupa zvinhu zvakanaka ivo vanovakumbira? "
                            },
                            {
                                "text": "Naizvozvo zvinhu zvese zvamunoda kuti vanhu vakuitirei, imwi muvaitirewo saizvozvo; nokuti uyu ndiwo murairo nevaporofita.  "
                            },
                            {
                                "text": "  Pindai nesuwo rakamanikana; nokuti suwo rakafara nenzira yakapamhamha inoenda kukuparadzwa, uye vazhinji varipo vanopinda naro. "
                            },
                            {
                                "text": "Nokuti suwo rakamanikana nenzira nhete inoenda kuupenyu, uye vashoma vanoiwana.  "
                            },
                            {
                                "text": "  Asi chenjerai vaporofita venhema, vanouya kwamuri nezvipfeko zvemakwai, asi mukati mapumhi anoparadza. "
                            },
                            {
                                "text": "Muchavaziva nezvibereko zvavo; vanhu vanotanha mazambiringa paminzwa here, kana maonde parubayambeva? "
                            },
                            {
                                "text": "Saizvozvo muti umwe neumwe wakanaka unobereka zvibereko zvakanaka, asi muti wakaipa unobereka zvibereko zvakaipa. "
                            },
                            {
                                "text": "Muti wakanaka haugoni kubereka zvibereko zvakaipa, nemuti wakaipa haubereki zvibereko zvakanaka. "
                            },
                            {
                                "text": "Muti umwe neumwe usingaiti chibereko chakanaka unotemwa wokandirwa mumoto. "
                            },
                            {
                                "text": "Naizvozvo kubva pazvibereko zvavo muchavaziva.  "
                            },
                            {
                                "text": "  Haasi wese anoti kwandiri: Ishe, Ishe, achapinda muushe hwekumatenga; asi anoita kuda kwaBaba vangu vari kumatenga. "
                            },
                            {
                                "text": "Vazhinji vachati kwandiri pazuva iro: Ishe, Ishe, hatina kuporofita muzita renyu here, tikabudisa madhimoni muzita renyu, tikaita mabasa esimba mazhinji muzita renyu? "
                            },
                            {
                                "text": "Zvino ipapo ndichareva kwavari pachena ndichiti: Handina kukuzivai chero nguva; ibvai kwandiri imwi vaiti vezvakaipa.  "
                            },
                            {
                                "text": "  Naizvozvo umwe neumwe anonzwa mashoko angu awa uye akaaita, ndichamufananidza nemurume wakachenjera, wakavaka imba yake paruware. "
                            },
                            {
                                "text": "Zvino mvura ikaturuka, mafashame akauya, mitutu ikavhuvhuta, ikarova paimba iyo, ikasawa; nokuti yakange yakateyiwa paruware. "
                            },
                            {
                                "text": "Zvino umwe neumwe anonzwa mashoko angu awa, akasaaita, uchafananidzwa nemurume benzi, wakavaka imba yake pajecha; "
                            },
                            {
                                "text": "zvino mvura ikaturuka, mafashame ndokuuya, mitutu ndokuvhuvhuta, ndokurova paimba iyo, ndokuwa; uye kuwa kwayo kukava kukuru. "
                            },
                            {
                                "text": "Zvino zvakaitika kuti Jesu apedza mashoko iwawa, zvaunga zvakashamiswa nedzidziso yake. "
                            },
                            {
                                "text": "Nokuti wakavadzidzisa seune simba, kwete sevanyori.  "
                            }
                        ]
                    },
                    {
                        "verses": [
                            {
                                "text": "Wakati aburuka mugomo, zvaunga zvikuru zvakamutevera. "
                            },
                            {
                                "text": "Zvino tarira, kwakauya ane maperembudzi, akamunamata achiti: Ishe, kana muchida, munogona kundinatsa. "
                            },
                            {
                                "text": "Jesu akatandavadza ruoko, akamubata, achiti: Ndinoda, natswa. Pakarepo maperembudzi ake akanatswa. "
                            },
                            {
                                "text": "Zvino Jesu akati kwaari: Ona kuti usaudza munhu, asi enda unozviratidza kumupristi, ubaire chipo Mozisi chaakaraira, chive uchapupu kwavari.  "
                            },
                            {
                                "text": "  Zvino Jesu wakati apinda muKapenaume, kwakauya kwaari mukuru wezana, achimukumbirisa, "
                            },
                            {
                                "text": "achiti: Ishe, muranda wangu arere kumba wakafa mitezo, anotambudzika kwazvo. "
                            },
                            {
                                "text": "Zvino Jesu akati kwaari: Ini ndichauya ndimuporese. "
                            },
                            {
                                "text": "Mukuru wezana akapindura akati: Ishe, handina kufanira kuti mupinde pasi pedenga rangu remba; asi taurai shoko chete, zvino muranda wangu achaporeswa. "
                            },
                            {
                                "text": "Nokuti neniwo ndiri munhu ari pasi pesimba, ndine mauto pasi pangu; zvino ndinoti kune uyu: Enda; anoenda; nekune umwe: Uya; anouya; nekumuranda wangu: Ita ichi; anoita. "
                            },
                            {
                                "text": "Jesu wakati achizvinzwa akashamisika, akati kune vaimutevera: Zvirokwazvo ndinoti kwamuri: Handina kuwana rutendo rukuru rwakadai kunyange pakati paIsraeri. "
                            },
                            {
                                "text": "Zvino ndinoti kwamuri: Vazhinji vachauya vachibva kumabvazuva nemavirira, vachagara pakudya naAbhurahama, naIsaka, naJakobho, muushe hwekumatenga; "
                            },
                            {
                                "text": "asi vana veushe vachakandirwa kunze kurima rekunze kwekupedzisira; ikoko kuchava nekuchema nekugeda-geda kwemeno. "
                            },
                            {
                                "text": "Zvino Jesu akati kumukuru wezana: Enda, zviitirwe kwauri sezvawakatenda. Muranda wake akapora nenguva iyoyo.  "
                            },
                            {
                                "text": "  Jesu wakati apinda mumba maPetro, akaona mai vemukadzi wake vakaradzikwa vane fivhiri. "
                            },
                            {
                                "text": "Akabata ruoko rwavo, fivhiri ikabva kwavari; vakasimuka vakavashandira. "
                            },
                            {
                                "text": "Zvino ava madekwani vakauisa kwaari vazhinji vaiva vakagarwa nemadhimoni; akabudisa mweya neshoko, akaporesa vese vairwara; "
                            },
                            {
                                "text": "kuti zvizadziswe zvakataurwa naIsaya muporofita achiti: Iye wakatora utera hwedu, akatakura matenda edu.  "
                            },
                            {
                                "text": "  Jesu wakati achiona zvaunga zvikuru zvakamukomba, akaraira kuti vabve vaende mhiri. "
                            },
                            {
                                "text": "Umwe munyori ndokuswedera akati kwaari: Mudzidzisi, ndichakuteverai kwese kwamunoenda. "
                            },
                            {
                                "text": "Zvino Jesu akati kwaari: Makava ane mwena, neshiri dzedenga matendere; asi Mwanakomana wemunhu haana paangatsamhidza musoro. "
                            },
                            {
                                "text": "Umwe wevadzidzi vake akati kwaari: Ishe, ndiregei nditange ndaenda ndinoviga baba vangu. "
                            },
                            {
                                "text": "Asi Jesu wakati kwaari: Nditevere, urege vakafa vavige vakafa vavo.  "
                            },
                            {
                                "text": "  Zvino wakati apinda muchikepe, vadzidzi vake vakamutevera. "
                            },
                            {
                                "text": "Zvino tarira, dutu guru remhepo rakamuka mugungwa, zvekuti igwa rakange rofukidzwa nemafungu; asi iye wakange arere. "
                            },
                            {
                                "text": "Zvino vadzidzi vake vakaswedera vakamumutsa vachiti: Ishe, tiponesei, toparara! "
                            },
                            {
                                "text": "Zvino akati kwavari: Munotyirei, imwi verutendo rudiki? Ndokusimuka, akatsiura mitutu negungwa; kudzikama kukuru kukavapo. "
                            },
                            {
                                "text": "Asi vanhu vakashamisika vachiti: Uyu munhu rudzii kuti kunyange mitutu negungwa zvinomuteerera?  "
                            },
                            {
                                "text": "  Wakati asvika kune rimwe divi kunyika yeVaGerigesi, vakamuchingamidza vaviri vaiva vakagarwa nemadhimoni, vachibuda kumarinda, vane hasha kwazvo-kwazvo, zvekuti kwakange kusina munhu waigona kupfuura nenzira iyo. "
                            },
                            {
                                "text": "Zvino tarira, vakadanidzira vachiti: Tinei nemwi, Jesu, Mwanakomana waMwari? Mauya pano kuzotirwadzisa nguva isati yasvika here? "
                            },
                            {
                                "text": "Zvino kure navo kwakange kune boka renguruve zhinji richifura. "
                            },
                            {
                                "text": "Madhimoni akamugombetedza achiti: Kana muchitibudisa, titenderei kuti tiende tinopinda muboka renguruve. "
                            },
                            {
                                "text": "Zvino akati kwaari: Endai. Zvino akati abuda, akapinda muboka renguruve; zvino tarira, boka rese renguruve rakapitirikira kumateru kugungwa, dzikafira mumvura. "
                            },
                            {
                                "text": "Zvino vaidzifudza vakatiza, vakaenda kuguta, vakapira zvese uye zvevakange vane madhimoni. "
                            },
                            {
                                "text": "Zvino tarira, guta rese rakabuda kunochingamidza Jesu; zvino vakati vamuona, vakagombetedza kuti abve pamiganhu yavo.  "
                            }
                        ]
                    },
                    {
                        "verses": [
                            {
                                "text": "Akabva apinda mugwa, akayambuka ndokusvika muguta rake pachake. "
                            },
                            {
                                "text": "Zvino tarira, vakauisa kwaari wakafa mitezo, arere pahwanyanza; zvino Jesu achiona rutendo rwavo akati kune wakafa mitezo: Tsunga moyo, mwana, wakanganwirwa zvivi zvako. "
                            },
                            {
                                "text": "Zvino tarira, vamwe vevanyori vakati mukati mavo: Uyu unonyomba. "
                            },
                            {
                                "text": "Asi Jesu achiona mifungo yavo wakati: Imwi munofungirei zvakaipa mumoyo yenyu? "
                            },
                            {
                                "text": "Nokuti ndechipi chakareruka, kuti: Wakanganwirwa zvivi; kana kuti: Simuka ufambe? "
                            },
                            {
                                "text": "Asi kuti muzive kuti Mwanakomana wemunhu ane simba panyika rekukanganwira zvivi (wakabva ati kune wakange akafa mitezo): Simuka, tora hwanyanza hwako, uende kumba kwako. "
                            },
                            {
                                "text": "Akasimuka, akaenda kumba kwake. "
                            },
                            {
                                "text": "Zvaunga zvakati zvichizviona zvikashamisika, zvikarumbidza Mwari wakapa simba rakadai kuvanhu.  "
                            },
                            {
                                "text": "  Zvino Jesu wakati achipfuurapo akaona munhu anonzi Matewu agere pahofisi yemutero, akati kwaari: Nditevere! Ndokusimuka, akamutevera. "
                            },
                            {
                                "text": "Uye zvakaitika agere pakudya mumba, zvino tarira, vateresi vazhinji nevatadzi vakauya vakagara pakudya naJesu nevadzidzi vake. "
                            },
                            {
                                "text": "Zvino VaFarisi vakati vachizviona, vakati kuvadzidzi vake: Nemhaka yei Mudzidzisi wenyu achidya nevateresi nevatadzi? "
                            },
                            {
                                "text": "Asi Jesu wakati anzwa, akati kwavari: Vatano havadi murapi asi vanorwara. "
                            },
                            {
                                "text": "Asi endai mudzidze kuti zvinorevei kuti: Ndinoda tsitsi uye kwete chibairo; nokuti handina kuuya kuzodana vakarurama, asi vatadzi vauye mukutendeuka.  "
                            },
                            {
                                "text": "  Ipapo kwakasvika kwaari vadzidzi vaJohwani, vachiti: Nemhaka yei isu neVaFarisi tichitsanya kazhinji, asi vadzidzi venyu vasingatsanyi? "
                            },
                            {
                                "text": "Jesu ndokuti kwavari: Vana veimba yemuchato vanogona kuchema here apo muwani anavo? Asi mazuva achasvika pachabviswa muwani kwavari, ipapo vachatsanya. "
                            },
                            {
                                "text": "Hakuna anoisa chigamba chemucheka usakaunyana panguvo sharu, nokuti icho chinonamirwa pairi chinobvarura panguvo, buri rikanyanya. "
                            },
                            {
                                "text": "Uye havadiri waini itsva muhombodo tsaru; zvikasadaro hombodo dzinoputika, waini ikateuka, nehombodo dzikaparara; asi vanodira waini itsva muhombodo itsva, zvichengeteke zviri zviviri.  "
                            },
                            {
                                "text": "  Wakati achitaura zvinhu izvozvi kwavari, tarira, kwakasvika umwe mutungamiriri akamunamata, akati: Mukunda wangu achangofa; asi uyai muise ruoko rwenyu pamusoro pake, uye achararama. "
                            },
                            {
                                "text": "Jesu ndokusimuka akamutevera, nevadzidzi vake. "
                            },
                            {
                                "text": "Zvino, tarira, mukadzi waiva nekubuda ropa makore gumi nemaviri, wakaswedera shure kwake, akabata mupendero wenguvo yake. "
                            },
                            {
                                "text": "Nokuti wakati mukati make: Kana ndikangobata nguvo yake, ndichaporeswa. "
                            },
                            {
                                "text": "Asi Jesu wakatendeuka akati amuona, akati: Mukunda, tsunga moyo; rutendo rwako rwakuponesa. Mukadzi ndokuponeswa kubva panguva iyo. "
                            },
                            {
                                "text": "Jesu ndokusvika mumba memutungamiriri akaona varidzi venyere nechaunga chichiita mhere-mhere, "
                            },
                            {
                                "text": "akati kwavari: Ibvai; nokuti musikana haana kufa, asi arere. Ndokumuseka vachimusvavaidza. "
                            },
                            {
                                "text": "Asi chaunga chakati chabudiswa, akapinda, ndokubata ruoko rwake, musikana ndokumuka. "
                            },
                            {
                                "text": "Mukurumbira uyu ukabudira kunyika iyo yese.  "
                            },
                            {
                                "text": "  Zvino Jesu wakati opfuurapo, mapofu maviri akamutevera, achidanidzira achiti: Tinzwirei tsitsi, Mwanakomana waDhavhidhi! "
                            },
                            {
                                "text": "Zvino wakati apinda mumba, mapofu akauya kwaari; Jesu akati kwaari: Munotenda kuti ndinogona kuita izvozvi here? Akati kwaari: Hongu, Ishe. "
                            },
                            {
                                "text": "Ipapo wakabata meso avo achiti: Ngazviitike kwamuri maererano nerutendo rwenyu. "
                            },
                            {
                                "text": "Zvino meso avo akasvinudzwa; Jesu akavarairisa achiti: Onai kuti hakuna anozviziva. "
                            },
                            {
                                "text": "Asi vakati vabuda, vakaparidzira mukurumbira wake munyika iyo yese. "
                            },
                            {
                                "text": "Zvino vakati vachibuda, tarira, vakauisa kwaari munhu chimumumu waiva akagarwa nedhimoni. "
                            },
                            {
                                "text": "Zvino dhimoni rakati rabudiswa, chimumumu chikataura; zvaunga zvikashamisika zvikati: Hakuna kumboonekwa zvakadai muna Israeri. "
                            },
                            {
                                "text": "Asi VaFarisi vakati: Anobudisa madhimoni nemukuru wemadhimoni. "
                            },
                            {
                                "text": "Zvino Jesu wakapota nemaguta ese nemisha, achidzidzisa mumasinagoge avo, nekuparidza evhangeri yeushe, nekuporesa denda rese neurwere hwese pakati pevanhu. "
                            },
                            {
                                "text": "Asi wakati achiona zvaunga, akavanzwira tsitsi, nokuti vakange vaneta, vakapararira semakwai asina mufudzi. "
                            },
                            {
                                "text": "Ipapo akati kuvadzidzi vake: Zvirokwazvo goho iguru, asi vashandi vashoma; "
                            },
                            {
                                "text": "naizvozvo kumbirisai kuna Ishe wegoho, kuti atumire vashandi pagoho rake.  "
                            }
                        ]
                    },
                    {
                        "verses": [
                            {
                                "text": "Zvino wakadanira kwaari vadzidzi vake gumi nevaviri, akavapa simba pamusoro pemweya yetsvina, kuti vaibudise nekuporesa denda rese neurwere hwese. "
                            },
                            {
                                "text": "Zvino mazita evaapositori gumi nevaviri ndiwawa: Wekutanga, Simoni, anonzi Petro, naAndiriya munin'ina wake; Jakobho waZebhedhi, naJohwani munin'ina wake; "
                            },
                            {
                                "text": "Firipi, naBhatoromeo; Tomasi, naMatewu muteresi; Jakobho waArifiyo, naRebheu wainziwo Tadhiyo; "
                            },
                            {
                                "text": "Simoni muKenani, naJudhasi Isikariyoti iyewo wakamutengesa. "
                            },
                            {
                                "text": "Ava gumi nevaviri Jesu akavatuma, akavaraira, achiti: Musaenda munzira yevahedheni, musapinda muguta reVaSamaria; "
                            },
                            {
                                "text": "asi zvikuru muende kumakwai akarasika eimba yaIsraeri. "
                            },
                            {
                                "text": "Zvino pakufamba, muparidze muchiti: Ushe hwekumatenga hwaswedera. "
                            },
                            {
                                "text": "Poresai vanorwara, natsai vane maperembudzi, mutsai vakafa, budisai madhimoni. Makagamuchira pachena, ipai pachena. "
                            },
                            {
                                "text": "Musawana goridhe, kana sirivheri, kana ndarira mumabhanhire enyu, "
                            },
                            {
                                "text": "kana homwe yerwendo, kana nguvo refu mbiri, kana manyatera, kana tsvimbo; nokuti mushandi wakafanira kudya kwake. "
                            },
                            {
                                "text": "Muguta ripi neripi kana mumusha wamunopinda, bvunzai kuti ndiani mauri wakafanira, mugarepo, kusvikira muchibva. "
                            },
                            {
                                "text": "Zvino kana muchipinda muimba, muikwazise. "
                            },
                            {
                                "text": "Uye kana imba yakafanira, rugare rwenyu ngaruuye pamusoro payo; asi kana isingafaniri, rugare rwenyu ngarudzokere kwamuri. "
                            },
                            {
                                "text": "Uye ani nani usingakugamuchiriyi, kana kuteerera mashoko enyu, kana muchibuda paimba iyo kana paguta iro, zuzai guruva retsoka dzenyu. "
                            },
                            {
                                "text": "Zvirokwazvo ndinoti kwamuri: Zvichava nani kunyika yeSodhoma neyeGomora nezuva rekutongwa kupfuura guta iro. "
                            },
                            {
                                "text": "Tarirai, ini ndinokutumai semakwai pakati pemapumhi; naizvozvo chenjerai senyoka, mururame senjiva. "
                            },
                            {
                                "text": "Asi svinurirai vanhu; nokuti vachakukumikidzai kumatare emakurukota, uye vachakurovai netyava mumasinagoge avo; "
                            },
                            {
                                "text": "zvino muchauiswawo pamberi pevatungamiriri nemadzimambo nekuda kwangu, huve uchapupu kwavari nekuvahedheni. "
                            },
                            {
                                "text": "Asi kana vachikukumikidzai, musafunganya kuti muchataura sei kana chii; nokuti muchapiwa nenguva iyo chamuchataura. "
                            },
                            {
                                "text": "Nokuti hamusi imwi munotaura, asi Mweya waBaba venyu anotaura mamuri. "
                            },
                            {
                                "text": "Mwanakomana wamai achakumikidza mwanakomana wamai kurufu, nababa mwana; uye vana vachamukira vabereki nekuvauraya. "
                            },
                            {
                                "text": "Uye muchavengwa nevese nekuda kwezita rangu; asi anotsungirira kusvika pakuguma, ndiye achaponeswa. "
                            },
                            {
                                "text": "Asi kana vachikushushai muguta iri, tizirai kune rimwe; nokuti zvirokwazvo ndinoti kwamuri: Hamungatongopedzi maguta aIsraeri, kusvikira Mwanakomana wemunhu asvika. "
                            },
                            {
                                "text": "Mudzidzi haasi pamusoro pemudzidzisi, kana muranda pamusoro paishe wake. "
                            },
                            {
                                "text": "Zvakaringanira mudzidzi kuti ave semudzidzisi wake, nemuranda saishe wake. Kana vaidza Ishe weimba kuti Bheerizebhuri, vachadaro zvikuru sei veimba yake!  "
                            },
                            {
                                "text": "  Naizvozvo musavatya; nokuti hakuna chakafukidzwa chisingazobvundunurwi, kana chakavanzika chisingazozikanwi. "
                            },
                            {
                                "text": "Zvandinokuudzai murima, taurai pachiedza, nezvamunonzwa munzeve, paridzirai pamusoro pematenga edzimba. "
                            },
                            {
                                "text": "Uye musatya vanouraya muviri, asi havagoni kuuraya mweya; asi mutye zvikuru uyo anogona kuparadza zvese mweya nemuviri mugehena. "
                            },
                            {
                                "text": "Ko tushiri tuviri hatutengeswi nekobiri here? Asi kamwe kadzo hakangawiri pasi kunze kwekuda kwaBaba venyu. "
                            },
                            {
                                "text": "Asi nevhudzi remusoro wenyu rakaverengwa rese. "
                            },
                            {
                                "text": "Naizvozvo musatya, imwi munopfuura tushiri tuzhinji. "
                            },
                            {
                                "text": "Naizvozvo umwe neumwe achandibvuma pamberi pevanhu, ini ndichamubvumawo pamberi paBaba vangu vari kumatenga. "
                            },
                            {
                                "text": "Asi ani nani anondiramba pamberi pevanhu, neni ndichamuramba pamberi paBaba vangu vari kumatenga.  "
                            },
                            {
                                "text": "  Musafunga kuti ndakauya kuzoisa rugare panyika; handina kuuya kuzoisa rugare, asi munondo. "
                            },
                            {
                                "text": "Nokuti ndakauya kuzopesanisa munhu nababa vake, nemukunda namai vake, nemuroora navamwene vake; "
                            },
                            {
                                "text": "nevavengi vemunhu ndeveimba yake. "
                            },
                            {
                                "text": "Anoda baba kana mai kupfuura ini haana kufanira ini; neanoda mwanakomana kana mukunda kupfuura ini haana kufanira ini; "
                            },
                            {
                                "text": "uye asingatori muchinjikwa wake akanditevera, haana kufanira ini. "
                            },
                            {
                                "text": "Anowana mweya wake acharasikirwa nawo; asi anorasikirwa nemweya wake nekuda kwangu achauwana. "
                            },
                            {
                                "text": "Uyo anogamuchira imwi anogamuchira ini; neanogamuchira ini anogamuchira iye wakandituma. "
                            },
                            {
                                "text": "Anogamuchira muporofita muzita remuporofita achawana mubairo wemuporofita; neanogamuchira wakarurama muzita rewakarurama achawana mubairo wewakarurama. "
                            },
                            {
                                "text": "Uye ani nani anonwisa umwe wevadiki ava mukombe chete wemvura inotonhorera muzita remudzidzi, zvirokwazvo ndinoti kwamuri: Haangatongorasikirwi nemubairo wake.  "
                            }
                        ]
                    },
                    {
                        "verses": [
                            {
                                "text": "Zvino zvakaitika apo Jesu apedza kuraira vadzidzi vake gumi nevaviri, akabvira ipapo kudzidzisa nekuparidza pamaguta avo.  "
                            },
                            {
                                "text": "  Zvino Johwani wakati anzwa ari mutirongo mabasa aKristu, akatuma vaviri vevadzidzi vake, "
                            },
                            {
                                "text": "akati kwaari: Imwi ndimwi anouya here, kana titarisire umwe? "
                            },
                            {
                                "text": "Jesu akapindura akati kwavari: Endai munoudza Johwani zvinhu zvamunonzwa nezvamunoona: "
                            },
                            {
                                "text": "Mapofu anoonazve, uye mhetamakumbo dzinofamba, vane maperembudzi vanonatswa, nevematsi vanonzwa, vakafa vanomutswa, nevarombo vanoparidzirwa evhangeri; "
                            },
                            {
                                "text": "wakaropafadzwa ani nani asingagumbuswi neni. "
                            },
                            {
                                "text": "Ava vakati vachienda, Jesu akatanga kuudza zvaunga pamusoro paJohwani akati: Makange mabuda kurenje kunoonei? Rutsanga rwunozungunuswa nemhepo here? "
                            },
                            {
                                "text": "Asi makange mabuda kunoonei? Munhu wakapfeka nguvo dzakapfava here? Tarirai, vanopfeka zvakapfava vari mudzimba dzemadzimambo. "
                            },
                            {
                                "text": "Asi makange mabuda kunoonei? Muporofita here? Hongu, ndinoti kwamuri: Kunyange anopfuura kwazvo muporofita; "
                            },
                            {
                                "text": "nokuti uyu ndiye wakanyorwa pamusoro pake zvichinzi: Tarira, ini ndinotuma mutumwa wangu pamberi pechiso chako, achagadzira nzira yako pamberi pako. "
                            },
                            {
                                "text": "Zvirokwazvo ndinoti kwamuri: Hakuna kumuka pakati pevakaberekwa nevakadzi mukuru kuna Johwani Mubhabhatidzi. Asi mudikisa muushe hwekumatenga mukuru kwaari. "
                            },
                            {
                                "text": "Uye kubva pamazuva aJohwani Mubhabhatidzi kusvikira zvino, ushe hwekumatenga hunopambiwa, nevapambi vanohutora nesimba. "
                            },
                            {
                                "text": "Nokuti vaporofita vese nemurairo vakaporofita kusvikira kuna Johwani; "
                            },
                            {
                                "text": "zvino kana muchida kuzvigamuchira, uyu ndiye Eria wakange achizouya. "
                            },
                            {
                                "text": "Une nzeve dzekunzwa, ngaanzwe. "
                            },
                            {
                                "text": "Asi ndicharifananidza nei zera iri? Rakafanana nevana vagere pamisika, vachidanidzira kushamwari dzavo, "
                            },
                            {
                                "text": "vachiti: Takakuridzirai nyere, asi hamuna kutamba; takakuririrai, asi hamuna kuchema. "
                            },
                            {
                                "text": "Nokuti Johwani wakauya asingadyi kana kunwa, asi vanoti: Ane dhimoni. "
                            },
                            {
                                "text": "Mwanakomana wemunhu wakauya achidya, achinwa, zvino vanoti: Tarirai munhu anokara uye munwi wewaini, shamwari yevateresi nevatadzi. Asi njere dzinonzi dzakarurama nevana vadzo.  "
                            },
                            {
                                "text": "  Ipapo akatanga kutsiura maguta makange maitwa mabasa ake esimba mazhinji, nokuti haana kutendeuka, akati: "
                            },
                            {
                                "text": "Une nhamo, Korazini! Une nhamo, Bhetisaidha! Nokuti dai akaitwa muTire neSidhoni mabasa esimba akaitwa mamuri, vangadai vakatendeuka kare vakapfeka masaga nedota. "
                            },
                            {
                                "text": "Asi ndinoti kwamuri: Zvichava nani kuTire neSidhoni nezuva rekutongwa kupfuura imwi. "
                            },
                            {
                                "text": "Newe Kapenaume, wakasimudzirwa kudenga, uchawisirwa pasi muhadhesi; nokuti dai akaitwa muSodhoma mabasa esimba akaitwa mauri, vangadai vachipo kusvikira zuva rino. "
                            },
                            {
                                "text": "Asi ndinoti kwamuri: Zvichava nani kunyika yeSodhoma nezuva rekutongwa kupfuura iwe.  "
                            },
                            {
                                "text": "  Nenguva iyo Jesu akapindura akati: Ndinokutendai, Baba, Ishe wedenga nenyika, nokuti makavanzira zvinhu izvi vakachenjera nevakangwara, mukazvizarurira vacheche. "
                            },
                            {
                                "text": "Hongu Baba, nokuti zvakadaro zvakava zvakanaka pamberi penyu. "
                            },
                            {
                                "text": "Zvinhu zvese zvakakumikidzwa kwandiri naBaba vangu; uye hakuna anoziva Mwanakomana kunze kwaBaba; hakunazve anoziva Baba kunze kweMwanakomana, uye ani nani Mwanakomana waanenge achida kuzarurira.  "
                            },
                            {
                                "text": "  Uyai kwandiri mese makaneta makaremerwa, uye ini ndichakupai zororo. "
                            },
                            {
                                "text": "Torai joko rangu muise pamusoro penyu, mudzidze kwandiri, nokuti ndiri munyoro, ndakaderera mumoyo; uye muchawana zororo pamweya yenyu; "
                            },
                            {
                                "text": "nokuti joko rangu rakanakisa, nemutoro wangu wakareruka.   "
                            }
                        ]
                    },
                    {
                        "verses": [
                            {
                                "text": "Nenguva iyo Jesu wakagura nemumunda wezviyo nesabata; zvino vadzidzi vake vakange vane nzara, vakatanga kutanha hura ndokudya. "
                            },
                            {
                                "text": "Asi VaFarisi vakati vachiona vakati kwaari: Tarira, vadzidzi vako vanoita zvisingatenderwi kuitwa nesabata. "
                            },
                            {
                                "text": "Asi wakati kwavari: Hamuna kuverenga here Dhavhidhi zvaakaita paakange ava nenzara, iye nevakange vanaye; "
                            },
                            {
                                "text": "kuti wakapinda sei mumba maMwari, akadya zvingwa zvekuratidza, zvaakange asingatenderwi kuzvidya iye kunyange nevaiva naye, kunze kwevapristi chete? "
                            },
                            {
                                "text": "Kana hamuna kuverenga here pamurairo, kuti nemasabata vapristi vanosvibisa masabata mutembere asi vasina chavangapomerwa? "
                            },
                            {
                                "text": "Asi ndinoti kwamuri: Pano pane mukuru kutembere. "
                            },
                            {
                                "text": "Asi dai maiziva kuti zvinorevei kuti: Ndinoda tsitsi kwete chibairo, mungadai musina kupa mhosva vasina mhosva. "
                            },
                            {
                                "text": "Nokuti Mwanakomana wemunhu ndiIshe kunyange wesabata.  "
                            },
                            {
                                "text": "  Zvino wakati abvapo akapinda musinagoge ravo. "
                            },
                            {
                                "text": "Zvino tarira, kwakange kune munhu akange ane ruoko rwakawonyana. Vakamubvunza vachiti: Zvakatenderwa kuporesa nemasabata here? kuti vamupe mhosva. "
                            },
                            {
                                "text": "Asi wakati kwavari: Ndeupi munhu pakati penyu achava negwai rimwe, iro kana rikawira mugomba nemasabata, angarega kuribata akasimudza? "
                            },
                            {
                                "text": "Naizvozvo munhu anopfuura gwai zvikuru sei! Naizvozvo zvakatenderwa kuita zvakanaka nemasabata. "
                            },
                            {
                                "text": "Zvino akati kumunhu: Tandavadza ruoko rwako. Akarutandavadza, rwukaporeswa rwukagwinya serumwe.  "
                            },
                            {
                                "text": "  Zvino VaFarisi vakabuda, vakaita dare pamusoro pake kuti vangamuparadza sei. "
                            },
                            {
                                "text": "Asi Jesu wakati aziva, akabvapo; zvaunga zvikuru zvikamutevera, akavaporesa vese. "
                            },
                            {
                                "text": "Akavarairisa kuti varege kumubudisa pachena. "
                            },
                            {
                                "text": "Kuti zvizadziswe zvakarehwa naIsaya muporofita, achiti: "
                            },
                            {
                                "text": "Tarira muranda wangu wandakasanangura, mudikanwi wangu, mweya wangu maunofara maari kwazvo. Ndichaisa Mweya wangu pamusoro pake, uye achazivisa vahedheni kutonga. "
                            },
                            {
                                "text": "Haangarwisi kana kudanidzira, uye hakuna achanzwa inzwi rake munzira dzemumaguta. "
                            },
                            {
                                "text": "Rutsanga rwakapwanyika haangaruvhuni, netambo yemwenje inopfungaira haangadzimi; kusvikira achituma kutonga mukukunda. "
                            },
                            {
                                "text": "Uye vahedheni vachavimba muzita rake.  "
                            },
                            {
                                "text": "  Zvino kwakauyiswa kwaari wakagarwa nedhimoni, bofu uye mbeveve; akamuporesa, zvekuti bofu mbeveve rakati kutaura rikati kuona. "
                            },
                            {
                                "text": "Zvaunga zvese zvikashamisika zvikati: Ko uyu haasi Mwanakomana waDhavhidhi here? "
                            },
                            {
                                "text": "Asi VaFarisi vakati vachinzwa vakati: Uyu haabudisi madhimoni, kunze naBheerizebhuri mukuru wemadhimoni. "
                            },
                            {
                                "text": "Zvino Jesu wakaziva ndangariro dzavo, akati kwavari: Ushe humwe nehumwe hwakapesana huchizvipikisa hunoparadzwa, neguta rimwe nerimwe kana imba yakapesana ichizvipikisa haingamiri. "
                            },
                            {
                                "text": "Uye kana Satani achibudisa Satani, anopesana achizvipikisa; zvino ushe hwake huchamira sei? "
                            },
                            {
                                "text": "Uye kana ini ndichibudisa madhimoni naBheerizebhuri, vanakomana venyu vanoabudisa nani? Naizvozvo ivo vachava vatongi venyu. "
                            },
                            {
                                "text": "Asi kana ini ndichibudisa madhimoni neMweya waMwari, saka ushe hwaMwari hwasvika kwamuri. "
                            },
                            {
                                "text": "Kana munhu angapinda sei mumba mechikakarara akapamba nhumbi dzacho kunze kwekuti atanga kusunga chikakarara? Ipapo achapamba imba yake. "
                            },
                            {
                                "text": "Uyo asina ini, anopikisana neni, neasingaunganidzi neni, anoparadzira. "
                            },
                            {
                                "text": "Naizvozvo ndinoti kwamuri: Vanhu vachakanganwirwa chivi chese nekunyomba, asi kunyomba Mweya hakungakanganwirwi vanhu. "
                            },
                            {
                                "text": "Uye ani nani anotaura shoko rinopikisa Mwanakomana wemunhu achakanganwirwa; asi ani nani anotaura achipikisa Mweya Mutsvene haangakanganwirwi, kana panguva ino kana kune inouya. "
                            },
                            {
                                "text": "Kana itai muti uve wakanaka nechibereko chawo chakanaka, kana itai muti uve wakaipa nechibereko chawo chakaipa, nokuti muti unozikanwa nechibereko. "
                            },
                            {
                                "text": "Vana venyoka, mungagona sei kutaura zvinhu zvakanaka makaipa? Nokuti muromo unotaura kubva pazvizere mumoyo. "
                            },
                            {
                                "text": "Munhu wakanaka anobudisa zvinhu zvakanaka pafuma yakanaka yemoyo; nemunhu wakaipa anobudisa zvinhu zvakaipa pafuma yakaipa. "
                            },
                            {
                                "text": "Asi ndinoti kwamuri: Shoko rimwe nerimwe risina maturo vanhu ravanoreva, vachazvidavirira pamusoro paro nezuva rekutongwa. "
                            },
                            {
                                "text": "Nokuti nemashoko ako uchanzi wakarurama, uye nemashoko ako uchapiwa mhosva.  "
                            },
                            {
                                "text": "  Zvino vamwe vevanyori neveVaFarisi vakapindura vakati: Mudzidzisi, tinoda kuona chiratidzo kubva kwamuri. "
                            },
                            {
                                "text": "Asi wakapindura akati kwavari: Zera rakaipa rinofeva rinotsvaka chiratidzo; asi hakuna chiratidzo chingapiwa kwariri, kunze kwechiratidzo chaJona muporofita. "
                            },
                            {
                                "text": "Nokuti Jona sezvaakava mudumbu rehove huru mazuva matatu neusiku utatu, saizvozvo Mwanakomana wemunhu achava mumoyo wenyika mazuva matatu neusiku utatu. "
                            },
                            {
                                "text": "Varume veNinivhi vachasimuka mukutongwa nezera iri, vacharipa mhosva; nokuti vakatendeuka nemharidzo yaJona; zvino tarirai, mukuru kuna Jona ari pano. "
                            },
                            {
                                "text": "Mambokadzi wechamhembe achasimuka mukutongwa nezera iri, agoripa mhosva; nokuti wakabva pamagumisiro enyika kuzonzwa uchenjeri hwaSoromoni; zvino tarirai, mukuru kuna Soromoni ari pano.  "
                            },
                            {
                                "text": "  Zvino kana mweya wetsvina wabuda kumunhu, unofamba uchigura nzvimbo dzakawoma, uchitsvaka zororo, asi uchishaiwa. "
                            },
                            {
                                "text": "Zvino unoti: Ndichadzokera kumba kwangu kwandakabuda; uye uchisvika unoiwana isina chinhu, yakatsvairwa yakarongedzwa. "
                            },
                            {
                                "text": "Ipapo unoenda ndokutora pamwe naye mimwe mweya minomwe yakaipa kumupfuura pachake, ndokupinda ikagaramo; kugumawo kwemunhu uyu kwakaipa kupfuura kutanga. Zvichava saizvozvowo kuzera iri rakaipa.  "
                            },
                            {
                                "text": "  Wakati achataura nezvaunga, tarira, mai nevanin'ina vake vakamira panze, vachitsvaka kutaura naye. "
                            },
                            {
                                "text": "Umwe ndokuti kwaari: Tarirai, mai venyu nevanin'ina venyu vamire panze, vachitsvaka kutaura nemwi. "
                            },
                            {
                                "text": "Asi wakapindura akati kuna iye wakamuudza: Mai vangu ndiani? Nevanin'ina vangu ndivana ani? "
                            },
                            {
                                "text": "Zvino wakatandavadzira ruoko rwake kuvadzidzi vake, akati: Tarirai, mai vangu nevanin'ina vangu. "
                            },
                            {
                                "text": "Nokuti ani nani unoita kuda kwaBaba vangu vari kumatenga, ndiye munin'ina wangu nehanzvadzi namai.  "
                            }
                        ]
                    },
                    {
                        "verses": [
                            {
                                "text": "Nezuva iro, Jesu wakabuda mumba akagara pasi parutivi rwegungwa. "
                            },
                            {
                                "text": "Uye zvaunga zvikuru zvakaungana kwaari, kusvikira apinda muchikepe akagara pasi; nechaunga chese chakamira pamahombekombe. "
                            },
                            {
                                "text": "Ndokutaura zvinhu zvizhinji kwavari nemifananidzo, achiti: Tarirai, mukushi wakabuda kunokusha. "
                            },
                            {
                                "text": "Zvino pakukusha kwake, imwe mbeu yakawira kurutivi rwenzira; shiri dzikasvika dzikaidya. "
                            },
                            {
                                "text": "Imwe ikawira panzvimbo dzine mabwe, payakange isina ivhu zhinji; ikamera pakarepo, nokuti pakange pasina udziku hwevhu. "
                            },
                            {
                                "text": "Kuzoti zuva rabuda, yakapiswa, uye nokuti yakange isina mudzi, yakasvava. "
                            },
                            {
                                "text": "Asi imwe yakawira paminzwa; minzwa ikakura, ikaivhunga. "
                            },
                            {
                                "text": "Asi imwe yakawira muvhu rakanaka, ikabereka chibereko, imwe zana, neimwe makumi matanhatu, neimwe makumi matatu. "
                            },
                            {
                                "text": "Ane nzeve dzekunzwa, ngaanzwe.  "
                            },
                            {
                                "text": "  Zvino vadzidzi vakasvika, vakati kwaari: Munotaurirei kwavari nemifananidzo? "
                            },
                            {
                                "text": "Akapindura akati kwavari: Nokuti kwakapiwa kwamuri kuziva zvakavanzika zveushe hwekumatenga, asi kwavari hakuna kupiwa. "
                            },
                            {
                                "text": "Nokuti ani nani anazvo achapiwa, uye achava nezvakawanda; asi ani nani asina achatorerwa kunyange nezvaanazvo. "
                            },
                            {
                                "text": "Naizvozvo ndinotaura kwavari nemifananidzo, kuti vachiona havaoni; uye vachinzwa havanzwi, uye havanzwisisi. "
                            },
                            {
                                "text": "Uye kwavari kwakazadziswa chiporofita chaIsaya chinoti: Nekunzwa muchanzwa, asi hamungatongonzwisisi; nekuona muchaona, asi hamungatongoonesesi. "
                            },
                            {
                                "text": "Nokuti moyo wevanhu ava wava mukukutu, uye vanonzwa nenzeve nemutsutsururu, nemeso avo vakaatsinzina; zvimwe varege kuona nemeso, uye vanzwe nenzeve, uye vanzwisise nemoyo, vatendeukewo, ndigovaporesa. "
                            },
                            {
                                "text": "Asi akaropafadzwa meso enyu, nokuti anoona; nenzeve dzenyu, nokuti dzinonzwa. "
                            },
                            {
                                "text": "Nokuti zvirokwazvo ndinoti kwamuri: Vaporofita nevakarurama vazhinji vakange vachishuva kuona zvamunoona, asi havana kuzviona; nekunzwa zvamunonzwa, asi havana kunzwa.  "
                            },
                            {
                                "text": "  Naizvozvo imwi inzwai mufananidzo wemukushi. "
                            },
                            {
                                "text": "Umwe neumwe anonzwa shoko reushe asi asinganzwisisi, wakaipa anosvika ndokubvuta chakakushwa mumoyo make. Uyu ndiye wakakushwa kurutivi rwenzira. "
                            },
                            {
                                "text": "Asi wakakushwa panzvimbo dzine mabwe, ndiye anonzwa shoko ndokurigamuchira pakarepo nemufaro; "
                            },
                            {
                                "text": "asi haana mudzi maari, asi anogara kwenguva, uye kana dambudziko kana kushushwa zvichiuya nekuda kweshoko, pakarepo anogumburwa. "
                            },
                            {
                                "text": "Uye wakakushwa paminzwa, ndiye anonzwa shoko, asi kufunganya kwenyika ino nekunyengera kwefuma zvinovhunga shoko, rova risingabereki. "
                            },
                            {
                                "text": "Asi wakakushwa muvhu rakanaka, ndiye anonzwa shoko akanzwisisa, anoberekawo zvibereko, achiita, umwe zana, neumwe makumi matanhatu, neumwe makumi matatu.  "
                            },
                            {
                                "text": "  Wakaisa pamberi pavo umwe mufananidzo, achiti: Ushe hwekumatenga hunofananidzwa nemunhu wakakusha mbeu yakanaka mumunda make. "
                            },
                            {
                                "text": "Asi vanhu vakati varere, muvengi wake wakauya, akakusha mashawi pakati pezviyo, akaenda. "
                            },
                            {
                                "text": "Asi chipande chakati chamera nekubereka chibereko, zvino mashawi akaonekwawo. "
                            },
                            {
                                "text": "Zvino varanda vemwene weimba vakaswedera vakati kwaari: Ishe, hamuna kukusha mbeu yakanaka mumunda wenyu here? Zvino wawanepi mashawi? "
                            },
                            {
                                "text": "Akati kwavari: Muvengi waita izvi. Varanda vakati kwaari: Saka munoda kuti tinoaunganidza here? "
                            },
                            {
                                "text": "Asi wakati: Kwete, zvimwe kana muchiunganidza mashawi, mungadzura zviyo nawo. "
                            },
                            {
                                "text": "Regai zvikure pamwe zviri zviviri kusvikira pakukohwa; zvino nenguva yekukohwa ndichati kuvakohwi: Unganidzai pakutanga mashawi, muasunge mwanda kuti muapise; asi muunganidze zviyo mudura rangu.  "
                            },
                            {
                                "text": "  Wakaisa pamberi pavo umwe mufananidzo achiti: Ushe hwekumatenga hwakafanana netsanga yemasitadha*, munhu yaanotora akaidzvara mumunda make. "
                            },
                            {
                                "text": "Iyo idiki zvirokwazvo pambeu dzese, asi kana yakura ihuru pamiriwo, inova muti, zvekuti shiri dzekudenga dzinouya dzichivaka matendere pamatavi awo. "
                            },
                            {
                                "text": "Akataura umwe mufananidzo kwavari akati: Ushe hwekumatenga hwakafanana nembiriso, mukadzi yaakatora, akaiisa muzviyero zvitatu zveupfu kusvikira hwese hwaviriswa. "
                            },
                            {
                                "text": "Izvi zvinhu zvese Jesu wakaudza zvaunga nemifananidzo, uye pasina mufananidzo haana kutaura kwavari; "
                            },
                            {
                                "text": "kuti chizadziswe chakarehwa nemuporofita, achiti: Ndichazarura muromo wangu nemifananidzo; ndichataura zvinhu zvakange zvakavanzika kubva pamavambo enyika.  "
                            },
                            {
                                "text": "  Zvino Jesu wakati arega zvaunga zvichienda, akapinda mumba; vadzidzi vake vakaswedera kwaari, vachiti: Tidudzirei mufananidzo wemashawi emunda. "
                            },
                            {
                                "text": "Akapindura akati kwavari: Anokusha mbeu yakanaka Mwanakomana wemunhu; "
                            },
                            {
                                "text": "uye munda inyika; nembeu yakanaka ndivo vana veushe; asi mashawi vana vewakaipa. "
                            },
                            {
                                "text": "Uye muvengi wakaakusha ndidhiabhorosi; uye kukohwa kuguma kwenyika; nevakohwi vatumwa. "
                            },
                            {
                                "text": "Naizvozvo mashawi sezvaanounganidzwa achipiswa mumoto, zvichava saizvozvo pakuguma kwenyika ino. "
                            },
                            {
                                "text": "Mwanakomana wemunhu achatuma vatumwa vake, vagounganidza kubva muushe hwake zvigumbuso zvese nevanoita zvakaipa; "
                            },
                            {
                                "text": "zvino vachavakandira muvira remoto; ipapo pachava nekuchema nekugeda-geda kwemeno. "
                            },
                            {
                                "text": "Ipapo vakarurama vachapenya sezuva muushe hwaBaba vavo. Ane nzeve dzekunzwa, ngaanzwe.  "
                            },
                            {
                                "text": "  Zvekare ushe hwekumatenga hwakafanana nefuma yakavigwa mumunda, inoti kana munhu aiwana, anoiviga; zvino nemufaro wake anoenda akanotengesa zvese zvaanazvo akatenga munda uyo.  "
                            },
                            {
                                "text": "  Zvekare ushe hwekumatenga hwakafanana nemushambadzi anotsvaka maparera* akanaka; "
                            },
                            {
                                "text": "akati awana parera rimwe rine mutengo mukuru, akaenda akanotengesa zvese zvaakange anazvo, akaritenga.  "
                            },
                            {
                                "text": "  Zvekare ushe hwekumatenga hwakafanana nemumbure wakakandirwa mugungwa, ukaunganidza marudzi ese ehove. "
                            },
                            {
                                "text": "Iwo kana wazara, vanoukwevera pamahombekombe, ndokugara pasi, vakaunganidzira dzakanaka mumidziyo, asi dzakaipa vakadzirasira kunze. "
                            },
                            {
                                "text": "Zvichava saizvozvo pakuguma kwenguva; vatumwa vachabuda, vachaparadzanisa vakaipa kubva pakati pevakarurama, "
                            },
                            {
                                "text": "uye vachavakandira muvira remoto; ipapo pachava nekuchema nekugeda-geda kwemeno. "
                            },
                            {
                                "text": "Jesu akati kwavari: Manzwisisa izvi zvese here? Vakati kwaari: Hongu Ishe. "
                            },
                            {
                                "text": "Zvino akati kwavari: Naizvozvo munyori umwe neumwe wakadzidziswa zveushe hwekumatenga wakafanana nemunhu, mwene weimba, anobudisa zvinhu zvitsva nezvisharu pafuma yake.  "
                            },
                            {
                                "text": "  Zvino zvakaitika kuti Jesu apedza mifananidzo iyi wakabvapo. "
                            },
                            {
                                "text": "Uye wakati asvika kunyika yekwake akavadzidzisa musinagoge ravo, kusvikira vashamisika vakati: Kunobvepi kune uyu kuchenjera uku nemabasa esimba? "
                            },
                            {
                                "text": "Uyu haasi mwanakomana wemuvezi here? Ko mai vake havanzi Maria here, nevanin'ina vake Jakobho naJose naSimoni naJudhasi here? "
                            },
                            {
                                "text": "Nehanzvadzi dzake hadzisi nesu dzese here? Ko zvinobvepi kune uyu zvinhu izvozvi zvese? "
                            },
                            {
                                "text": "Vakagumbuswa naye. Asi Jesu akati kwavari: Muporofita haavi asina kukudzwa kunze kwemunyika yekwake nemumba make. "
                            },
                            {
                                "text": "Uye haana kuita mabasa esimba mazhinji ipapo nekuda kwekusatenda kwavo.  "
                            }
                        ]
                    },
                    {
                        "verses": [
                            {
                                "text": "Panguva iyo Herodhe umwe wevatongi vana wakanzwa mukurumbira waJesu, "
                            },
                            {
                                "text": "akati kuvaranda vake: Uyu ndiJohwani Mubhabhatidzi; iye wakamuka kuvakafa, naizvozvowo mabasa esimba awa anobata maari. "
                            },
                            {
                                "text": "Nokuti Herodhe wakange abata Johwani akamusunga akamuisa mutirongo nekuda kwaHerodhiasi mukadzi waFiripi munin'ina wake. "
                            },
                            {
                                "text": "Nokuti Johwani wakange ati kwaari: Hazvitenderwi kwauri kuti uve naye. "
                            },
                            {
                                "text": "Zvino achida kumuuraya, akatya chaunga, nokuti vaimutora semuporofita. "
                            },
                            {
                                "text": "Asi kwakati kuchichengetedzwa zuva rekuberekwa kwaHerodhe, mukunda waHerodhiasi akatamba pakati pavo, akafadza Herodhe. "
                            },
                            {
                                "text": "Naizvozvo wakavimbisa nemhiko kuti achamupa chipi nechipi chaaizokumbira. "
                            },
                            {
                                "text": "Zvino iye, wakati amborairwa namai vake, akati: Ndipei pano mundiro musoro waJohwani Mubhabhatidzi. "
                            },
                            {
                                "text": "Mambo akashungurudzika, asi nekuda kwemhiko, uye kwevakange vagere naye pakudya, wakaraira kuti apiwe. "
                            },
                            {
                                "text": "Akatuma vanhu, akagura Johwani musoro mutirongo. "
                            },
                            {
                                "text": "Musoro wake ukauyiswa mundiro, ukapiwa kumusikana, akauisa kuna mai vake. "
                            },
                            {
                                "text": "Vadzidzi vake vakauya vakatora mutumbi vakauviga, vakaenda ndokuudza Jesu.  "
                            },
                            {
                                "text": "  Jesu wakati azvinzwa, akabvapo nechikepe, akaenda kunzvimbo yerenje ari ega; asi zvaunga zvakati zvichizvinzwa zvikamutevera netsoka zvichibva mumaguta. "
                            },
                            {
                                "text": "Zvino Jesu wakati abuda akaona chaunga chikuru, akavanzwira tsitsi, akaporesa varwere vavo. "
                            },
                            {
                                "text": "Zvino ava madekwani, vadzidzi vake vakauya kwaari vachiti: Iyi inzvimbo yerenje, uye ikozvino nguva dzaenda; regai zvaunga zviende, kuti vaende kumisha vanozvitengera kudya. "
                            },
                            {
                                "text": "Asi Jesu wakati kwavari: Havafaniri kuenda; vapei imwi kuti vadye. "
                            },
                            {
                                "text": "Asi vakati kwaari: Hatina pano kunze kwezvingwa zvishanu nehove mbiri. "
                            },
                            {
                                "text": "Iye akati: Uyai nazvo pano pandiri. "
                            },
                            {
                                "text": "Akaraira zvaunga kuti zvigare pasi pauswa, zvino akatora zvingwa zvishanu nehove mbiri, akatarira kumusoro kudenga, akazviropafadza, ndokumedura akapa zvingwa kuvadzidzi, vadzidzi ndokupa kuzvaunga. "
                            },
                            {
                                "text": "Vakadya vese, vakaguta; vakanonga zvimedu zvakasara, matengu gumi nemaviri azere. "
                            },
                            {
                                "text": "Uye vakange vadya vaiva varume vanenge zvuru zvishanu pasina vakadzi nevana.  "
                            },
                            {
                                "text": "  Pakarepo Jesu wakamanikidza vadzidzi vake kupinda muchikepe, vamutungamirire mhiri, iye acharega zvaunga zvichienda. "
                            },
                            {
                                "text": "Zvino wakati arega zvaunga zvichienda, akakwira mugomo ari ega kunonyengetera; akati ava madekwani, wakange ari ega ipapo. "
                            },
                            {
                                "text": "Asi chikepe zvino chakange chava pakati pegungwa chichitambudzwa nemafungu; nokuti mhepo yakange ichipikisa. "
                            },
                            {
                                "text": "Nenguva yechina yemurindiro yeusiku Jesu akaenda kwavari achifamba pamusoro pegungwa. "
                            },
                            {
                                "text": "Zvino vadzidzi vakati vachimuona achifamba pamusoro pegungwa, vakavhunduka vachiti: Chipoko; ndokudanidzira nekutya. "
                            },
                            {
                                "text": "Asi pakarepo Jesu wakataura navo akati: Tsungai moyo; ndini; musatya. "
                            },
                            {
                                "text": "Petro ndokumupindura akati: Ishe, kana muri imwi, ndirairei ndiuye kwamuri pamusoro pemvura. "
                            },
                            {
                                "text": "Ndokubva ati: Uya. Petro ndokuburuka muchikepe akafamba pamusoro pemvura, kuenda kuna Jesu. "
                            },
                            {
                                "text": "Asi wakati achiona mhepo ine simba, akatya; zvino otanga kunyura, akadanidzira, achiti: Ishe, ndiponesei! "
                            },
                            {
                                "text": "Pakarepo Jesu wakatandavadza ruoko, akamubata, akati kwaari: Iwe werutendo rudiki, unokononei? "
                            },
                            {
                                "text": "Vakati vapinda muchikepe, mhepo ikanyarara. "
                            },
                            {
                                "text": "Vakange vari muchikepe ndokuuya vakamunamata vachiti: Zvirokwazvo muri Mwanakomana waMwari.  "
                            },
                            {
                                "text": "  Vakati vayambuka, vakasvika panyika yeGenesareti. "
                            },
                            {
                                "text": "Varume venzvimbo iyo vakati vamuziva vakatuma shoko panyika yese iyo yakapoteredza, vakauisa kwaari vese vairwara. "
                            },
                            {
                                "text": "Vakakumbirisa kwaari kuti vabate chete mupendero wenguvo yake; uye vese vakabata vakaporeswa.   "
                            }
                        ]
                    },
                    {
                        "verses": [
                            {
                                "text": "Ipapo kwakauya kuna Jesu vanyori neVaFarisi vachibva kuJerusarema vachiti: "
                            },
                            {
                                "text": "Sei vadzidzi venyu vachidarika tsika yevakuru? Nokuti havashambi maoko avo kana vachidya chingwa. "
                            },
                            {
                                "text": "Asi akapindura akati kwavari: Nemhaka yei imwiwo muchidarika murairo waMwari nekuda kwetsika yenyu? "
                            },
                            {
                                "text": "Nokuti Mwari wakaraira achiti: Kudza baba namai vako; uye kuti: Anotuka baba kana mai, anofanira kufa rufu. "
                            },
                            {
                                "text": "Asi imwi munoti: Ani nani anoti kuna baba kana kuna mai: Chipi nechipi chaungabatsirwa neni chibairo, "
                            },
                            {
                                "text": "naizvozvo haatongokudzi baba vake kana mai vake; naizvozvo mashayisa murairo waMwari maturo netsika yenyu. "
                            },
                            {
                                "text": "Vanyepedzeri, Isaya wakaporofita zvakanaka pamusoro penyu achiti: "
                            },
                            {
                                "text": "Vanhu ava vanoswedera kwandiri nemuromo wavo, vachindikudza nemiromo; asi moyo wavo uri kure neni. "
                            },
                            {
                                "text": "Asi vanondinamata pasina, vachidzidzisa dzidziso dziri mirairo yevanhu. "
                            },
                            {
                                "text": "Zvino akadanira chaunga kwaari, akati kwavari: Teererai munzwisise. "
                            },
                            {
                                "text": "Hazvisi zvinopinda mumuromo zvinosvibisa munhu; asi izvo zvinobuda mumuromo, ndizvo zvinosvibisa munhu. "
                            },
                            {
                                "text": "Zvino vadzidzi vake vakaswedera vakati kwaari: Munoziva kuti VaFarisi vakati vachinzwa shoko iri vakagumbuka here? "
                            },
                            {
                                "text": "Asi wakapindura akati: Chinomera chimwe nechimwe Baba vangu vekudenga chavasina kudzvara chichadzurwa. "
                            },
                            {
                                "text": "Varegei; vatungamiriri vakapofumara vemapofu. Zvino kana bofu richitungamirira bofu, achawira mugomba ari maviri. "
                            },
                            {
                                "text": "Petro akapindura akati kwaari: Tidudzirei mufananidzo uyu. "
                            },
                            {
                                "text": "Zvino Jesu akati: Imwiwo muchiri vasinganzwisisi nhai? "
                            },
                            {
                                "text": "Nazvino hamunzwisisi here, kuti zvese zvinopinda mumuromo zvinoenda mudumbu, uye zvinoraswa kunze? "
                            },
                            {
                                "text": "Asi zvinhu zvinobuda mumuromo zvinobva mumoyo; izvo zvinosvibisa munhu. "
                            },
                            {
                                "text": "Nokuti mumoyo munobuda ndangariro dzakaipa, umhondi, ufeve, upombwe, umbavha, uchapupu hwenhema, kunyomba. "
                            },
                            {
                                "text": "Izvi ndizvo zvinosvibisa munhu; asi kudya nemaoko asina kushambwa hazvisvibisi munhu.  "
                            },
                            {
                                "text": "  Zvino Jesu wakabvapo akaenda kumiganhu yeTire neSidhoni. "
                            },
                            {
                                "text": "Zvino tarira, mukadzi muKenani wakabva kumiganhu iyo akadanidzira kwaari achiti: Ndinzwirei tsitsi, Ishe, Mwanakomana waDhavhidhi; mukunda wangu wakabatwa zvakaipa nedhimoni. "
                            },
                            {
                                "text": "Asi haana kumupindura shoko. Vadzidzi vake ndokuuya kwaari vakamukumbirisa vachiti: Muindisei, nokuti anodanidzira shure kwedu. "
                            },
                            {
                                "text": "Asi wakapindura akati: Handina kutumwa zvimwe, kunze kwekumakwai akarasika eimba yaIsraeri. "
                            },
                            {
                                "text": "Zvino akauya akamunamata achiti: Ishe, ndibatsirei. "
                            },
                            {
                                "text": "Asi wakapindura akati: Hazvina kunaka kutora chingwa chevana ndokukandira imbwanana. "
                            },
                            {
                                "text": "Asi iye akati: Hongu, Ishe, asi nembwanana dzinodya zvezvimedu zvinowa patafura yavatenzi vadzo. "
                            },
                            {
                                "text": "Zvino Jesu akapindura akati kwaari: Haiwa mukadzi, rutendo rwako rukuru! Ngazvive kwauri sezvaunoda. Mukunda wake akaporeswa kubva panguva iyo.  "
                            },
                            {
                                "text": "  Jesu ndokubva ipapo akauya parutivi rwegungwa reGarirea; akakwira mugomo, akagara ipapo. "
                            },
                            {
                                "text": "Zvino zvaunga zvikuru zvakauya kwaari zvine mhetamakumbo, mapofu, zvimumumu, zvirema, nevamwe vazhinji, vakavakanda patsoka dzaJesu; akavaporesa; "
                            },
                            {
                                "text": "zvekuti zvaunga zvakashamisika zvichiona zvimumumu zvichitaura, zvirema zvakagwinya, vanokamhina vachifamba, nemapofu achiona; vakarumbidza Mwari waIsraeri.  "
                            },
                            {
                                "text": "  Jesu ndokudanira vadzidzi vake kwaari akati: Ndinonzwa tsitsi nechaunga, nokuti vakagara neni zvino mazuva matatu vasina chinhu chekudya, uye handidi kuvaindisa vasina kudya, zvimwe vangaziya panzira. "
                            },
                            {
                                "text": "Vadzidzi vake ndokuti kwaari: Tichawanepi zvingwa zvakawanda zvakadaro murenje, kuti tigutise chaunga chikuru chakadai? "
                            },
                            {
                                "text": "Jesu ndokuti kwavari: Mune zvingwa zvingani? Vakati: Zvinomwe, nehove diki shomanene. "
                            },
                            {
                                "text": "Ndokuraira zvaunga kuti zvigare pasi pavhu. "
                            },
                            {
                                "text": "Akatora zvingwa zvinomwe nehove, akavonga, akamedura, ndokupa vadzidzi vake, vadzidzi vakapa chaunga. "
                            },
                            {
                                "text": "Vakadya vese vakaguta; vakanonga zvimedu zvakasara, matengu manomwe azere. "
                            },
                            {
                                "text": "Zvino avo vakadya vakange vari varume zvuru zvina pasina vakadzi nevana. "
                            },
                            {
                                "text": "Zvino wakati aregera zvaunga zvichienda, akapinda muchikepe, akasvika kumiganhu yeMagidhara.   "
                            }
                        ]
                    },
                    {
                        "verses": [
                            {
                                "text": "VaFarisi neVaSadhusi ndokuuya vachimuidza, vakamukumbira kuti avaratidze chiratidzo chinobva kudenga. "
                            },
                            {
                                "text": "Asi wakapindura akati kwavari: Kana ava madekwani munoti: Kunze kwakanaka; nokuti denga rakatsvuka. "
                            },
                            {
                                "text": "Uye mangwanani munoti: Nhasi kunze kwakaipa; nokuti denga rakatsvuka richikwidibira. Vanyepedzeri, munoziva kuparadzanisa mamiriro edenga, asi hamugoni kuparadzanisa zviratidzo zvenguva here? "
                            },
                            {
                                "text": "Zera rakaipa uye rinofeva richitsvaka chiratidzo; asi haripiwi chiratidzo, kunze kwechiratidzo chaJona muporofita. Ndokuvasiya, akaenda.  "
                            },
                            {
                                "text": "  Zvino vadzidzi vakati vasvika mhiri, vakakanganwa kutora zvingwa. "
                            },
                            {
                                "text": "Zvino Jesu akati kwavari: Onai mungwarire mbiriso yeVaFarisi neVaSadhusi. "
                            },
                            {
                                "text": "Vakarangana pakati pavo vachiti: Unodaro nokuti hatina kutora zvingwa. "
                            },
                            {
                                "text": "Zvino Jesu azviziva akati kwavari: Imwi verutendo rudiki, nemhaka yei muchirangana pakati penyu kuti hamuna kutora zvingwa? "
                            },
                            {
                                "text": "Muchigere kunzwisisa here, kana kurangarira zvingwa zvishanu zvevanezvuru zvishanu, uye matengu mangani amakanonga? "
                            },
                            {
                                "text": "Kana zvingwa zvinomwe zvevanezvuru zvina, uye matengu mangani amakanonga? "
                            },
                            {
                                "text": "Hamunzwisisi sei, kuti handina kutaura kwamuri pamusoro pezvingwa kuti mungwarire mbiriso yeVaFarisi neVaSadhusi? "
                            },
                            {
                                "text": "Zvino vakanzwisisa kuti haana kutaura kuti vachenjere mbiriso yechingwa, asi dzidziso yeVaFarisi neVaSadhusi.  "
                            },
                            {
                                "text": "  Jesu wakati asvika kumativi eKesariya yeFiripi, akabvunza vadzidzi vake, achiti: Vanhu vanoti ini Mwanakomana wemunhu ndini ani? "
                            },
                            {
                                "text": "Ndokubva vati: Vamwe vanoti Johwani Mubhabhatidzi, uye vamwe Eria, vamwewo Jeremiya, kana umwe wevaporofita. "
                            },
                            {
                                "text": "Akati kwavari: Ko imwi munoti ndini ani? "
                            },
                            {
                                "text": "Zvino Simoni Petro akapindura akati: Ndimwi Kristu, Mwanakomana waMwari mupenyu. "
                            },
                            {
                                "text": "Jesu akapindura akati kwaari: Wakaropafadzwa, Simoni mwanakomana waJona, nokuti nyama neropa hazvina kukuzarurira izvozvo, asi Baba vangu vari kumatenga. "
                            },
                            {
                                "text": "Neni ndinoti kwauri: Ndiwe Petro, uye pamusoro peruware urwu ndichavaka kereke yangu, nemasuwo egehena* haangaikundi. "
                            },
                            {
                                "text": "Uye ndichapa kwauri kiyi dzeushe hwekumatenga; uye chipi nechipi chauchasunga panyika, chichasungwa kumatenga; nechipi nechipi chauchasunungura panyika, chichasunungurwa kumatenga. "
                            },
                            {
                                "text": "Ipapo akarairisa vadzidzi vake kuti varege kuudza munhu kuti ndiye Jesu iye Kristu.  "
                            },
                            {
                                "text": "  Kubva panguva iyo Jesu wakatanga kuratidza kuvadzidzi vake kuti anofanira kuenda kuJerusarema, uye kutambudzika zvizhinji zvichibva kuvakuru nevapristi vakuru nevanyori, nekuurawa, nekumutswa nezuva retatu. "
                            },
                            {
                                "text": "Petro akamutora parutivi, akatanga kumutsiura akati: Ngazvirege kutongoitika kwamuri, Ishe; izvi hazvingatongoitiki kwamuri. "
                            },
                            {
                                "text": "Asi iye wakatendeuka akati kuna Petro: Ibva shure kwangu, Satani! Uri chigumbuso kwandiri; nokuti haurangariri zvinhu zvaMwari, asi zvinhu zvevanhu.  "
                            },
                            {
                                "text": "  Zvino Jesu akati kuvadzidzi vake: Kana ani nani achida kuuya shure kwangu, ngaazvirambe, atakure muchinjikwa wake, anditevere. "
                            },
                            {
                                "text": "Nokuti ani nani anoda kuponesa upenyu hwake acharasikirwa nahwo; asi ani nani anorasikirwa neupenyu hwake nekuda kwangu achahuwana. "
                            },
                            {
                                "text": "Nokuti munhu anobatsirwei kana akawana nyika yese, akarasikirwa nemweya wake? Kana munhu achapei chive muripo wemweya wake? "
                            },
                            {
                                "text": "Nokuti Mwanakomana wemunhu achauya mukubwinya kwaBaba vake nevatumwa vake, ipapo achapa mubairo umwe neumwe zvichienderana nebasa rake. "
                            },
                            {
                                "text": "Zvirokwazvo ndinoti kwamuri: Vamwe varipo kune vamire pano, vasingatongoraviri rufu kusvikira vaona Mwanakomana wemunhu achiuya muushe hwake.  "
                            }
                        ]
                    },
                    {
                        "verses": [
                            {
                                "text": "Zvino shure kwemazuva matanhatu Jesu wakatora Petro naJakobho naJohwani munin'ina wake, akavakwidza mugomo refu vari vega. "
                            },
                            {
                                "text": "Zvino akashandurwa chimiro pamberi pavo, uye chiso chake chikapenya sezuva, nenguvo dzake dzikachena sechiedza. "
                            },
                            {
                                "text": "Zvino tarira, kwakaonekwa kwavari Mozisi naEria vachitaura naye. "
                            },
                            {
                                "text": "Zvino Petro akapindura akati kuna Jesu: Ishe, zvakatinakira kuva pano; kana muchida, ngatiite pano matumba matatu, rimwe renyu, nerimwe raMozisi, nerimwe raEria. "
                            },
                            {
                                "text": "Wakati achataura, tarira, gore rinopenya rakavadzikatira; uye tarira, inzwi rikabva mugore, richiti: Uyu Mwanakomana wangu anodikanwa, wandinofara maari kwazvo; inzwai iye. "
                            },
                            {
                                "text": "Vadzidzi vakati vachizvinzwa, vakawa nechiso chavo, vakatya zvikuru. "
                            },
                            {
                                "text": "Asi Jesu akaswedera akavabata, akati: Simukai, musatya. "
                            },
                            {
                                "text": "Vakati vachisimudza meso avo, havana kuona munhu, kunze kwaJesu chete. "
                            },
                            {
                                "text": "Zvino vakati vachiburuka mugomo, Jesu akavaraira, achiti: Musaudza munhu chiratidzo ichi, kusvikira Mwanakomana wemunhu amuka kubva kuvakafa. "
                            },
                            {
                                "text": "Vadzidzi vake vakamubvunza vachiti: Vanyori vanogotaurirei vachiti Eria anofanira kutanga kuuya? "
                            },
                            {
                                "text": "Jesu akapindura akati kwavari: Eria achatanga kusvika zvirokwazvo, achavandudza zvinhu zvese. "
                            },
                            {
                                "text": "Asi ndinotaura kwamuri kuti Eria wakatosvika, asi havana kumuziva, asi vakamuitira zvese zvavakada; saizvozvowo Mwanakomana wemunhu achatambura navo. "
                            },
                            {
                                "text": "Zvino vadzidzi vakanzwisisa kuti wakataura kwavari zvaJohwani Mubhabhatidzi.  "
                            },
                            {
                                "text": "  Vakati vasvika kuchaunga, kwakauya kwaari munhu, akamufugamira, achiti: "
                            },
                            {
                                "text": "Ishe, donzwirai mwanakomana wangu tsitsi, nokuti ane zvipusha, anotambudzika kwazvo; nokuti kazhinji anowira mumoto, kazhinji mumvura. "
                            },
                            {
                                "text": "Uye ndakamuuisa kuvadzidzi venyu, asi havana kugona kumuporesa. "
                            },
                            {
                                "text": "Jesu akapindura akati: Haiwa zera risina rutendo nerakakombama, ndichava nemwi kusvikira rinhi? Ndichakuitirai moyo murefu kusvikira rinhi? Muuisei pano pandiri. "
                            },
                            {
                                "text": "Zvino Jesu akaritsiura, dhimoni rikabuda kwaari, mwana akaporeswa kubva panguva iyo. "
                            },
                            {
                                "text": "Zvino vadzidzi vakauya kuna Jesu vari vega, vakati: Isu takange tisingagoni nei kuribudisa? "
                            },
                            {
                                "text": "Jesu akati kwavari: Nemhaka yekusatenda kwenyu. Nokuti zvirokwazvo ndinoti kwamuri: Kana mune rutendo rwakaita setsanga yemasitadha, mungati kugomo iri: Ibva pano, enda koko; uye richabva; uye hakuna chinhu chingakukonai. "
                            },
                            {
                                "text": "Asi zera iri haribudi kunze chete nekunyengetera nekutsanya.  "
                            },
                            {
                                "text": "  Zvino vachakagara muGarirea, Jesu wakati kwavari: Mwanakomana wemunhu obva okumikidzwa mumaoko evanhu, "
                            },
                            {
                                "text": "uye vachamuuraya, asi nezuva retatu achamutswa. Uye vakashurukirwa zvikuru.  "
                            },
                            {
                                "text": "  Zvino vakati vachisvika Kapenaume, vaigamuchira mutero vakauya kuna Petro, vakati: Mudzidzisi wenyu haateri here? "
                            },
                            {
                                "text": "Akati: Hongu. Zvino wakati achipinda mumba, Jesu akamutangira achiti: Unofungei Simoni? Madzimambo enyika anotora muripo kana mutero kuna vana ani? Kuvanakomana vavo kana kuvatorwa? "
                            },
                            {
                                "text": "Petro akati kwaari: Kuvatorwa. Jesu akati kwaari: Saka vanakomana vakasununguka. "
                            },
                            {
                                "text": "Asi kuti tirege kuvagumbusa, enda kugungwa ukande chiredzo; ubate hove inotanga kubuda; kana washamisa muromo wayo, uchawana mari; uitore uvape, ive yangu neyako.   "
                            }
                        ]
                    },
                    {
                        "verses": [
                            {
                                "text": "Nenguva iyo vadzidzi vakauya kuna Jesu vachiti: Ko ndiani mukurusa paushe hwekumatenga? "
                            },
                            {
                                "text": "Jesu akadanira kwaari mucheche akamumisa pakati pavo. "
                            },
                            {
                                "text": "Akati: Zvirokwazvo ndinoti kwamuri: Kana musingashandurwi mukava sevacheche, hamungatongopindi muushe hwekumatenga. "
                            },
                            {
                                "text": "Naizvozvo ani nani anozvininipisa semucheche uyu ndiye mukurusa muushe hwekumatenga. "
                            },
                            {
                                "text": "Zvino ani nani anogamuchira mucheche umwe wakadai muzita rangu anogamuchira ini. "
                            },
                            {
                                "text": "Asi ani nani anogumbusa umwe wevacheche ava vanotenda kwandiri, zvaiva nani kwaari kuti guyo guru risungirirwe kupoteredza pamutsipa wake, anyudzwe mukudzika kwegungwa. "
                            },
                            {
                                "text": "Ine nhamo nyika nemhaka yezvigumbuso! Nokuti kunodikanwa kuti zvigumbuso zviuye; asi une nhamo munhu uyo chigumbuso wachinouya naye! "
                            },
                            {
                                "text": "Zvino kana ruoko rwako kana rutsoka rwako zvichikugumbusa, uzvigure urase kubva kwauri; zviri nani kwauri kuti upinde muupenyu uri mhetamakumbo kana uri chirema pakuti une maoko maviri kana tsoka mbiri ukandirwe mumoto wekusingaperi. "
                            },
                            {
                                "text": "Kana ziso rako richikugumbusa, uridzure urase kubva kwauri; zviri nani kwauri kuti upinde muupenyu une ziso rimwe pakuti une meso maviri ukandirwe mugehena remoto. "
                            },
                            {
                                "text": "Chenjerai musazvidza umwe wevadiki ava, nokuti ndinoti kwamuri: Kumatenga vatumwa vavo vanogaroona chiso chaBaba vangu vari kumatenga. "
                            },
                            {
                                "text": "Nokuti Mwanakomana wemunhu wakauya kuzoponesa chakange chakarasika.  "
                            },
                            {
                                "text": "  Munofunga sei? Kana umwe munhu ane makwai zana, rimwe rawo rikarasika, haangasii here makumi mapfumbamwe nemapfumbamwe, akaenda kumakomo kunotsvaka rakarasika? "
                            },
                            {
                                "text": "Kana zvikaitika kuti ariwana, zvirokwazvo ndinoti kwamuri: Anorifarira kupfuura makumi mapfumbamwe nemapfumbamwe asina kurasika. "
                            },
                            {
                                "text": "Saizvozvo hakusi kuda kwaBaba venyu vari kumatenga, kuti umwe wevadiki ava aparare.  "
                            },
                            {
                                "text": "  Asi kana umwe wako akutadzira, enda umudzore pakati pako naye mega; kana akakunzwa, wawana umwe wako. "
                            },
                            {
                                "text": "Asi kana asinganzwi, tora umwe kana vamwe vaviri newe, kuti nemuromo wezvapupu zviviri kana zvitatu shoko rese risimbiswe. "
                            },
                            {
                                "text": "Kana asina hanya nekuvanzwa, uudze kereke; asi kana asina hanya nekunzwa kerekewo, ngaave kwauri semuhedheni nemuteresi. "
                            },
                            {
                                "text": "Zvirokwazvo ndinoti kwamuri: Chipi nechipi chamuchasunga panyika, chichasungwa kudenga; uye chipi nechipi chamunosunungura panyika, chichasunungurwa kudenga.  "
                            },
                            {
                                "text": "  Zvekare ndinoti kwamuri: Kana vaviri venyu vakatenderana panyika pamusoro pechinhu chipi nechipi chavanokumbira, chichaitwa kwavari naBaba vangu vari kumatenga. "
                            },
                            {
                                "text": "Nokuti apo vaviri kana vatatu vakaungana muzita rangu, ipapo ndiripo pakati pavo.  "
                            },
                            {
                                "text": "  Zvino Petro wakauya kwaari akati: Ishe, umwe wangu uchanditadzira kangani, ndichimukanganwira? Kusvikira kanomwe here? "
                            },
                            {
                                "text": "Jesu akati kwaari: Handiti kwauri: Kusvikira kanomwe; asi: Kusvikira makumi manomwe akapamhidzirwa kanomwe. "
                            },
                            {
                                "text": "Naizvozvo ushe hwekumatenga hunofananidzwa neumwe mambo, wakange achida kugadzirisa zvemari nevaranda vake. "
                            },
                            {
                                "text": "Zvino wakati achitanga kugadzirisa zvemari, umwe akauyiswa kwaari wakange ane chikwereti chematarenda* gumi rezvuru. "
                            },
                            {
                                "text": "Asi zvaakange asina chaangaripa nacho, ishe wake akaraira kuti atengeswe pamwe nemukadzi wake nevana, nezvese zvaakange anazvo, kuti muripo uitwe. "
                            },
                            {
                                "text": "Naizvozvo muranda wakawira pasi, akamunamata, achiti: Ishe, ivai nemoyo murefu neni, ndichakuripirai zvese. "
                            },
                            {
                                "text": "Zvino ishe wemuranda uyo akamunzwira tsitsi, akamusunungura, akamukanganwira chikwereti. "
                            },
                            {
                                "text": "Asi muranda uyo wakati achibuda, akawana umwe wevaranda vaibata pamwe naye, wakange ane ngava kwaari remadhenario* zana; akamubata, akamudzipa, akati: Ndiripe zvaunofanira. "
                            },
                            {
                                "text": "Zvino muranda waibata pamwe naye akawira pasi patsoka dzake akamugombetedza achiti: Uve nemoyo murefu neni, ndichakuripira zvese. "
                            },
                            {
                                "text": "Asi iye haana kuda, asi wakaenda, akamukanda mutirongo, kusvikira aripa chikwereti. "
                            },
                            {
                                "text": "Zvino varanda vaibata pamwe naye vakati vachiona zvakange zvaitika, vakashungurudzika kwazvo, vakaenda vakaudza ishe wavo zvese zvakaitika. "
                            },
                            {
                                "text": "Zvino ishe wake wakati amudanira kwaari akati kwaari: Iwe muranda wakaipa, ndakakukanganwira chikwereti icho chose, nokuti wakandigombetedza. "
                            },
                            {
                                "text": "Ko newe hausaifanira kunzwira tsitsi here umwe muranda unobata pamwe newe, seniwo ndakakunzwira tsitsi? "
                            },
                            {
                                "text": "Zvino ishe wake akatsamwa, akamukumikidza kuvarwadzisi, kusvikira aripa zvese zvakafanira kwaari. "
                            },
                            {
                                "text": "Saizvozvo Baba vangu vari kudenga vachakuitiraiwo, kana musingakanganwiri umwe neumwe umwe wake zvitadzo zvavo nemoyo yenyu yese.   "
                            }
                        ]
                    },
                    {
                        "verses": [
                            {
                                "text": "Zvino zvakaitika apo Jesu apedza mashoko awa, akabva kuGarirea, akasvika kumiganhu yeJudhiya mhiri kweJoridhani. "
                            },
                            {
                                "text": "Zvaunga zvikuru zvikamutevera, akazviporesapo. "
                            },
                            {
                                "text": "VaFarisi vakauyawo kwaari, vachimuidza vachiti kwaari: Zvinotenderwa here kumunhu kuramba mukadzi wake nemhaka ipi neipi? "
                            },
                            {
                                "text": "Akapindura, akati kwavari: Hamuna kurava here, kuti iye wakavaita kubva pakutanga wakavaita murume nemukadzi? "
                            },
                            {
                                "text": "Akati: Nekuda kwaizvozvi munhu achasiya baba namai, uye achanamatira kumukadzi wake; avo vaviri vachava nyama imwe. "
                            },
                            {
                                "text": "Naizvozvo havachisiri vaviri, asi nyama imwe. Naizvozvo izvo Mwari zvaakabatanidza munhu ngaarege kuparadzanisa. "
                            },
                            {
                                "text": "Vakati kwaari: Mozisi wakagorairei kupa rugwaro rwekurambana, nekumuramba? "
                            },
                            {
                                "text": "Akati kwavari: Nekuda kweukukutu hwemoyo yenyu Mozisi wakakutenderai kuramba vakadzi venyu; asi kubva pakutanga zvakange zvisina kudaro. "
                            },
                            {
                                "text": "Asi ndinoti kwamuri: Ani nani anoramba mukadzi wake, kunze kwemhaka yeupombwe, akawana umwe, anopomba; neanowana wakarambwa anopomba. "
                            },
                            {
                                "text": "Vadzidzi vake vakati kwaari: Kana nyaya yemunhu nemukadzi yakadaro, hazvibatsiri kuwana. "
                            },
                            {
                                "text": "Asi akati kwavari: Vese havagamuchiri shoko iri, kunze kwevakaripiwa. "
                            },
                            {
                                "text": "Nokuti kune vatenwa, vakaberekwa vakadaro kubva mudumbu ramai; uye kune vatenwa, vakaitwa vatenwa nevanhu; uye kune vatenwa vakazviita vatenwa nekuda kweushe hwekumatenga. Anogona kugamuchira izvi, ngaagamuchire.  "
                            },
                            {
                                "text": "  Zvino kwakauyiswa kwaari vana vadiki, kuti aise maoko pamusoro pavo, anyengetere; asi vadzidzi vakavatsiura. "
                            },
                            {
                                "text": "Asi Jesu wakati: Tenderai vana vadiki, musavadzivisa kuuya kwandiri; nokuti ushe hwekumatenga ndehwevakadai. "
                            },
                            {
                                "text": "Akaisa maoko pamusoro pavo, akabvapo.  "
                            },
                            {
                                "text": "  Zvino tarira, kwakaswedera umwe akati kwaari: Mudzidzisi wakanaka, ndingaita chinhu chakanaka chipi kuti ndive neupenyu husingaperi? "
                            },
                            {
                                "text": "Akati kwaari: Unondiidzirei wakanaka? Hakuna wakanaka, kunze kweumwe, ndiye Mwari. Asi kana uchida kupinda muupenyu, chengeta mirairo. "
                            },
                            {
                                "text": "Akati kwaari: Ipi? Jesu ndokuti: Usauraya, usapomba, usaba, usapupura nhema, "
                            },
                            {
                                "text": "kudza baba vako namai, uye, ude umwe wako sezvaunozvida iwe. "
                            },
                            {
                                "text": "Jaya rikati kwaari: Izvozvi zvese ndakazvichengeta kubva paudiki hwangu; ndichiri kushaiwei? "
                            },
                            {
                                "text": "Jesu akati kwariri: Kana uchida kuva wakaperera, enda utengese zvaunazvo upe varombo, uye uchava nefuma kudenga; ugouya pano unditevere. "
                            },
                            {
                                "text": "Asi jaya rakati ranzwa shoko iro rikaenda richishungurudzika; nokuti rakange rine nhumbi zhinji. "
                            },
                            {
                                "text": "Jesu akati kuvadzidzi vake: Zvirokwazvo ndinoti kwamuri: Mufumi ucharemerwa kupinda muushe hwekumatenga. "
                            },
                            {
                                "text": "Ndinotizve kwamuri: Zvakarerukira kamera kudarika nemuburi retsono, kumufumi kupinda muushe hwaMwari. "
                            },
                            {
                                "text": "Vadzidzi vake vakati vazvinzwa, vakashamisika kwazvo, vachiti: Saka ndiani angagona kuponeswa? "
                            },
                            {
                                "text": "Asi Jesu wakatarira akati kwavari: Kuvanhu izvi hazvibviri, asi kuna Mwari zvese zvinobvira. "
                            },
                            {
                                "text": "Ipapo Petro akapindura, akati kwaari: Tarirai, isu takasiya zvese, tikakuteverai; zvino tichava nei? "
                            },
                            {
                                "text": "Jesu akati kwavari: Zvirokwazvo ndinoti kwamuri: Imwi makanditevera, pakuberekwa kutsva kana Mwanakomana wemunhu agara pachigaro cheushe chekubwinya kwake, imwiwo muchagara pazvigaro zveushe gumi nezviviri, muchitonga marudzi gumi nemaviri aIsraeri. "
                            },
                            {
                                "text": "Uye umwe neumwe wakasiya dzimba, kana vanin'ina nemadzikoma, kana hanzvadzi, kana baba, kana mai, kana mukadzi, kana vana, kana minda, nekuda kwezita rangu, uchagamuchira zvine zana, akagara nhaka yeupenyu husingaperi. "
                            },
                            {
                                "text": "Asi vazhinji vekutanga vachava vekupedzisira, nevekupedzisira vekutanga.  "
                            }
                        ]
                    },
                    {
                        "verses": [
                            {
                                "text": "Nokuti ushe hwekumatenga hwakafanana nemunhu, mwene weimba, wakabuda mangwanani-ngwanani kunopinza basa vashandi mumunda wake wemizambiringa. "
                            },
                            {
                                "text": "Wakati atenderana nevabati padhenario* pazuva, akavatuma kumunda wake wemizambiringa. "
                            },
                            {
                                "text": "Akabuda neawa rinenge rechitatu, akaona vamwe vamire pamusika, vasina chekuita; "
                            },
                            {
                                "text": "akati kwavari: Endai imwiwo mumunda wemizambiringa, ndigokupai chero zvakafanira. Vakaendawo. "
                            },
                            {
                                "text": "Akabudazve neawa rinenge rechitanhatu nerepfumbamwe, akaita saizvozvo. "
                            },
                            {
                                "text": "Zvino neawa rinenge regumi nerimwe wakabuda, akawana vamwe vamire vasina chekuita, akati kwavari: Makamirirei pano zuva rese musina chekuita? "
                            },
                            {
                                "text": "Vakati kwaari: Nokuti hapana munhu wakatipinza basa. Akati kwavari: Endai nemwiwo mumunda wemizambiringa, muchagamuchira chero zvakafanira. "
                            },
                            {
                                "text": "Kuzoti ava madekwani, mwene wemunda wemizambiringa wakati kumutariri wake: Dana vabati, uvape mubairo, uchitanga kune vekupedzisira, kusvikira kune vekutanga. "
                            },
                            {
                                "text": "Zvino vakati vachiuya veawa rinenge regumi nerimwe, vakagamuchira umwe neumwe dhenario. "
                            },
                            {
                                "text": "Asi vekutanga vakati vachiuya, vakafunga kuti vachagamuchira zvakapfuura; asi ivowo vakagamuchira umwe neumwe dhenario. "
                            },
                            {
                                "text": "Vakati vagamuchira vakagunun'unira mwene weimba, "
                            },
                            {
                                "text": "vachiti: Ava vekupedzisira vakabata awa rimwe chete, asi mavaenzanisa nesu takatakura mutoro wezuva nekupisa. "
                            },
                            {
                                "text": "Asi wakapindura akati kune umwe wavo: Shamwari, handikuitiri zvisakarurama; hauna kutenderana here neni padhenario? "
                            },
                            {
                                "text": "Tora zvako uende; ndinoda kupa kune uyu wekupedzisira sewewo. "
                            },
                            {
                                "text": "Ko handitenderwi kuita zvandinoda nezvangu here? Ziso rako rakaipa, nokuti ini ndakanaka here? "
                            },
                            {
                                "text": "Saizvozvo vekupedzisira vachava vekutanga, nevekutanga vekupedzisira; nokuti vazhinji vakadanwa, asi vashoma vachasarudzwa.  "
                            },
                            {
                                "text": "  Jesu wakati achikwira kuJerusarema akatora vadzidzi gumi nevaviri vari vega munzira, akati kwavari: "
                            },
                            {
                                "text": "Tarira, tinokwira kuJerusarema, zvino Mwanakomana wemunhu achakumikidzwa kuvapristi vakuru nevanyori, vachamutongera rufu. "
                            },
                            {
                                "text": "Vachamukumikidza kuvahedheni, kuti vasveveredze, varove netyava, nekuroverera pamuchinjikwa; asi nezuva retatu achamuka.  "
                            },
                            {
                                "text": "  Zvino kwakauya kwaari mai vevanakomana vaZebhedhi nevanakomana vavo, vakanamata vachikumbira chimwe chinhu kwaari. "
                            },
                            {
                                "text": "Akati kwavari: Munodei? Vakati kwaari: Taurai kuti vanakomana vangu ava vaviri vagare, umwe kuruoko rwenyu rwerudyi, umwe kuruboshwe, muushe hwenyu. "
                            },
                            {
                                "text": "Asi Jesu akapindura, akati: Hamuzivi chamunokumbira. Mungagona kunwa mukombe wandava kuzonwa ini here, uye kubhabhatidzwa nerubhabhatidzo rwandinobhabhatidzwa narwo ini? Vakati kwaari: Tinogona. "
                            },
                            {
                                "text": "Akati kwavari: Muchanwa zvirokwazvo mukombe wangu, nekubhabhatidzwa nerubhabhatidzo rwandinobhabhatidzwa narwo ini; asi kugara kuruoko rwangu rwerudyi, nekuruboshwe rwangu, hazvisi zvangu kuti ndipe, asi ndezvevakazvigadzirirwa naBaba vangu. "
                            },
                            {
                                "text": "Vanegumi vakati vanzwa, vakatsamwira avo mukoma nemunin'ina vaviri. "
                            },
                            {
                                "text": "Asi Jesu akavadanira kwaari, akati: Munoziva kuti vatungamiriri vevahedheni vanovatsikirira, nevakuru vanoratidza simba pamusoro pavo. "
                            },
                            {
                                "text": "Asi hazvingazodaro pakati penyu; asi ani nani anoda kuva mukuru pakati penyu, ngaave mushandiri wenyu. "
                            },
                            {
                                "text": "Zvino ani nani anoda kuva wekutanga pakati penyu, ngaave muranda wenyu. "
                            },
                            {
                                "text": "SeMwanakomana wemunhu haana kuuya kuzoshandirwa, asi kuzoshandira, nekupa upenyu hwake huve rudzikunuro rwevazhinji.  "
                            },
                            {
                                "text": "  Vakati vachibuda kubva Jeriko, chaunga chikuru chikamutevera. "
                            },
                            {
                                "text": "Zvino tarira, mapofu maviri agere parutivi rwenzira, akati achinzwa kuti Jesu wopfuura, akadanidzira, achiti: Tinzwirei tsitsi, Ishe, Mwanakomana waDhavhidhi! "
                            },
                            {
                                "text": "Chaunga chikaatsiura kuti anyarare; asi akanyanya kudanidzira, achiti: Tinzwirei tsitsi, Ishe, Mwanakomana waDhavhidhi! "
                            },
                            {
                                "text": "Jesu ndokumira, akaadana, akati: Munoda kuti ndikuitirei? "
                            },
                            {
                                "text": "Akati kwaari: Ishe, kuti meso edu asvinudzwe. "
                            },
                            {
                                "text": "Jesu akanzwa tsitsi, akabata meso awo; pakarepo meso awo akaonazve, akamutevera.  "
                            }
                        ]
                    },
                    {
                        "verses": [
                            {
                                "text": "Vakati vachiswedera kuJerusarema, vasvika kuBhetifage pagomo reMiorivhi, ipapo Jesu akatuma vadzidzi vaviri, "
                            },
                            {
                                "text": "achiti kwavari: Endai kumusha wakatarisana nemwi, pakarepo muchawana mbongoro yakasungirwa, nedhongwana rinayo; sunungurai, muuyise kwandiri. "
                            },
                            {
                                "text": "Kana ani nani achitaura chinhu kwamuri, muchati: Ishe anozvida; pakarepo achazvitumira. "
                            },
                            {
                                "text": "Izvozvi zvese zvakaitika, kuti zvizadziswe zvakataurwa nemuporofita, achiti: "
                            },
                            {
                                "text": "Udzai mukunda weZiyoni: Tarira Mambo wako anouya kwauri, ari munyoro, akatasva mbongoro, nedhongwana, mwana wechipfuwo chemutoro. "
                            },
                            {
                                "text": "Vadzidzi vakaenda, vakaita Jesu sezvaakavaraira, "
                            },
                            {
                                "text": "vakauisa mbongoro nedhongwana, vakaisa nguvo dzavo pamusoro pazvo; vakamugadza pamusoro pazvo. "
                            },
                            {
                                "text": "Chaunga chikuru kwazvo chikawarira nguvo dzacho munzira; vamwe vakatema matavi pamiti vakawarira munzira. "
                            },
                            {
                                "text": "Zvaunga zvakange zvakamutungamirira nevakange vachitevera vakadanidzira, vachiti: Hosana* kuMwanakomana waDavhidhi! Wakaropafadzwa iye anouya muzita raIshe! Hosana kumusoro-soro! "
                            },
                            {
                                "text": "Wakati apinda muJerusarema, guta rese rikazungunuswa, richiti: Ndiani uyu? "
                            },
                            {
                                "text": "Zvaunga zvikati: Uyu ndiJesu muporofita weNazareta reGarirea.  "
                            },
                            {
                                "text": "  Zvino Jesu wakapinda mutembere yaMwari, akadzingira vese vaitengesa nevaitenga mutembere, akapidigura matafura evaitsinhanha mari, nezvigaro zvevaitengesa njiva. "
                            },
                            {
                                "text": "Akati kwavari: Kwakanyorwa kuchinzi: Imba yangu ichanzi imba yemunyengetero; asi imwi munoiita bako remakororo. "
                            },
                            {
                                "text": "Zvino kwakauya kwaari mapofu nevaikamhina mutembere; akavaporesa. "
                            },
                            {
                                "text": "Asi vapristi vakuru nevanyori vakati vachiona zvinhu zvinoshamisa zvaakange achiita, nevana vachidanidzira mutembere vachiti: Hosana kuMwanakomana waDhavhidhi! vakatsamwa, "
                            },
                            {
                                "text": "vakati kwaari: Unonzwa zvavanotaura ivava here? Jesu akati kwavari: Hongu, hamuna kutongoverenga here, kuti: Mumuromo mavacheche nevanoyamwa makapedzeredza rumbidzo? "
                            },
                            {
                                "text": "Akavasiya, akabuda panze peguta, achienda Bhetaniya, ndokurarapo.  "
                            },
                            {
                                "text": "  Kuzoti mangwanani-ngwanani wakati achidzokera kuguta, akanzwa nzara. "
                            },
                            {
                                "text": "Zvino wakati achiona umwe muonde panzira, akaenda kwauri, akasawana chinhu kwauri, asi mashizha chete; akati kwauri: Ngakurege kuva nezvibereko kwauri kusvikira narinhi. Pakarepo muonde ukasvava. "
                            },
                            {
                                "text": "Vadzidzi vakati vachiona, vakashamisika, vachiti: Muonde wasvava pakarepo sei? "
                            },
                            {
                                "text": "Jesu akapindura akati kwavari: Zvirokwazvo ndinoti kwamuri: Dai maiva nerutendo, musiri vasina chokwadi, hamungaiti izvi kumuonde chete, asi kunyange kana mukati kugomo iri: Simudzwa ukandirwe mugungwa; zvichaitwa. "
                            },
                            {
                                "text": "Nezvese zvipi nezvipi zvamunokumbira mumunyengetero, kana muchitenda, muchazvigamuchira.  "
                            },
                            {
                                "text": "  Wakati apinda mutembere, vapristi vakuru nevakuru vevanhu vakauya kwaari achidzidzisa, vakati: Munoita zvinhu izvozvi nesimba ripi? Ndiani akakupai simba iri? "
                            },
                            {
                                "text": "Jesu akapindura akati kwavari: Neni ndichakubvunzai shoko rimwe; kana mukandiudza iro, neni ndichakuudzai kuti ndinoita izvi nesimba ripi. "
                            },
                            {
                                "text": "Rubhabhatidzo rwaJohwani rwakabvepi? Kudenga here kana kuvanhu? Zvino vakataurirana pakati pavo vachiti: Kana tikati: Kudenga; uchati kwatiri: Saka sei musina kumutenda? "
                            },
                            {
                                "text": "Asi kana tikati: Kuvanhu; tinotya chaunga; nokuti vese vakatora Johwani semuporofita. "
                            },
                            {
                                "text": "Vakapindura Jesu vakati: Hatizivi. Iye ndokuti kwavari: Neni handingakuudziyi simba randinoita naro izvi.  "
                            },
                            {
                                "text": "  Zvino munofungei? Munhu waiva nevanakomana vaviri; akauya kune wekutanga, akati: Mwana, enda nhasi unobata mumunda wangu wemizambiringa. "
                            },
                            {
                                "text": "Iye akapindura akati: Handidi; asi pashure akatendeuka akaenda. "
                            },
                            {
                                "text": "Akaenda kune wechipiri akataura saizvozvo. Iye akapindura akati: Ndinoenda, ishe; akasaenda. "
                            },
                            {
                                "text": "Ndeupi pavaviri akaita kuda kwababa? Vakati kwaari: Wekutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muushe hwaMwari. "
                            },
                            {
                                "text": "Nokuti Johwani akauya kwamuri nenzira yekururama, mukasamutenda; asi vateresi nezvifeve vakamutenda, asi imwi makati muchiona, hamuna kutendeuka shure kwaizvozvi kuti mumutende.  "
                            },
                            {
                                "text": "  Inzwai umwe mufananidzo. Kwaiva neumwe munhu, mwene weimba, wakasima munda wemizambiringa, akaisa ruzhowa rwakaukomberedza, akachera pekusvinira waini mauri, akavaka shongwe, akauhaisa* kuvarimi, akaenda kunze kwenyika. "
                            },
                            {
                                "text": "Kuzoti nguva yezvibereko yaswedera, akatuma varanda vake kuvarimi kuti vagamuchire zvibereko zvake. "
                            },
                            {
                                "text": "Asi varimi vakabata varanda vake, umwe vakarova, umwe vakauraya, umwe vakataka nemabwe. "
                            },
                            {
                                "text": "Akatumazve vamwe varanda vazhinji kune vekutanga; vakavaitira saizvozvo. "
                            },
                            {
                                "text": "Asi pakupedzisira akatuma mwanakomana wake kwavari, achiti: Vacharemekedza mwanakomana wangu. "
                            },
                            {
                                "text": "Asi varimi vakati vachiona mwanakomana, vakataurirana, vachiti: Uyu ndiye mugari wenhaka; uyai, ngatimuurayeyi tibate nhaka yake. "
                            },
                            {
                                "text": "Zvino vakamubata vakaposhera panze kunze kwemunda wemizambiringa vakamuuraya. "
                            },
                            {
                                "text": "Naizvozvo kana mwene wemunda wemizambiringa achisvika, uchaitei kuvarimi avo? "
                            },
                            {
                                "text": "Vakati kwaari: Achaparadza zvakaipa ava vakaipa, akahaisa vamwe varimi munda wemizambiringa, vachamupa zvibereko nenguva dzazvo. "
                            },
                            {
                                "text": "Jesu akati kwavari: Hamuna kutongoverenga here pamagwaro panoti: Ibwe vavaki ravakaramba, ndiro rakava musoro wekona; kubva kuna Ishe izvi zvaitika zvinoshamisa pameso edu? "
                            },
                            {
                                "text": "Naizvozvo ndinoti kwamuri: Ushe hwaMwari huchatorwa kubva kwamuri, hukapiwa kurudzi rwunobereka zvibereko zvahwo. "
                            },
                            {
                                "text": "Uye anowira pamusoro pebwe iri, achavhunikanya; asi pane upi neupi warinowira richamukuya. "
                            },
                            {
                                "text": "Vapristi vakuru neVaFarisi vakati vachinzwa mifananidzo yake, vakaziva kuti anotaura nezvavo. "
                            },
                            {
                                "text": "Zvino vakati vachitsvaka kumubata vakatya zvaunga nokuti vaimutora semuporofita.  "
                            }
                        ]
                    },
                    {
                        "verses": [
                            {
                                "text": "Zvino Jesu wakapindura akataurazve kwavari nemifananidzo, achiti: "
                            },
                            {
                                "text": "Ushe hwekumatenga hwakafananidzwa neumwe mambo, wakaitira mwanakomana wake mutambo wemuchato; "
                            },
                            {
                                "text": "akatuma varanda vake kunodana vakange vakokwa kumuchato, asi havana kuda kuuya. "
                            },
                            {
                                "text": "Akatuma zvekare vamwe varanda, achiti: Udzai vakakokerwa muti: Tarirai, ndagadzira chisvusvuro changu, nzombe dzangu nezvakakora zvabaiwa, uye zvinhu zvese zvagadzirwa; uyai kumuchato. "
                            },
                            {
                                "text": "Asi havana kuzvikoshesa, vakaenda, umwe kumunda wake pachake, umwe kukutengeserana kwake; "
                            },
                            {
                                "text": "vakasara vavo vakabata varanda vake, vakavaitira zvakaipa, vakavauraya. "
                            },
                            {
                                "text": "Zvino mambo wakati azvinzwa, wakatsamwa, akatuma hondo dzake, akaparadza mhondi idzo, akapisa guta ravo. "
                            },
                            {
                                "text": "Zvino akati kuvaranda vake: Muchato wagadzirwa, asi vakange vakokwa vakange vasina kufanira. "
                            },
                            {
                                "text": "Naizvozvo, endai kumharadzano dzenzira, mukokere kumuchato vese vamunowana. "
                            },
                            {
                                "text": "Varanda avo vakabudira kunzira, vakaunganidza vese nekuwanda kwevavakawana, zvese vakaipa nevakanaka; imba yemuchato ikazara nevagere pakudya. "
                            },
                            {
                                "text": "Zvino mambo wakati achipinda kuzoona vagere pakudya, akaona ipapo munhu asina kupfeka chipfeko chemuchato; "
                            },
                            {
                                "text": "akati kwaari: Shamwari, wapinda sei pano usina chipfeko chemuchato? Akashaya remuromo. "
                            },
                            {
                                "text": "Zvino mambo akati kuvaranda: Musungei makumbo nemaoko, mumubvise, mukandire kurima rekunze kwekupedzisira; apo pachava nekuchema nekugeda-geda kwemeno. "
                            },
                            {
                                "text": "Nokuti vazhinji vakadanwa, asi vashoma vanosanangurwa.  "
                            },
                            {
                                "text": "  Zvino VaFarisi vakaenda vakanorangana kuti vangamuteya sei pakutaura. "
                            },
                            {
                                "text": "Vakatuma kwaari vadzidzi vavo vane VaHerodhe, vachiti: Mudzidzisi, tinoziva kuti ndimwi wechokwadi, uye munodzidzisa nzira yaMwari muchokwadi, musingarangariri zvemunhu, nokuti hamutariri chimiro chevanhu. "
                            },
                            {
                                "text": "Naizvozvo tiudzei: Munofungei? Zvinotenderwa kupa Kesari mutero here, kana kwete? "
                            },
                            {
                                "text": "Asi Jesu wakaziva kuipa kwavo, akati: Munondiidzirei, vanyepedzeri? "
                            },
                            {
                                "text": "Ndiratidzei mari yemutero. Vakamuvigira dhenario*. "
                            },
                            {
                                "text": "Zvino akati kwavari: Mufananidzo uyu nechinyorwa ndezvani? "
                            },
                            {
                                "text": "Vakati kwaari: ZvaKesari. Ipapo akati kwavari: Naizvozvo dzorerai kuna Kesari zvinhu zvaKesari, nekuna Mwari zvinhu zvaMwari. "
                            },
                            {
                                "text": "Vakati vanzwa vakashamisika, vakamusiya, vakaenda.  "
                            },
                            {
                                "text": "  Nezuva iro kwakauya kwaari VaSadhusi, avo vanoti hakuna kumuka, vakamubvunza, "
                            },
                            {
                                "text": "vachiti: Mudzidzisi, Mozisi wakati: Kana munhu akafa asina vana, munin'ina wake achawana mukadzi wake, agomutsira mukoma wake mbeu. "
                            },
                            {
                                "text": "Paiva pakati pedu nevanakomana vemunhu umwe vanomwe; wekutanga akawana mukadzi, akafa; uye asina mbeu, akasiya mukadzi wake kumunin'ina wake. "
                            },
                            {
                                "text": "Saizvozvowo wechipiri, newechitatu, kusvikira kune wechinomwe. "
                            },
                            {
                                "text": "Pakupedzisira kwevese mukadzi akafawo. "
                            },
                            {
                                "text": "Zvino pakumuka, achava mukadzi waani pavanomwe? Nokuti vese vakava naye. "
                            },
                            {
                                "text": "Jesu ndokupindura, akati kwavari: Munorasika, musingazivi magwaro, kana simba raMwari; "
                            },
                            {
                                "text": "nokuti pakumuka havawanani, havawaniswi; asi vakaita sevatumwa vaMwari kudenga. "
                            },
                            {
                                "text": "Asi maererano nekumuka kwevakafa, hamuna kuverenga here zvakataurwa kwamuri naMwari, achiti: "
                            },
                            {
                                "text": "Ini ndiri Mwari waAbhurahama, naMwari waIsaka, naMwari waJakobho? Mwari haasi Mwari wevakafa, asi wevapenyu. "
                            },
                            {
                                "text": "Zvino zvaunga zvichizvinzwa zvakashamisika nedzidziso yake.  "
                            },
                            {
                                "text": "  VaFarisi vakati vachinzwa kuti washaisa VaSadhusi remuromo, vakaungana pamwe. "
                            },
                            {
                                "text": "Zvino umwe wavo, nyanzvi yemutemo, wakamubvunza, achimuidza, ichiti: "
                            },
                            {
                                "text": "Mudzidzisi, ndeupi mutemo mukuru pamurairo? "
                            },
                            {
                                "text": "Jesu akati kwaari: Ida Ishe Mwari wako, nemoyo wako wese, uye nemweya wako wese, uye nemurangariro wako umwe neumwe. "
                            },
                            {
                                "text": "Ndiwo murairo wekutanga uye mukuru. "
                            },
                            {
                                "text": "Wechipiri unofanana nawo, ndiwoyu: Ida umwe wako sezvaunozvida iwe. "
                            },
                            {
                                "text": "Pamirairo iyi miviri, murairo wese nevaporofita zvakaremberedzwa.  "
                            },
                            {
                                "text": "  Zvino VaFarisi vachakaungana, Jesu akavabvunza, "
                            },
                            {
                                "text": "achiti: Munofungei pamusoro paKristu? Mwanakomana waani? Vakati kwaari: WaDhavhidhi. "
                            },
                            {
                                "text": "Akati kwavari: Ko Dhavhidhi wakagomutumidza sei muMweya kuti Ishe, achiti: "
                            },
                            {
                                "text": "Ishe wakati kuna Ishe wangu: Gara kurudyi rwangu, kusvikira ndaita vavengi vako chitsiko chetsoka dzako? "
                            },
                            {
                                "text": "Zvino kana Dhavhidhi achimuti Ishe, anova mwanakomana wake sei? "
                            },
                            {
                                "text": "Zvino hakuna akagona kumupindura shoko; uye kwakange kusina munhu kubva pazuva iro wakatsunga kumubvunzazve.   "
                            }
                        ]
                    },
                    {
                        "verses": [
                            {
                                "text": "Ipapo Jesu wakataura kuzvaunga nekuvadzidzi vake, "
                            },
                            {
                                "text": "achiti: Vanyori neVaFarisi vagere pachigaro chaMozisi; "
                            },
                            {
                                "text": "saka zvese chero zvipi zvavanokuudzai kuti muzvichengete, chengetai nekuita; asi musaita semabasa avo; nokuti vanotaura, asi havaiti. "
                            },
                            {
                                "text": "Nokuti vanosunga mitoro inorema uye inorwadza kutakura, vachiisa pamafudzi evanhu, asi havadi kuisudurusa nemunwe wavo. "
                            },
                            {
                                "text": "Asi mabasa avo ese vanoaita kuti vaonekwe nevanhu; nokuti vanofarisa mafirakitera* avo, vanorebesa mipendero yenguvo dzavo; "
                            },
                            {
                                "text": "vanoda chinzvimbo chakakwirira pazvirairo, nezvigaro zvemberi mumasinagoge, "
                            },
                            {
                                "text": "nekwaziso pamisika, nekunzi nevanhu: Rabhi*, Rabhi. "
                            },
                            {
                                "text": "Asi imwi musaidzwa Rabhi, nokuti umwe ndiye mudzidzisi wenyu, Kristu; imwi mese muri hama. "
                            },
                            {
                                "text": "Musaidza munhu panyika baba venyu; nokuti umwe ndiBaba venyu, ivo vari kumatenga. "
                            },
                            {
                                "text": "Musaidzwawo vadzidzisi; nokuti umwe ndiye Mudzidzisi wenyu, iye Kristu. "
                            },
                            {
                                "text": "Asi mukurusa pamuri achava muranda wenyu. "
                            },
                            {
                                "text": "Zvino ani nani anozvikwiridzira achaderedzwa; uye ani nani anozvideredza, achakwiridzirwa. "
                            },
                            {
                                "text": "Asi mune nhamo, vanyori neVaFarisi, vanyepedzeri! Nokuti munopfigira vanhu ushe hwekumatenga; nokuti imwi hamupindi, zvekare hamutenderi vanopinda kupinda. "
                            },
                            {
                                "text": "Mune nhamo, vanyori neVaFarisi, vanyepedzeri, nokuti munodya dzimba dzechirikadzi, uye muchiita mano-mano eminyengetero mirefu; naizvozvo muchagamuchira kutongwa nekupfuurisa. "
                            },
                            {
                                "text": "Mune nhamo, vanyori neVaFarisi, vanyepedzeri, nokuti munopoteredza gungwa nenyika kuzoita umwe atendeuke kuva muJudha; kana ava saizvozvo, munomuita mwanakomana wegehena kukunda imwi kaviri. "
                            },
                            {
                                "text": "Mune nhamo, vatungamiriri vakapofumara, munoti: Ani nani anopika netembere, hachisi chinhu, asi ani nani anopika negoridhe yetembere, ane ngava. "
                            },
                            {
                                "text": "Mapenzi nemapofu! Nokuti chikuru ndechipi: Goridhe, kana tembere inoita goridhe rive dzvene? "
                            },
                            {
                                "text": "Uye: Ani nani anopika nearitari, hachisi chinhu; asi ani nani anopika nechipo chiri pamusoro payo, ane ngava. "
                            },
                            {
                                "text": "Mapenzi nemapofu! Nokuti chikuru ndechipi: Chipo, kana aritari inoita chipo chive chitsvene? "
                            },
                            {
                                "text": "Naizvozvo anopika nearitari, anopika nayo nezvese zviri pamusoro payo. "
                            },
                            {
                                "text": "Neanopika netembere, anopika nayo, neanogara mairi. "
                            },
                            {
                                "text": "Neanopika nedenga, anopika nechigaro cheushe chaMwari, neanogara pamusoro pacho. "
                            },
                            {
                                "text": "Mune nhamo, vanyori neVaFarisi, vanyepedzeri, nokuti munopa chegumi cheminte* neadhiri* nekumini*, muchirega zvakakosha zvemurairo zvinoti: Mutongo netsitsi nekutendeka; izvi zvakafanira kuita nekusarega zvimwe. "
                            },
                            {
                                "text": "Vatungamiriri vakapofumara, munomimina runyunyu, muchimedza kamera. "
                            },
                            {
                                "text": "Mune nhamo, vanyori neVaFarisi, vanyepedzeri! Nokuti munonatsa kunze kwemukombe nekwendiro, asi mukati muzere neupambi nekusazvidzora. "
                            },
                            {
                                "text": "MuFarisi wakapofumara, tanga kunatsa mukati memukombe nendiro, kuti kunze kwazvo kugochenawo. "
                            },
                            {
                                "text": "Mune nhamo, vanyori neVaFarisi, vanyepedzeri! Nokuti makafanana nemarinda akadzudzurwa kuitwa machena, anoonekwa akanaka zvirokwazvo kunze, asi mukati muzere nemafupa evakafa netsvina yese. "
                            },
                            {
                                "text": "Saizvozvo nemwi munoonekwa kunze makarurama kuvanhu, asi mukati muzere neunyepedzeri neuipi. "
                            },
                            {
                                "text": "Mune nhamo, vanyori neVaFarisi, vanyepedzeri! Nokuti munovaka marinda evaporofita, nekushongedza makuva evakarurama, "
                            },
                            {
                                "text": "muchiti: Dai taiva pamazuva emadzibaba edu, tingadai tisina kugoverana navo paropa revaporofita. "
                            },
                            {
                                "text": "Saka munopupura nezvenyu kuti muri vanakomana vevakauraya vaporofita. "
                            },
                            {
                                "text": "Nemwi chizadzisai chiyero chemadzibaba enyu! "
                            },
                            {
                                "text": "Imwi nyoka, zvizvarwa zvezviva, muchatiza sei kutonga kwegehena? "
                            },
                            {
                                "text": "Naizvozvo, tarirai, ini ndinotumira kwamuri vaporofita nevakachenjera nevanyori; vamwe vavo vamuchauraya nekuvaroverera pamuchinjikwa; vamwe vavo vamucharova netyava mumasinagoge enyu, nekushusha muguta nemuguta. "
                            },
                            {
                                "text": "Kuti kuuye pamusoro penyu ropa rese rakarurama, rakateurirwa panyika, kubva paropa raAberi wakarurama, kusvikira paropa raZakaria, mwanakonana waBharakia, wamakauraya pakati petembere nearitari. "
                            },
                            {
                                "text": "Zvirokwazvo ndinoti kwamuri: Izvi zvese zvichauya pamusoro pezera iri.  "
                            },
                            {
                                "text": "  Jerusarema! Jerusarema! Iwe unouraya vaporofita, nekutaka nemabwe avo vanotumwa kwauri! Ndakange ndichida kazhinji sei kuunganidza vana vako, semhambo inounganidza hukwana dzayo muzasi memapapiro, asi hamuna kuda. "
                            },
                            {
                                "text": "Tarirai, imba yenyu yasiiwa kwamuri riri dongo. "
                            },
                            {
                                "text": "Nokuti ndinoti kwamuri: Hamuchatongondioni kubva zvino, kusvikira muchiti: Wakaropafadzwa anouya muzita raIshe.  "
                            }
                        ]
                    },
                    {
                        "verses": [
                            {
                                "text": "Zvino Jesu wakabuda akabva patembere; vadzidzi vake ndokuswedera kuzomuratidza zvivakwa zvetembere. "
                            },
                            {
                                "text": "Jesu akati kwavari: Hamuoni zvinhu izvi zvese here? Zvirokwazvo ndinoti kwamuri: Hakungatozongosiiwi pano ibwe pamusoro pebwe risingatongoputsirwi pasi.  "
                            },
                            {
                                "text": "  Kuzoti agere pagomo reMiorivhi, vadzidzi vakauya kwaari vari vega vachiti: Tiudzei, zvinhu izvi zvichava rinhi? Nechiratidzo chekuuya kwenyu nechokuguma kwenyika chichava chipi? "
                            },
                            {
                                "text": "Jesu akapindura akati kwavari: Chenjerai kuti kusava neanokutsausai; "
                            },
                            {
                                "text": "nokuti vazhinji vachauya muzita rangu, vachiti: Ndini Kristu; uye vachatsausa vazhinji. "
                            },
                            {
                                "text": "Zvino muchanzwa zvehondo nerunyerekupe rwehondo; chenjerai, musakanganiswa; nokuti zvese zvinofanira kuitika; asi kuguma kuchigere. "
                            },
                            {
                                "text": "Nokuti rudzi ruchamukira rudzi, neushe huchamukira ushe, uye kuchava nenzara nematenda nekudengenyeka kwenyika kunzvimbo dzakasiyana-siyana. "
                            },
                            {
                                "text": "Asi zvese izvi kutanga kwemarwadzo. "
                            },
                            {
                                "text": "Ipapo vachakukumikidzai mukutambudzika, uye vachakuurayai; uye muchavengwa nemarudzi ese nekuda kwezita rangu. "
                            },
                            {
                                "text": "Zvino ipapo vazhinji vachagumbuswa, uye vachatengesana, nekuvengana. "
                            },
                            {
                                "text": "Uye vaporofita vazhinji venhema vachamuka, vatsause vazhinji. "
                            },
                            {
                                "text": "Uye nekuda kwekuti uipi huchawanda, rudo rwevazhinji rwuchatonhora. "
                            },
                            {
                                "text": "Asi anotsungirira kusvikira pakuguma, ndiye achaponeswa. "
                            },
                            {
                                "text": "Uye evhangeri iyi yeushe ichaparidzwa munyika yese chive uchapupu kumarudzi ese; ipapo kuguma kuchasvika. "
                            },
                            {
                                "text": "Naizvozvo kana muchiona nyangadzi yekuparadza yakarehwa naDhanyeri muporofita, imire panzvimbo tsvene (anorava ngaanzwisise), "
                            },
                            {
                                "text": "zvino vari muJudhiya ngavatizire kumakomo; "
                            },
                            {
                                "text": "ari pamusoro pedenga reimba ngaarege kuburuka kuzotora chinhu kubva mumba make; "
                            },
                            {
                                "text": "neari kumunda ngaarege kudzokera shure kunotora nguvo dzake. "
                            },
                            {
                                "text": "Asi mune nhamo vane mimba nevanonwisa nemazuva iwayo! "
                            },
                            {
                                "text": "Asi nyengeterai kuti kutiza kwenyu kurege kuva muchando, kana nesabata. "
                            },
                            {
                                "text": "Nokuti ipapo kuchavapo kutambudzika kukuru, kusati kwakavapo kwakadaro kubva pakutanga kwenyika kusvikira zvino, uye kusingazovipozve. "
                            },
                            {
                                "text": "Dai mazuva ayo asaipfupiswa, hakuna nyama zvachose yaiponeswa; asi nekuda kwevasanangurwa mazuva ayo achapfupiswa. "
                            },
                            {
                                "text": "Zvino kana munhu akati kwamuri: Tarirai, Kristu pano, kana apo, musatenda. "
                            },
                            {
                                "text": "Nokuti kuchamuka vana kristu venhema nevaporofita venhema, vachaita zviratidzo zvikuru nezvishamiso, zvekuti kana zvichibvira, vatsause nevasanangurwa. "
                            },
                            {
                                "text": "Tarirai, ndagara ndakuudzai. "
                            },
                            {
                                "text": "Naizvozvo kana vakati kwamuri: Tarirai, ari murenje, musabuda; tarirai ari mudzimba dzemukati, musatenda. "
                            },
                            {
                                "text": "Nokuti semheni inobuda kumabvazuva ichipenya kusvikira kumavirira, kuchava saizvozvo nekuuya kweMwanakomana wemunhu. "
                            },
                            {
                                "text": "Nokuti pese-pese pane chitunha, ndipo pachaunganidzwa magora. "
                            },
                            {
                                "text": "Pakarepo shure kwekutambudzika kwemazuva ayo zuva richasvibiswa, nemwedzi hauzopi chiedza chawo, uye nyeredzi dzichawa kudenga, nemasimba ekumatenga achazungunuswa. "
                            },
                            {
                                "text": "Uye ipapo kuchaonekwa chiratidzo cheMwanakomana wemunhu kudenga; uye ipapo marudzi ese enyika achachema, uye achaona Mwanakomana wemunhu achiuya pamakore ekudenga nesimba nekubwinya kukuru. "
                            },
                            {
                                "text": "Uye achatuma vatumwa vake nekurira kukuru kwehwamanda, vachaunganidza vasanangurwa vake kubva kumhepo ina, kubva kumigumo yematenga kusvikira kumigumo yawo.  "
                            },
                            {
                                "text": "  Asi dzidzai mufananidzo kubva pamuonde: Kana davi rawo rava ikozvino nyoro, richitunga mashizha, munoziva kuti zhizha rava pedo. "
                            },
                            {
                                "text": "Saizvozvo nemwi, kana moona izvozvi zvese, zivai kuti zvava pedo pamikova. "
                            },
                            {
                                "text": "Zvirokwazvo ndinoti kwamuri: Zera iri haringatongopfuuri kusvikira izvozvi zvese zvaitika. "
                            },
                            {
                                "text": "Denga nenyika zvichapfuura, asi mashoko angu haangatongopfuuri. "
                            },
                            {
                                "text": "Asi zvezuva iro neawa hakuna anozviziva, kwete kunyange vatumwa vekumatenga, asi Baba vangu chete. "
                            },
                            {
                                "text": "Asi semazuva aNowa, kuchaita saizvozvowo kuuya kweMwanakomana wemunhu. "
                            },
                            {
                                "text": "Nokuti sepamazuva akatangira mafashame, vaidya nekunwa, vachiwana nekuwaniswa, kusvikira zuva Nowa raakapinda muareka, "
                            },
                            {
                                "text": "uye vakange vasingazivi, kusvikira kwasvika mafashame avabvisa vese, kuchaita saizvozvowo kuuya kweMwanakomana wemunhu. "
                            },
                            {
                                "text": "Ipapo vaviri vachava mumunda; umwe achatorwa, uye umwe achasiiwa. "
                            },
                            {
                                "text": "Vakadzi vaviri vachikuya paguyo; umwe achatorwa, neumwe achasiiwa. "
                            },
                            {
                                "text": "Rindai naizvozvo, nokuti hamuzivi nguva Ishe wenyu yaachauya. "
                            },
                            {
                                "text": "Asi zivai izvi, kuti dai mwene weimba aiziva kuti inguva yekurinda ipi ichasvika mbavha, angadai airinda, akasatendera imba yake kuti ipazwe. "
                            },
                            {
                                "text": "Naizvozvo imwiwo ivai makagadzirira; nokuti neawa ramusingafungiri, Mwanakomana wemunhu anouya. "
                            },
                            {
                                "text": "Ko ndiani muranda wakatendeka, wakangwara, ishe wake wakamugadza pamusoro pevaranda vake kuti avape kudya nenguva yakafanira? "
                            },
                            {
                                "text": "Wakaropafadzwa muranda uyo, unoti kana ishe wake achisvika anomuwana achiita saizvozvo. "
                            },
                            {
                                "text": "Zvirokwazvo ndinoti kwamuri: Achamugadza pamusoro pezvese zvaanazvo. "
                            },
                            {
                                "text": "Asi kana muranda uyo wakaipa akati mumoyo make: Ishe wangu anonoka kuuya; "
                            },
                            {
                                "text": "ndokutanga kurova vamwe varanda vanobata pamwe naye, nekudya nekunwa nevararadzi, "
                            },
                            {
                                "text": "ishe wemuranda uyo achasvika nezuva raasingatariri neawa raasingazivi, "
                            },
                            {
                                "text": "akamugura nepakati, agoisa mugove wake pamwe nevanyepedzeri; apo pachava nekuchema nekugeda-geda kwemeno.   "
                            }
                        ]
                    },
                    {
                        "verses": [
                            {
                                "text": "Panguva iyo ushe hwekumatenga huchava hwakafananidzwa nevasikana gumi vakatora marambi avo vakabuda kunochingamidza muwani. "
                            },
                            {
                                "text": "Zvino vashanu vavo vakange vakachenjera, uye vashanu vari mapenzi. "
                            },
                            {
                                "text": "Avo vari mapenzi vakatora marambi avo, vakasatora mafuta pamwe navo. "
                            },
                            {
                                "text": "Asi vakachenjera vakatora mafuta mumidziyo yavo nemarambi avo. "
                            },
                            {
                                "text": "Zvino muwani wakati achinonoka, vese vakatsumwaira vakarara. "
                            },
                            {
                                "text": "Asi pakati peusiku kwakadanidzirwa: Tarirai, muwani ouya, budai munomuchingamidza! "
                            },
                            {
                                "text": "Zvino vasikana avo vese vakamuka, vakagadzira marambi avo. "
                            },
                            {
                                "text": "Mapenzi akati kune vakachenjera: Tipei pamafuta enyu nokuti marambi edu odzima. "
                            },
                            {
                                "text": "Asi vakachenjera vakapindura vachiti: Zvimwe haangakwaniri isu nemwi; asi zviri nani endai kune vanotengesa munozvitengera. "
                            },
                            {
                                "text": "Vakati vachienda kunotenga, muwani akasvika. Zvino vakange vakagadzirira vakapinda naye mumuchato, mukova ukapfigwa. "
                            },
                            {
                                "text": "Zvino pashure kwakauyawo vamwe vasikana, vachiti: Ishe, ishe, tizarurirei! "
                            },
                            {
                                "text": "Asi wakapindura akati: Zvirokwazvo ndinoti kwamuri: Handikuziviyi imwi. "
                            },
                            {
                                "text": "Naizvozvo rindai, nokuti hamuzivi zuva kana awa Mwanakomana wemunhu raachauya mariri.  "
                            },
                            {
                                "text": "  Nokuti zvakaita semunhu wakafamba rwendo, akadana varanda vake, akavapa zvaaiva nazvo. "
                            },
                            {
                                "text": "Uye kune umwe wakapa matarenda* mashanu, umwe maviri, umwe rimwe, umwe neumwe zvakakwanirana nesimba rake; pakarepo akafamba rwendo. "
                            },
                            {
                                "text": "Uye wakagamuchira matarenda mashanu akaenda akaita mhindu nawo, akaita mamwe matarenda mashanu. "
                            },
                            {
                                "text": "Saizvozvowo wemaviri, iye akawanawo mamwe maviri. "
                            },
                            {
                                "text": "Asi wakagamuchira rimwe wakaenda akachera pasi, akaviga mari yaishe wake. "
                            },
                            {
                                "text": "Shure kwenguva refu, ishe wevaranda avo wakasvika, akagadzira zvemari navo. "
                            },
                            {
                                "text": "Kwakauya wakange agamuchira matarenda mashanu akauisa mamwe matarenda mashanu achiti: Ishe, makandikumikidza matarenda mashanu; tarirai, ndawana pamusoro pawo mamwe matarenda mashanu. "
                            },
                            {
                                "text": "Ishe wake akati kwaari: Zvakanaka, muranda wakanaka uye wakatendeka, wakange wakatendeka pazvishoma, ndichakuisa pamusoro pezvizhinji; pinda mumufaro waishe wako. "
                            },
                            {
                                "text": "Wakange agamuchira matarenda maviri akauyawo akati: Ishe, makandikumikidza matarenda maviri; tarirai, ndawana mamwe matarenda maviri pamusoro pawo. "
                            },
                            {
                                "text": "Ishe wake akati kwaari: Zvakanaka, muranda wakanaka uye wakatendeka, wakange wakatendeka pazvishoma, ndichakuisa pamusoro pezvizhinji; pinda mumufaro waishe wako. "
                            },
                            {
                                "text": "Asi wakange agamuchira tarenda rimwe naiye wakauya akati: Ishe, ndakange ndichikuzivai imwi kuti muri munhu wakawoma, munokohwa pamusina kudzvara, munounganidza pamusina kukusha; "
                            },
                            {
                                "text": "zvino ndakatya, ndikaenda ndikanoviga tarenda renyu muvhu; tarirai, mava nechenyu! "
                            },
                            {
                                "text": "Ishe wake akapindura akati kwaari: Muranda wakaipa une usimbe, wakange uchiziva kuti ndinokohwa pandisina kudzvara, ndichiunganidza pandisina kukusha. "
                            },
                            {
                                "text": "Saka waifanira kuisa mari yangu kuvatsinhanisi vemari, neni pakusvika ndingadai ndagamuchira zvangu nezvibereko. "
                            },
                            {
                                "text": "Naizvozvo mutorerei tarenda, mupe kune ane matarenda gumi. "
                            },
                            {
                                "text": "Nokuti wese anazvo achapiwa ave nezvakawandisa; asi kubva kune asina kuchatorwa nechaanacho. "
                            },
                            {
                                "text": "Uye muranda pasina murasirei kurima rekunze kwekupedzisira; ipapo pachava nekuchema nekugeda-geda kwemeno.  "
                            },
                            {
                                "text": "  Zvino kana Mwanakomana wemunhu achiuya mukubwinya kwake, nevatumwa vatsvene vese vanaye, ipapo achagara pachigaro cheushe chekubwinya kwake. "
                            },
                            {
                                "text": "Zvino pamberi pake pachaunganidzwa ndudzi dzese; uye achadziparadzanisa vamwe kubva kune vamwe, semufudzi anoparadzanisa makwai kubva kumbudzi. "
                            },
                            {
                                "text": "Achamisa makwai kuruoko rwake rwerudyi, asi mbudzi kuruboshwe. "
                            },
                            {
                                "text": "Zvino Mambo achati kune vari kuruoko rwake rwerudyi: Uyai, imwi makaropafadzwa naBaba vangu, mugare nhaka yeushe hwakagadzirirwa imwi kubva pakuvamba kwenyika. "
                            },
                            {
                                "text": "Nokuti ndakange ndine nzara, mukandipa chekudya; ndakange ndine nyota, mukandipa chekunwa; ndakange ndiri mweni, mukandigamuchira; "
                            },
                            {
                                "text": "ndakashama, mukandipfekedza; ndakange ndichirwara, mukandishanyira; ndakange ndiri mutirongo, mukauya kwandiri. "
                            },
                            {
                                "text": "Ipapo vakarurama vachamupindura vachiti: Ishe, takakuonai rinhi mune nzara, tikakupai chekudya, kana mune nyota, tikapa chekunwa? "
                            },
                            {
                                "text": "Takakuonai rinhi muri mweni, tikakugamuchirai, kana makashama, tikapfekedza? "
                            },
                            {
                                "text": "Takakuonai rinhi muchirwara, kana mutirongo, tikauya kwamuri? "
                            },
                            {
                                "text": "Uye Mambo achapindura ati kwavari: Zvirokwazvo ndinoti kwamuri: Sezvamakaitira umwe wehama dzangu idzi mudikisa, makaitira ini. "
                            },
                            {
                                "text": "Ipapo uchatiwo kune vari kuruoko rweruboshwe: Ibvai kwandiri, imwi makatukwa, muende kumoto usingaperi, wakagadzirirwa dhiabhorosi nevatumwa vake. "
                            },
                            {
                                "text": "Nokuti ndakange ndine nzara, mukasandipa chekudya; ndakange ndine nyota, mukasandipa chekunwa; "
                            },
                            {
                                "text": "ndakange ndiri mweni, mukasandigamuchira; ndakashama, mukasandipfekedza; ndichirwara, nemutirongo, mukasandishanyira. "
                            },
                            {
                                "text": "Ipapo avawo vachamupindura vachiti: Ishe, takakuonai rinhi mune nzara, kana mune nyota, kana muri mweni, kana makashama, kana muchirwara, kana muri mutirongo, tikasakushandirai? "
                            },
                            {
                                "text": "Zvino achavapindura achiti: Zvirokwazvo ndinoti kwamuri: Pamusina kuitira umwe wevadikisa ava, hamuna kuitirawo ini. "
                            },
                            {
                                "text": "Ava vachaenda kukurangwa kusingaperi; asi vakarurama kuupenyu husingaperi.   "
                            }
                        ]
                    },
                    {
                        "verses": [
                            {
                                "text": "Zvakaitika Jesu apedza mashoko aya ese, akati kuvadzidzi vake: "
                            },
                            {
                                "text": "Munoziva kuti mushure memazuva maviri ichava pasika, uye Mwanakomana wemunhu achatengeswa kuti arovererwe pamuchinjikwa. "
                            },
                            {
                                "text": "Ipapo kwakaungana vapristi vakuru nevanyori nevakuru vevanhu muchivanze chemupristi mukuru wainzi Kayafasi. "
                            },
                            {
                                "text": "Vakarangana kuti vabate Jesu nemano, vagomuuraya. "
                            },
                            {
                                "text": "Asi vakati: Kwete pamutambo, kuti kurege kuva nebongozozo pakati pevanhu.  "
                            },
                            {
                                "text": "  Zvino Jesu wakati ari paBhetaniya mumba maSimoni wemaperembudzi, "
                            },
                            {
                                "text": "kwakasvika kwaari mukadzi nechinu chearibhasiteri* chechizoro chinokosha zvikuru, akadururira mumusoro wake agere pakudya. "
                            },
                            {
                                "text": "Asi vadzidzi vake vakati vachiona, vakatsamwa vachiti: Kutambisa uku ndokwei? "
                            },
                            {
                                "text": "Nokuti chizoro ichi chingadai chatengeswa nemari zhinji, ikapiwa varombo. "
                            },
                            {
                                "text": "Asi Jesu aziva wakati kwavari: Munotambudzirei mukadzi? Nokuti aita basa rakanaka kwandiri. "
                            },
                            {
                                "text": "Nokuti varombo munavo nguva dzese, asi ini hamuneni nguva dzese. "
                            },
                            {
                                "text": "Nokuti pakundidira chizoro ichi pamuviri wangu, waitira kuvigwa kwangu. "
                            },
                            {
                                "text": "Zvirokwazvo ndinoti kwamuri: Kwese kunozoparidzirwa evhangeri iyi panyika yese, izvi mukadzi zvaaitawo zvicharehwa, chive chirangaridzo chake.  "
                            },
                            {
                                "text": "  Ipapo umwe wevanegumi nevaviri, wainzi Judhasi Isikariyoti, wakaenda kuvapristi vakuru, "
                            },
                            {
                                "text": "akati: Munoda kundipei, ini ndigomukumikidza kwamuri? Vakamutemera masirivheri makumi matatu. "
                            },
                            {
                                "text": "Uye kubva panguva iyo akatsvaka mukana wakafanira kuti amukumikidze.  "
                            },
                            {
                                "text": "  Nerekutanga rezvingwa zvisina mbiriso vadzidzi vakauya kuna Jesu vachiti kwaari: Ndekupi kwamunoda kuti tikugadzirirei kudya pasika? "
                            },
                            {
                                "text": "Akati: Endai muguta kune umwe munhu, muti kwaari: Mudzidzisi anoti: Nguva yangu yava pedo; ndichaita pasika kwauri nevadzidzi vangu. "
                            },
                            {
                                "text": "Vadzidzi vakaita Jesu sezvaakavaraira; vakagadzirira pasika. "
                            },
                            {
                                "text": "Zvino ava madekwani akagara pakudya nevanegumi nevaviri. "
                            },
                            {
                                "text": "Vakati vachidya akati: Zvirokwazvo ndinoti kwamuri: Umwe wenyu achanditengesa. "
                            },
                            {
                                "text": "Zvino vakashungurudzika zvikuru, vakatanga umwe neumwe wavo kuti kwaari: Ishe, zvirokwazvo handisi ini, ndizvo here? "
                            },
                            {
                                "text": "Ndokupindura akati: Anoseva ruoko neni mundiro ndiye achanditengesa. "
                            },
                            {
                                "text": "Mwanakomana wemunhu anoenda hake sezvazvakanyorwa pamusoro pake; asi ane nhamo munhu uyo Mwanakomana wemunhu waanotengeswa naye! Zvaiva nani kwaari kana munhu uyo aiva asina kuberekwa. "
                            },
                            {
                                "text": "Judhasi uyo wakamutengesa ndokupindura akati: Rabhi*, zvirokwazvo handisi ini, ndizvo here? Akati kwaari: Wataura iwe. "
                            },
                            {
                                "text": "Zvino vakati vachidya, Jesu akatora chingwa akaropafadza, akamedura ndokupa vadzidzi akati: Torai, idyai, ichi ndiwo muviri wangu. "
                            },
                            {
                                "text": "Akatora mukombe, akavonga, akapa kwavari, achiti: Inwai mese pauri. "
                            },
                            {
                                "text": "Nokuti iri iropa rangu, iro resungano itsva, rinoteurirwa vazhinji rekukanganwirwa kwezvivi. "
                            },
                            {
                                "text": "Asi ndinoti kwamuri: Kubva zvino handichatongonwi zvechibereko ichi chemuzambiringa, kusvikira zuva iro randichazonwa naro nemwi chava chitsva muushe hwaBaba vangu. "
                            },
                            {
                                "text": "Zvino vakati vaimba rwiyo vakabuda vakaenda kugomo reMiorivhi.  "
                            },
                            {
                                "text": "  Ipapo Jesu wakati kwavari: Imwi mese muchagumburwa nekuda kwangu usiku huno; nokuti kwakanyorwa kuchinzi: Ndicharova mufudzi, uye makwai eboka achaparadzirwa. "
                            },
                            {
                                "text": "Asi shure kwekunge ndamutswa, ndichakutungamirirai kuGarirea. "
                            },
                            {
                                "text": "Asi Petro wakapindura akati kwaari: Kunyange vese vakagumburwa nekuda kwenyu, ini handingatongogumburwi. "
                            },
                            {
                                "text": "Jesu akati kwaari: Zvirokwazvo ndinoti kwauri: Muusiku huno, jongwe risati rarira, uchandiramba katatu. "
                            },
                            {
                                "text": "Petro akati kwaari: Kunyange zvakandifanira kufa nemwi, handingatongokurambiyi. Vadzidziwo vese vakadaro.  "
                            },
                            {
                                "text": "  Zvino Jesu wakasvika navo panzvimbo inonzi Getsemani, akati kuvadzidzi: Garai pano ndichamboenda ndinonyengetera uko. "
                            },
                            {
                                "text": "Akatora pamwe naye Petro nevanakomana vaviri vaZebhedhi, akatanga kusuruvara nekushungurudzika. "
                            },
                            {
                                "text": "Ipapo akati kwavari: Mweya wangu unosuruvara kwazvo kusvikira parufu; garai pano murinde neni. "
                            },
                            {
                                "text": "Akaenda mberi zvishoma, akawa nechiso chake, akanyengetera achiti: Baba vangu, kana zvichibvira, mukombe uyu ngaupfuure kwandiri. Asi kusava sezvandinoda ini asi sezvamunoda imwi. "
                            },
                            {
                                "text": "Akauya kuvadzidzi, akavawana varere, akati kuna Petro: Saka hamuna kugona kurinda neni awa rimwe here? "
                            },
                            {
                                "text": "Rindai munyengetere, kuti musapinda mumuedzo; mweya unoda zvirokwazvo, asi nyama ine utera. "
                            },
                            {
                                "text": "Akaendazve rwechipiri akanyengetera, achiti: Baba vangu, kana mukombe uyu usingagoni kupfuura kubva kwandiri, kunze kwekuti ndaunwa, kuda kwenyu ngakuitwe. "
                            },
                            {
                                "text": "Akauya, akavawana vavatazve, nokuti meso avo akange orema. "
                            },
                            {
                                "text": "Akavasiya, akaendazve akanyengetera rwechitatu, achitaura mashoko iwawo. "
                            },
                            {
                                "text": "Ndokuuya kuvadzidzi vake ndokuti kwavari: Chirambai murere muzorore; tarirai, awa raswedera, Mwanakomana wemunhu wotengeswa mumaoko evatadzi. "
                            },
                            {
                                "text": "Simukai, ngatiende, tarirai, wonditengesa wava pedo.  "
                            },
                            {
                                "text": "  Zvino achataura, tarira, Judhasi umwe wevanegumi nevaviri wakasvika, chaunga chikuru chinaye chine minondo netsvimbo chichibva kuvapristi vakuru nevakuru vevanhu. "
                            },
                            {
                                "text": "Zvino iye wakamutengesa wakavapa chiratidzo achiti: Uyo wandichatsvoda, ndiye, mumubate. "
                            },
                            {
                                "text": "Uye pakarepo akasvika kuna Jesu, akati: Hekanhi, Rabhi! Akamutsvoda. "
                            },
                            {
                                "text": "Jesu akati kwaari: Shamwari, wavingei? Ipapo vakaswedera vakaisa maoko pana Jesu, vakamubata. "
                            },
                            {
                                "text": "Uye tarira, umwe wevaiva naJesu akatandavadza ruoko, akavhomora munondo wake akatema muranda wemupristi mukuru, akagura nzeve yake. "
                            },
                            {
                                "text": "Ipapo Jesu akati kwaari: Dzosera munondo wako munzvimbo yawo, nokuti vese vanobata munondo vanoparara nemunondo. "
                            },
                            {
                                "text": "Kana unofunga here kuti handigoni ikozvino kukumbira kuna Baba vangu, vakandigadzikira mapoka emauto evatumwa anopfuura gumi nemaviri? "
                            },
                            {
                                "text": "Ko magwaro angazadziswa sei kuti zvinofanira kuva saizvozvo? "
                            },
                            {
                                "text": "Nenguva iyo Jesu wakati kuzvaunga: Mabuda semunovinga gororo neminondo netsvimbo kuzondibata here? Ndaigara nemwi zuva nezuva ndichidzidzisa mutembere, asi hamuna kundibata. "
                            },
                            {
                                "text": "Asi izvi zvese zvaitika, kuti magwaro evaporofita azadziswe. Ipapo vadzidzi vese vakamusiya, vakatiza.  "
                            },
                            {
                                "text": "  Avo vakange vabata Jesu vakamuendesa kuna Kayafasi mupristi mukuru, apo pakange paungana vanyori nevakuru. "
                            },
                            {
                                "text": "Asi Petro wakamutevera ari kure kusvikira pachivanze chemupristi mukuru, akapinda mukati, akagara nevaranda kuzoona mugumo. "
                            },
                            {
                                "text": "Zvino vapristi vakuru nevakuru nedare remakurukota rese vakatsvaka uchapupu hwenhema hunopikisa Jesu kuti vamuuraye. "
                            },
                            {
                                "text": "Asi havana kuhuwana, kunyange zvapupu zvenhema zvizhinji zvakauya, zvikasahuwana. Pakupedzisira kwakasvika zvapupu zvenhema zviviri, "
                            },
                            {
                                "text": "zvikati: Uyu wakati: Ndinogona kuputsa tembere yaMwari, nekuivaka nemazuva matatu. "
                            },
                            {
                                "text": "Zvino mupristi mukuru akasimuka akati kwaari: Haupinduri chinhu here? Ava vanopupurei zvinopikisana newe? "
                            },
                            {
                                "text": "Asi Jesu wakanyarara. Mupristi mukuru akapindura akati kwaari: Ndinokupikisa naMwari mupenyu kuti utiudze kana iwe uri Kristu, Mwanakomana waMwari. "
                            },
                            {
                                "text": "Jesu akati kwaari: Wataura iwe; asi ndinoti kwamuri: Kubva zvino muchaona Mwanakomana wemunhu agere kuruoko rwerudyi rwesimba, achiuya pamakore edenga. "
                            },
                            {
                                "text": "Ipapo mupristi mukuru akabvarura nguvo dzake achiti: Wanyomba; tichiri kudirei zvapupu? Tarirai, ikozvino manzwa kunyomba kwake. "
                            },
                            {
                                "text": "Munofungei? Vakapindura vakati: Ane mhosva yerufu. "
                            },
                            {
                                "text": "Zvino vakamupfira pachiso, vakamurova netsiva; vamwe vakamurova nembama, "
                            },
                            {
                                "text": "vachiti: Porofita kwatiri, Kristu, ndiani wakurova?  "
                            },
                            {
                                "text": "  Petro wakange agere panze pachivanze; ndokuuya kwaari umwe murandakadzi achiti: Iwewo wakange una Jesu weGarirea. "
                            },
                            {
                                "text": "Asi iye wakaramba pamberi pevese achiti: Handizivi zvaunoreva. "
                            },
                            {
                                "text": "Zvino wakati abuda pasuwo, umwe mukadzi akamuona, akati kune vaivapo: Uyuwo wakange ana Jesu weNazareta. "
                            },
                            {
                                "text": "Akarambazve nemhiko, kuti: Handizivi munhu uyu. "
                            },
                            {
                                "text": "Shure kwechinguva chidiki kwakauya vakange vamirepo vachiti kuna Petro: Zvirokwazvo iwewo uri wavo; nokuti kunyange kutaura kwako kunokuratidza. "
                            },
                            {
                                "text": "Zvino wakatanga kutuka nekupika kuti: Handizivi munhu uyu. Pakarepo jongwe rikarira. "
                            },
                            {
                                "text": "Petro ndokurangarira shoko raJesu raakati kwaari: Jongwe risati rarira, uchandiramba katatu. Ndokubuda panze akachema zvinorwadza.   "
                            }
                        ]
                    },
                    {
                        "verses": [
                            {
                                "text": "Kwakati kwaedza, vapristi vakuru vese nevakuru vevanhu vakarangana kupikisa Jesu kuti vamuuraye. "
                            },
                            {
                                "text": "Vakati vamusunga vakamutungamidza ndokunomukumikidza kuna Pondiyo Pirato mutungamiriri.  "
                            },
                            {
                                "text": "  Zvino Judhasi wakange amutengesa aona kuti wapiwa mhosva, akazvidya moyo akadzosera makobiri esirivheri makumi matatu kuvapristi vakuru nevakuru, "
                            },
                            {
                                "text": "achiti: Ndatadza, ndatengesa ropa risina mhosva. Vakati: Zvinei nesu? Zvionere iwe. "
                            },
                            {
                                "text": "Akakanda makobiri esirivheri mutembere, akabva akaenda akanozvisungirira. "
                            },
                            {
                                "text": "Vapristi vakuru vakatora makobiri esirivheri vakati: Hazvitenderwi kuaisa muchivigiro chezvipo, nokuti mutengo weropa. "
                            },
                            {
                                "text": "Vakarangana, vakatenga nawo munda wemuumbi wehari, uve wekuviga vatorwa. "
                            },
                            {
                                "text": "Naizvozvo munda uyo wakanzi munda weropa kusvikira nhasi. "
                            },
                            {
                                "text": "Zvino zvakazadziswa zvakarehwa naJeremiya muporofita achiti: Vakabva vatora makobiri esirivheri makumi matatu, mutengo waiye wakatarirwa mutengo, iye vana vaIsraeri wavakatarira mutengo; "
                            },
                            {
                                "text": "vakaaripira munda wemuumbi wehari, saShe zvaakandiraira.  "
                            },
                            {
                                "text": "  Zvino Jesu wakamira pamberi pemutungamiriri. Mutungamiriri akamubvunza achiti: Iwe uri mambo weVaJudha here? Jesu akati kwaari: Unoreva iwe. "
                            },
                            {
                                "text": "Asi wakati achipomerwa mhosva nevapristi vakuru nevakuru, haana kupindura chinhu. "
                            },
                            {
                                "text": "Pirato ndokuti kwaari: Haunzwi kuti zvinhu zvingani zvavanopupura kupokana newe here? "
                            },
                            {
                                "text": "Asi haana kumupindura kunyange pashoko rimwe chete, zvekuti mutungamiriri wakashamisika zvikuru. "
                            },
                            {
                                "text": "Zvino pamutambo mutungamiriri aiva netsika yekusunungurira chaunga musungwa umwe wavanenge vada. "
                            },
                            {
                                "text": "Uye nenguva iyo vaiva nemusungwa wakakurumbira wainzi Bharabhasi. "
                            },
                            {
                                "text": "Naizvozvo vakati vaungana, Pirato akati kwavari: Ndeupi wamunoda kuti ndikusunungurirei: Bharabhasi kana Jesu anonzi Kristu? "
                            },
                            {
                                "text": "Nokuti wakange achiziva kuti vakange vamukumikidza negodo. "
                            },
                            {
                                "text": "Zvino wakati agara pachigaro chekutonga, mukadzi wake akatumira kwaari, achiti: Usava nechokuita neuyo wakarurama, nokuti ndatambudzika zvinhu zvizhinji nhasi muchiroto pamusoro pake. "
                            },
                            {
                                "text": "Asi vapristi vakuru nevakuru vakakumbirisa zvaunga kuti vakumbire Bharabhasi, vaparadze Jesu. "
                            },
                            {
                                "text": "Mutungamiriri akapindura akati kwavari: Ndeupi wevaviri wamunoda kuti ndikusunungurirei? Ivo vakati: Bharabhasi. "
                            },
                            {
                                "text": "Pirato akati kwavari: Ko ndichamuitei Jesu anonzi Kristu? Vese vakati kwaari: Ngaarovererwe pamuchinjikwa. "
                            },
                            {
                                "text": "Zvino mutungamiriri akati: Nokuti wakaita chii chakaipa? Asi vakanyanya kudanidzira vachiti: Ngaarovererwe pamuchinjikwa! "
                            },
                            {
                                "text": "Pirato wakati achiona kuti hazvibatsiri chinhu asi kutoti poita bongozozo, wakatora mvura akageza maoko pamberi pechaunga achiti: Handina mhosva neropa reuyu wakarurama; muchazvionera imwi. "
                            },
                            {
                                "text": "Vanhu vese ndokupindura vakati: Ropa rake ngarive pamusoro pedu nepamusoro pevana vedu. "
                            },
                            {
                                "text": "Zvino akavasunungurira Bharabhasi, asi wakati arova Jesu netyava, akamukumikidza kuti arovererwe pamuchinjikwa.  "
                            },
                            {
                                "text": "  Zvino mauto emutungamiriri akaisa Jesu mumba memutungamiriri, hondo yese ikaunganira kwaari. "
                            },
                            {
                                "text": "Vakamukurura, vakamupfekedza nguvo tsvuku. "
                            },
                            {
                                "text": "Vakati varuka korona yeminzwa, ndokupfekedza musoro wake, nerutsanga muruoko rwake rwerudyi. Vakafugama pamberi pake vakamuseka vachiti: Hekanhi, Mambo weVaJudha! "
                            },
                            {
                                "text": "Vakamupfira, ndokutora rutsanga vakamurova mumusoro wake. "
                            },
                            {
                                "text": "Vakati vamuseka, vakamukurura nguvo, vakamupfekedza nguvo dzake vakamuendesa kunoroverera pamuchinjikwa.  "
                            },
                            {
                                "text": "  Vakati vachibuda, vakawana munhu weKurini, wainzi Simoni. Vakamumanikidza uyu kuti atakure muchinjikwa wake. "
                            },
                            {
                                "text": "Vakati vasvika panzvimbo inonzi Gorogota, ndiko kuti, Nzvimbo yedehenya, "
                            },
                            {
                                "text": "vakamupa vhiniga yakavhenganiswa nenduru kuti anwe; asi wakati aravira akasada kunwa. "
                            },
                            {
                                "text": "Vakati vamuroverera pamuchinjikwa, vakagovana nguvo dzake vachikanda mujenya, kuti zvizadziswe zvakarehwa nemuporofita zvinoti: Vakagovana nguvo dzangu pakati pavo, vakakanda mujenya pamusoro pechekupfeka changu. "
                            },
                            {
                                "text": "Uye vakagara pasi, vakamurindapo. "
                            },
                            {
                                "text": "Vakaisa pamusoro pemusoro wake rugwaro rwemhosva yake rwakanyorwa kuti: UYU NDIJESU MAMBO WEVAJUDHA. "
                            },
                            {
                                "text": "Ndokurovererwa pamuchinjikwa makororo maviri pamwe naye, umwe kuruoko rwerudyi, umwe kuruboshwe. "
                            },
                            {
                                "text": "Vakange vachipfuura vakamunyomba, vachidzungudza misoro yavo, "
                            },
                            {
                                "text": "vachiti: Iwe unoputsa tembere nekuivaka nemazuva matatu, zviponese; kana uri Mwanakomana waMwari, buruka pamuchinjikwa. "
                            },
                            {
                                "text": "Saizvozvowo vapristi vakuru vachimuseka nevanyori nevakuru vachiti: "
                            },
                            {
                                "text": "Wakaponesa vamwe, iye haagoni kuzviponesa. Kana ari Mambo waIsraeri, ngaaburuke ikozvino pamuchinjikwa, tigomutenda. "
                            },
                            {
                                "text": "Waivimba naMwari; ngaachimusunungura ikozvino kana achimuda. Nokuti wakati: Ndiri Mwanakomana waMwari. "
                            },
                            {
                                "text": "Makororowo akarovererwa pamuchinjikwa pamwe naye, akamuseka saizvozvo.  "
                            },
                            {
                                "text": "  Zvino kubva paawa rechitanhatu kwakava nerima panyika yese kusvikira paawa repfumbamwe. "
                            },
                            {
                                "text": "Neawa rinenge repfumbamwe Jesu wakadanidzira nenzwi guru achiti: \"Eri, Eri rama sabakitani?\" Ndiko kuti: Mwari wangu, Mwari wangu, mandisiyirei? "
                            },
                            {
                                "text": "Vamwe vevakange vamirepo vakati vanzwa vakati: Uyu anodana Eria. "
                            },
                            {
                                "text": "Pakarepo umwe wavo akamhanya, akatora chipanje, akazadza nevhiniga ndokuisa parutsanga, akamupa kuti anwe. "
                            },
                            {
                                "text": "Asi vamwe vakati: Regai tione kana Eria achiuya kuzomuponesa. "
                            },
                            {
                                "text": "Jesu ndokudanidzirazve nenzwi guru akapa mweya. "
                            },
                            {
                                "text": "Zvino tarira, vheiri retembere rakabvaruka kuita mapandi maviri, kubva kumusoro kusvikira pasi. Nyika ikadengenyeka, mabwe akatsemuka. "
                            },
                            {
                                "text": "Makuva akazarurwa; nemitumbi mizhinji yevatsvene vakange varere ikamutswa. "
                            },
                            {
                                "text": "Vakati vabuda pamakuva shure kwekumuka kwake vakapinda muguta dzvene, vakaonekwa kuvazhinji. "
                            },
                            {
                                "text": "Zvino mukuru wezana nevaiva naye vakarinda Jesu vakati vachiona kudengenyeka kwenyika nezvinhu zvakaitika, vakatya zvikuru vachiti: Zvirokwazvo uyu wakange ari Mwanakomana waMwari. "
                            },
                            {
                                "text": "Nevakadzi vazhinji vakange varipo, vakatarira vari kure, vakange vatevera Jesu vachibva Garirea vachimushandira. "
                            },
                            {
                                "text": "Pakati pavo paiva naMaria Magidharini, naMaria mai vaJakobho naJose, namai vevanakomana vaZebhedhi.  "
                            },
                            {
                                "text": "  Zvino ava manheru kukasvika umwe mufumi achibva Arimatiya wainzi Josefa. Iyewo pachake waiva mudzidzi waJesu. "
                            },
                            {
                                "text": "Uyu wakaenda kuna Pirato akakumbira mutumbi waJesu. Ipapo Pirato akaraira kuti mutumbi aupiwe. "
                            },
                            {
                                "text": "Josefa wakati atora mutumbi, akauputira nemucheka werineni wakachena. "
                            },
                            {
                                "text": "Akauradzika muguva rake idzva, raakange achera muruware; akakungurusira ibwe guru pamukova weguva, akabva. "
                            },
                            {
                                "text": "Uye ipapo paiva naMaria Magidharini neumwe Maria, vagere pakatarisana neguva. "
                            },
                            {
                                "text": "Nezuva raitevera, raitevera zuva rekugadzirira, vapristi vakuru neVaFarisi vakaungana kuna Pirato, "
                            },
                            {
                                "text": "vachiti: Ishe, tinorangarira kuti munyepedzeri uyo wakati achiri mupenyu: Mushure memazuva matatu ndichamuka. "
                            },
                            {
                                "text": "Naizvozvo rairai kuti guva richengetwe kusvikira zuva retatu; zvimwe vadzidzi vake vangauya usiku vakamuba, vagoti kuvanhu: Wakamuka kuvakafa; kurasika kwekupedzisira kukazova kwakanyanya pane kwekutanga. "
                            },
                            {
                                "text": "Pirato akati kwavari: Mune varindi; endai murichengete sezvamunoziva. "
                            },
                            {
                                "text": "Vakaenda, vakanochengeta guva, vakaisa mucherechedzo pabwe, vane varindi.  "
                            }
                        ]
                    },
                    {
                        "verses": [
                            {
                                "text": "Zvino pakupera kwesabata kotanga kuedza, koenda kumusi wekutanga wevhiki, kwakasvika Maria Magidharini neumwe Maria kuzoona guva. "
                            },
                            {
                                "text": "Zvino tarira, kwakaitika kudengenyeka kwenyika kukuru, nokuti mutumwa waIshe wakaburuka kubva kudenga, akaswedera, akakungurusa ibwe kubva pamukova, akagara pamusoro paro. "
                            },
                            {
                                "text": "Kuonekwa kwake kwakange kwakaita semheni, nechipfeko chake chaiva chichena semagada echando. "
                            },
                            {
                                "text": "Zvino varindi vakadedera nekumutya, vakava sevakafa. "
                            },
                            {
                                "text": "Asi mutumwa akapindura akati kuvakadzi: Musatya imwi; nokuti ndinoziva kuti munotsvaka Jesu wakange arovererwa pamuchinjikwa. "
                            },
                            {
                                "text": "Haasi pano; nokuti wamuka sezvaakareva. Uyai muone nzvimbo Ishe paakange arere. "
                            },
                            {
                                "text": "Kurumidzai kuenda munoudza vadzidzi vake kuti wamuka kuvakafa; uye tarirai anokutungamirirai kuGarirea, ikoko muchanomuona; tarirai, ndakuudzai. "
                            },
                            {
                                "text": "Ndokubva vakakurumidza kubuda paguva vane kutya nemufaro mukuru, vakamhanyira kunoudza vadzidzi vake. "
                            },
                            {
                                "text": "Zvino vakati vachienda kunoudza vadzidzi vake, tarira, Jesu wakavachingamidza, achiti: Hekanhi! Vakaswedera vakabata tsoka dzake vakamunamata. "
                            },
                            {
                                "text": "Zvino Jesu akati kwavari: Musatya; endai, munoudza hama dzangu kuti vaende kuGarirea, uye vachanondionako. "
                            },
                            {
                                "text": "Vakati vachifamba, tarira, vamwe vevarindi vakaenda muguta vakapira vapristi vakuru zvese zvakaitika. "
                            },
                            {
                                "text": "Vakati vaungana nevakuru, vakarangana, vakapa mari zhinji kumauto, "
                            },
                            {
                                "text": "vachiti: Itii: Vadzidzi vake vakauya usiku vakamuba isu tirere. "
                            },
                            {
                                "text": "Kana izvi zvikazikanwa kumutungamiriri, isu tichamunyengerera, tikuitei musava mukushungurudzika. "
                            },
                            {
                                "text": "Ndokubva vatora mari vakaita sezvavakadzidziswa. Shoko iri rikaparadzirwa pakati peVaJudha kusvikira nhasi. "
                            },
                            {
                                "text": "Zvino vadzidzi gumi neumwe vakaenda kuGarirea, kugomo Jesu raakavaraira. "
                            },
                            {
                                "text": "Vakati vachimuona, vakamunamata; asi vamwe vakakonona. "
                            },
                            {
                                "text": "Jesu ndokuswedera akataura kwavari, achiti: Simba rese rakapiwa kwandiri kudenga nepanyika. "
                            },
                            {
                                "text": "Endai naizvozvo muite marudzi ese vadzidzi, muchivabhabhatidza muzita raBaba nereMwanakomana nereMweya Mutsvene; "
                            },
                            {
                                "text": "muchivadzidzisa kuchengeta zvese zvandakakurairai; zvino tarirai, ini ndinemwi mazuva ese kusvikira pakuguma kwenyika. Ameni.    "
                            }
                        ]
                    }
                ]
            },
            {
                "names": [
                    "Mark"
                ],
                "usfm_id": "MRK",
                "abbreviation": "Mark",
                "chapters": [
                    {
                        "verses": [
                            {
                                "text": "  Kutanga kweevhangeri yaJesu Kristu, Mwanakomana waMwari; "
                            },
                            {
                                "text": "sezvazvakanyorwa muvaporofita zvichinzi: Tarira, ini ndinotuma mutumwa wangu pamberi pechiso chako, achagadzira nzira yako pamberi pako. "
                            },
                            {
                                "text": "Inzwi reanodanidzira murenje, richiti: Gadzirai mugwagwa waIshe; ruramisai nzira dzake. "
                            },
                            {
                                "text": "Johwani wakati achibhabhatidza murenje, achiparidza rubhabhatidzo rwekutendeukira kukanganwiro yezvivi; "
                            },
                            {
                                "text": "zvino kwakabudira kwaari nyika yese yeJudhiya, naivo veJerusarema, ndokubhabhatidzwa vese naye murwizi rweJoridhani vachireurura zvivi zvavo. "
                            },
                            {
                                "text": "Uye Johwani wakange akapfeka makushe ekamera, nebhanhire rechikumba rakapoteredza chiuno chake, waidya mhashu neuchi hwedondo. "
                            },
                            {
                                "text": "Akaparidza, achiti: Kunouya ane simba kupfuura ini shure kwangu, wandisina kufanira kukotama kuti ndisunungure tambo yeshangu dzake. "
                            },
                            {
                                "text": "Ini zvirokwazvo ndakubhabhatidzai nemvura; asi iye achakubhabhatidzai neMweya Mutsvene.  "
                            },
                            {
                                "text": "  Zvino zvakaitika nemazuva ayo kuti Jesu wakabva Nazareta yeGarirea, akabhabhatidzwa naJohwani muna Joridhani. "
                            },
                            {
                                "text": "Pakarepo achibuda mumvura, wakaona matenga akazarurwa, neMweya senjiva achiburukira pamusoro pake. "
                            },
                            {
                                "text": "Zvino kwakaitika inzwi richibva kumatenga richiti: Iwe uri Mwanakomana wangu anodikanwa, wandinofara maari kwazvo.  "
                            },
                            {
                                "text": "  Zvino pakarepo Mweya wakamutinhira kurenje. "
                            },
                            {
                                "text": "Akavako murenje mazuva makumi mana achiidzwa naSatani, uye wakange ane mhuka dzesango, vatumwa vachimushandira.  "
                            },
                            {
                                "text": "  Zvino shure kwekukumikidzwa kwaJohwani, Jesu wakasvika muGarirea, achiparidza evhangeri yeushe hwaMwari, "
                            },
                            {
                                "text": "achiti: Nguva yazadziswa, uye ushe hwaMwari hwaswedera; tendeukai, mutende evhangeri. "
                            },
                            {
                                "text": "Wakati achifamba-famba parutivi rwegungwa reGarirea, akaona Simoni naAndiriya munin'ina wake vachikandira mumbure mugungwa; nokuti vakange vari varedzi. "
                            },
                            {
                                "text": "Jesu akati kwavari: Nditeverei, ndichakuitai muve varedzi vevanhu. "
                            },
                            {
                                "text": "Pakarepo vakasiya mimbure yavo, ndokumutevera. "
                            },
                            {
                                "text": "Wakati apfuura zvishoma ipapo, akaona Jakobho waZebhedhi naJohwani munin'ina wake, naivo vari muchikepe vachigadzira mimbure. "
                            },
                            {
                                "text": "Pakarepo akavadana; ndokusiya baba vavo Zebhedhi muchikepe nevarikichi, vakamutevera.  "
                            },
                            {
                                "text": "  Zvino vakapinda muKapenaume; zvino pakarepo nesabata wakapinda musinagoge, akadzidzisa. "
                            },
                            {
                                "text": "Vakashamisika nedzidziso yake; nokuti wakavadzidzisa seane simba, kwete sevanyori. "
                            },
                            {
                                "text": "Zvino kwaiva musinagoge ravo nemunhu wakange ane mweya wetsvina, akadanidzira, "
                            },
                            {
                                "text": "achiti: Regai, tinei nemwi, Jesu weNazareta? Mauya kuzotiparadza here? Ndinokuzivai kuti ndimwi ani: Mutsvene waMwari. "
                            },
                            {
                                "text": "Jesu ndokumutsiura achiti: Nyarara, ubude maari! "
                            },
                            {
                                "text": "Zvino mweya wetsvina wakati amugwinhisa, ndokudanidzira nenzwi guru, akabuda kwaari. "
                            },
                            {
                                "text": "Vakashamisika vese, kusvikira vabvunzana, vachiti: Chii ichi? Idzidziso itsva yei iyi? Nokuti nesimba anoraira kunyange mweya yetsvina, uye inomuteerera. "
                            },
                            {
                                "text": "Zvino pakarepo shoko rake rikabudira panyika yese yakapoteredza Garirea.  "
                            },
                            {
                                "text": "  Zvino pakarepo vakati vachibuda musinagoge, vakapinda mumba maSimoni naAndiriya vana Jakobho naJohwani. "
                            },
                            {
                                "text": "Asi mai vemukadzi waSimoni vakange varere vane fivhiri, pakarepo vakamuudza nezvavo; "
                            },
                            {
                                "text": "akaswedera, akavabata ruoko, akavamutsa; fivhiri ikavarega pakarepo, vakavashandira. "
                            },
                            {
                                "text": "Zvino ava madekwani, zuva rovira, vakauisa kwaari vese vakange vachirwara nevakange vane madhimoni. "
                            },
                            {
                                "text": "Zvino guta rese rakange rakaungana pamukova. "
                            },
                            {
                                "text": "Akaporesa vazhinji vakange vachirwara nezvirwere zvakasiyana-siyana, nekubudisa madhimoni mazhinji; uye haana kutendera madhimoni kutaura, nokuti aimuziva. "
                            },
                            {
                                "text": "Zvino mangwanani kuchine rima guru, wakasimuka, akabuda, akaenda kunzvimbo murenje, akanonyengeterapo. "
                            },
                            {
                                "text": "Simoni nevakange vanaye vakamutsvakisisa. "
                            },
                            {
                                "text": "Zvino vakati vamuwana vakati kwaari: Vese vanokutsvakai. "
                            },
                            {
                                "text": "Ndokubva ati kwavari: Ngatiende kumisha iri pedo, kuti ndinoparidzawo ikoko, nokuti ndizvo zvandakabudira. "
                            },
                            {
                                "text": "Akabva aparidza mumasinagoge avo paGarirea rese, achibudisa madhimoni.  "
                            },
                            {
                                "text": "  Zvino kwakauya kwaari ane maperembudzi, achimukumbirisa, ndokumufugamira achiti kwaari: Kana muchida munogona kundinatsa. "
                            },
                            {
                                "text": "Jesu akanzwa tsitsi, akatandavadza ruoko, akamubata akati kwaari: Ndinoda, natswa; "
                            },
                            {
                                "text": "achangotaura, maperembudzi akabva kwaari pakarepo, akanatswa. "
                            },
                            {
                                "text": "Zvino akamuraira zvikuru, akamurega achienda pakarepo, "
                            },
                            {
                                "text": "akati kwaari: Ona kuti urege kuudza munhu chinhu; asi enda, uzviratidze kumupristi, ubaire pamusoro pekunatswa kwako Mozisi zvaakaraira, chive chapupu kwavari. "
                            },
                            {
                                "text": "Asi iye wakabuda akatanga kuparidza zvikuru nekuvavaza kunze shoko iro, zvekuti wakange asingachagoni kupinda muguta pachena, asi wakange ari kunze kunzvimbo dzerenje. Vakauya kwaari vachibva kumativi ese.  "
                            }
                        ]
                    },
                    {
                        "verses": [
                            {
                                "text": "Zvino wakapindazve muKapenaume pashure pemazuva; zvikanzwikwa kuti ari mumba. "
                            },
                            {
                                "text": "Zvino pakarepo vazhinji vakaungana zvekuti pakange pasisina nzvimbo, kunyange pamukova; akataura shoko kwavari. "
                            },
                            {
                                "text": "Vakauya kwaari, vakauisa wakange akafa mitezo, akatakurwa nevanhu vana. "
                            },
                            {
                                "text": "Zvino vakati vasingagoni kusvika pedo naye nekuda kwechaunga, vakapfurunyura denga paakange ari, vakati varidzura vakaburusira hwanyanza hwaakange arere pahuri iye wakange akafa mitezo. "
                            },
                            {
                                "text": "Jesu wakati aona rutendo rwavo akati kune wakange akafa mitezo: Mwana, zvivi zvako zvakanganwirwa kwauri. "
                            },
                            {
                                "text": "Zvino vamwe vevanyori vakange vagerepo, vakafunga mumoyo yavo vachiti: "
                            },
                            {
                                "text": "Uyu anotaurirei kunyomba sezvizvi? Ndiani anogona kukanganwira zvivi kunze kweumwe chete, Mwari? "
                            },
                            {
                                "text": "Zvino pakarepo Jesu achiziva mumweya wake kuti vanofunga saizvozvo mukati mavo wakati kwavari: Munofungirei zvinhu izvi mumoyo yenyu? "
                            },
                            {
                                "text": "Chii chakareruka zvikuru, kuti kune wakafa mitezo: Zvivi zvako zvakanganwirwa kwauri; kana kuti: Simuka, utore hwanyanza hwako, ufambe? "
                            },
                            {
                                "text": "Asi kuti muzive kuti Mwanakomana wemunhu ane simba panyika rekukanganwira zvivi (akati kune wakange akafa mitezo): "
                            },
                            {
                                "text": "Ndinoti kwauri: Simuka utore hwanyanza hwako, uende kumba kwako. "
                            },
                            {
                                "text": "Zvino pakarepo wakasimuka, akatora hwanyanza, ndokubuda pamberi pavo vese; zvekuti vese vakashamisika, vakarumbidza Mwari, vachiti: Hatina kumbozviona zvakadai.  "
                            },
                            {
                                "text": "  Wakabudazve parutivi rwegungwa, chaunga chese chikauya kwaari, akavadzidzisa. "
                            },
                            {
                                "text": "Wakati achipfuura, akaona Revhi waArifiyosi agere paimba yemutero, akati kwaari: Nditevere. Akasimuka akamutevera. "
                            },
                            {
                                "text": "Zvino zvakaitika agere pakudya mumba make, kuti vateresi vazhinji nevatadzi vakagarawo pamwe naJesu nevadzidzi vake; nokuti vakange vari vazhinji vakamutevera. "
                            },
                            {
                                "text": "Zvino vanyori neVaFarisi vakati vamuona achidya nevateresi nevatadzi, vakati kuvadzidzi vake: Nemhaka yei achidya nekunwa nevateresi nevatadzi? "
                            },
                            {
                                "text": "Jesu wakati achizvinzwa akati kwavari: Vatano havadi chiremba, asi vanorwara. Handina kuuya kuzodana vakarurama, asi vatadzi mukutendeuka.  "
                            },
                            {
                                "text": "  Uye vadzidzi vaJohwani neveVaFarisi vaitsanya; vakauya vakati kwaari: Nemhaka yeyi vadzidzi vaJohwani neveVaFarisi vachitsanya asi vadzidzi venyu havatsanyi? "
                            },
                            {
                                "text": "Jesu akati kwavari: Vana veimba yemuchato vanogona kutsanya muwani achiri kwavari here? Kana vachingova nemuwani kwavari, havagoni kutsanya; "
                            },
                            {
                                "text": "asi mazuva achasvika apo muwani achabviswa kwavari, ipapo mumazuva ayo vachatsanya. "
                            },
                            {
                                "text": "Uye hakuna anosonera chigamba chemucheka usakaunyana panguvo sharu; kana zvikasadaro chinoiswa chinobvaruka kubva pachiri, chitsva kubva pane chakasakara, buri rikanyanya. "
                            },
                            {
                                "text": "Uye hakuna anodira waini itsva muhombodo sharu; kana zvikasadaro waini itsva inoparusa hombodo, waini ikateuka nehombodo ikaparara; asi waini itsva inofanira kudirwa muhombodo itsva.  "
                            },
                            {
                                "text": "  Zvino zvakaitika kuti achigura nemuminda yezviyo nesabata, vadzidzi vake ndokutanga kutanha hura vachifamba. "
                            },
                            {
                                "text": "VaFarisi ndokuti kwaari: Tarira, vanoitirei nesabata izvo zvisiri pamutemo? "
                            },
                            {
                                "text": "Iye akati kwavari: Hamuna kutomboverenga here Dhavhidhi zvaakaita, paakange ashaiwa, ava nenzara, iye nevakange vanaye? "
                            },
                            {
                                "text": "Kuti wakapinda sei mumba maMwari nenguva yaAbhiatari mupristi mukuru, akadya zvingwa zvekuratidza zvakange zvisiri pamutemo kudyiwa, kunze nevapristi, akapawo kwavari vaiva naye? "
                            },
                            {
                                "text": "Akati kwavari: Sabata rakaitirwa munhu, kwete munhu kuitirwa sabata. "
                            },
                            {
                                "text": "Naizvozvo Mwanakomana wemunhu ndiIshe kunyange wesabata.   "
                            }
                        ]
                    },
                    {
                        "verses": [
                            {
                                "text": "Zvino wakapindazve musinagoge, zvino kwakange kune munhuko wakange ane ruoko rwakawonyana. "
                            },
                            {
                                "text": "Zvino vakamutarisisa kuona kana angamuporesa nesabata, kuti vamupomere. "
                            },
                            {
                                "text": "Zvino akati kumunhu waiva neruoko rwakawonyana: Simuka uende pakati. "
                            },
                            {
                                "text": "Akati kwavari: Zviri pamutemo here kuita zvakanaka nemasabata, kana kuita zvakaipa? Kuponesa upenyu, kana kuuraya? Asi vakanyarara. "
                            },
                            {
                                "text": "Zvino wakati aringa-ringa kwavari, nekutsamwa, ane shungu nekuda kwekuoma kwemoyo wavo, akati kumunhu: Tandavadza ruoko rwako, ndokutandavadza, ruoko rwake ndokuporeswa rwukagwinya serumwe. "
                            },
                            {
                                "text": "VaFarisi vakabuda pakarepo vakarangana neVaHerodhe vachimupikisa kuti vangamuparadza sei.  "
                            },
                            {
                                "text": "  Zvino Jesu akabva nevadzidzi vake vakaenda kugungwa; chaunga chikuru chikamutevera chichibva kuGarirea, nekuJudhiya, "
                            },
                            {
                                "text": "nekuJerusarema, nekuIdhumeya, nemhiri kwaJoridhani, nevakapoteredza Tire neSidhoni, chaunga chikuru, vakati vanzwa makuriro ezvinhu zvaanoita vakauya kwaari. "
                            },
                            {
                                "text": "Akataura kuvadzidzi vake kuti igwa diki rimugarire nekuda kwechaunga, kuti varege kumutsikirira. "
                            },
                            {
                                "text": "Nokuti wakange aporesa vazhinji zvekuti vaiwira pamusoro pake kuti vamubate vese vakange vane zvirwere. "
                            },
                            {
                                "text": "Nemweya yetsvina, payakamuona yakawira pasi pamberi pake, ikadanidzira ichiti: Imwi muri Mwanakomana waMwari. "
                            },
                            {
                                "text": "Akairairisa zvikuru kuti irege kumubudisa pachena.  "
                            },
                            {
                                "text": "  Zvino wakakwira mugomo, akadanira kwaari vaakange achida iye; vakauya kwaari. "
                            },
                            {
                                "text": "Akagadza gumi nevaviri, kuti vave naye, nokuti avatume kunoparidza, "
                            },
                            {
                                "text": "uye vave nesimba rekuporesa zvirwere nekubudisa madhimoni. "
                            },
                            {
                                "text": "NaSimoni akamutumidza zita rinonzi Petro, "
                            },
                            {
                                "text": "naJakobho waZebhedhi, naJohwani munin'ina waJakobho; akavatumidza mazita anonzi Bowanegesi, ndokuti, vanakomana vekutinhira; "
                            },
                            {
                                "text": "naAndiriya, naFiripi, naBhatoromiyo, naMatewu, naTomasi, naJakobho waArifiyosi, naTadhiyo, naSimoni muKenani, "
                            },
                            {
                                "text": "naJudhasi Isikariyoti, iye wakamutengesawo. Ndokubva vapinda mumba.  "
                            },
                            {
                                "text": "  Chaunga chikaunganazve zvekuti vakange vasingagoni kunyange kudya chingwa. "
                            },
                            {
                                "text": "Vekwake vakati vachizvinzwa vakabuda kunomubata; nokuti vakati: Anopenga. "
                            },
                            {
                                "text": "Nevanyori vakaburuka vachibva kuJerusarema vakati: Ana Bheerizebhuri, uye kuti: Anobudisa madhimoni nemutungamiriri wemadhimoni. "
                            },
                            {
                                "text": "Zvino akavadanira kwaari, akati kwavari nemifananidzo: Satani angagona kubudisa Satani sei? "
                            },
                            {
                                "text": "Kana ushe hwakapesana huchizvipikisa, ushe uhwo hahungagoni kumira. "
                            },
                            {
                                "text": "Kana imba yakapesana ichizvipikisa, imba iyo haigoni kumira. "
                            },
                            {
                                "text": "Uye kana Satani achizvimukira, akapesana, haangagoni kumira, asi anoguma. "
                            },
                            {
                                "text": "Hakuna angagona kupinda mumba mechikakarara, akapamba nhumbi dzacho, kunze kwekuti atanga kusunga chikakarara, ndokuzopamba imba yacho. "
                            },
                            {
                                "text": "Zvirokwazvo ndinoti kwamuri: Zvivi zvese zvichakanganwirwa kuvanakomana vevanhu, nekunyomba kwese kwavanonyomba nako; "
                            },
                            {
                                "text": "asi ani nani anonyomba achipikisa Mweya Mutsvene haana kanganwiro kusvikira narinhi asi ane mhosva yekutongwa kusingaperi. "
                            },
                            {
                                "text": "Nokuti vakati: Ane mweya wetsvina.  "
                            },
                            {
                                "text": "  Zvino kwakauya vanin'ina namai vake, vakamira kunze, vakatumira nhume kwaari vachimudana. "
                            },
                            {
                                "text": "Chaunga chakange chigere chakamukomba; vakati kwaari: Tarirai, mai venyu nevanin'ina venyu vari panze vanokutsvakai. "
                            },
                            {
                                "text": "Akavapindura achiti: Mai vangu ndiani kana vanin'ina vangu? "
                            },
                            {
                                "text": "Zvino akaringa-ringa kupoteredza avo vakange vagere vakamukomba akati: Tarirai mai vangu nevanin'ina vangu. "
                            },
                            {
                                "text": "Nokuti ani nani anoita kuda kwaMwari, ndiye munin'ina wangu nehanzvadzi yangu namai.   "
                            }
                        ]
                    },
                    {
                        "verses": [
                            {
                                "text": "Zvino wakatangazve kudzidzisa parutivi rwegungwa; kukaungana kwaari chaunga chikuru zvekuti wakapinda muchikepe akagara mugungwa; uye chaunga chese chakange chiri pagungwa panyika. "
                            },
                            {
                                "text": "Akavadzidzisa zvinhu zvizhinji nemifananidzo, akati kwavari padzidziso yake: "
                            },
                            {
                                "text": "Inzwai; tarirai, mukushi wakabuda kunokusha. "
                            },
                            {
                                "text": "Zvino zvakaitika pakukusha, imwe yakawira parutivi rwenzira; shiri dzekudenga dzikauya dzikaidya dzikaipedza. "
                            },
                            {
                                "text": "Asi imwe yakawira panzvimbo dzine mabwe, payakange isina ivhu zhinji; pakarepo ikamera, nokuti yakange isina udziku hwevhu; "
                            },
                            {
                                "text": "asi zuva rakati rabuda, yakapiswa, uye nokuti yakange isina mudzi, yakasvava. "
                            },
                            {
                                "text": "Uye imwe yakawira paminzwa, minzwa ikakura ikaivhunga, ikasabereka chibereko. "
                            },
                            {
                                "text": "Uye imwe yakawira muvhu rakanaka; ikabereka chibereko chakakura ikawedzera, ikabereka, imwe makumi matatu, neimwe makumi matanhatu, neimwe zana. "
                            },
                            {
                                "text": "Ndokuti kwavari: Ane nzeve dzekunzwa, ngaanzwe. "
                            },
                            {
                                "text": "Zvino wakati ava ega, vakange vakamukomba nevanegumi nevaviri vakamubvunza zvemufananidzo. "
                            },
                            {
                                "text": "Uye akati kwavari: Kwamuri kwakapiwa kuziva chakavanzika cheushe hwaMwari; asi kune avo vari kunze, zvese zvinoitwa nemifananidzo; "
                            },
                            {
                                "text": "kuti vachiona vaone asi varege kuonesesa, vachinzwa vanzwe asi vasinganzwisisi, zvimwe chero nguva varege kutendeuka, vakanganwirwe zvivi. "
                            },
                            {
                                "text": "Zvino akati kwavari: Hamuzivi mufananidzo uyu here? Zvino muchaziva sei mifananidzo yese? "
                            },
                            {
                                "text": "Mukushi unokusha shoko. "
                            },
                            {
                                "text": "Zvino ava ndivo veparutivi rwenzira, apo panokushwa shoko, uye kana vachirinzwa, pakarepo Satani anouya ndokubvisa shoko rakakushwa mumoyo yavo. "
                            },
                            {
                                "text": "Uye saizvozvo ava ndivo vakakushwa panzvimbo dzine mabwe, ivo kana vanzwa shoko, pakarepo vanorigamuchira nemufaro, "
                            },
                            {
                                "text": "asi havana mudzi mavari, asi ndevenguva; pashure kana matambudziko kana kushushwa zvichiuya nekuda kweshoko, pakarepo vanogumburwa. "
                            },
                            {
                                "text": "Zvino ava ndivo vanokushwa muminzwa, vanonzwa shoko, "
                            },
                            {
                                "text": "asi kufunganya kwenyika ino nekunyengera kwefuma neruchiva pamusoro pezvimwe zvinhu zvichipinda, zvichivhunga shoko, rova risingabereki. "
                            },
                            {
                                "text": "Naava ndivo vakakushwa muvhu rakanaka, ndivo vanonzwa shoko, ndokugamuchira, vagobereka chibereko, umwe makumi matatu, uye umwe makumi matanhatu, uye umwe zana.  "
                            },
                            {
                                "text": "  Zvino wakati kwavari: Mwenje unouiswa kuti uiswe pasi pedengu kana pasi pemubhedha here? Kwete kuti uiswe pachigadziko chemwenje here? "
                            },
                            {
                                "text": "Nokuti hapana chakavigwa chisingazovhundunurwi, kana chakachengetwa chakavanda, asi kuti zvibude pachena. "
                            },
                            {
                                "text": "Kana munhu ane nzeve dzekunzwa, ngaanzwe. "
                            },
                            {
                                "text": "Zvino wakati kwavari: Chenjererai zvamunonzwa; nechiyero chamunoyera nacho chichayerwa kwamuri, nekwamuri imwi munonzwa, chichawedzerwa. "
                            },
                            {
                                "text": "Nokuti ani nani anacho achapiwa; asi asina achatorerwa kunyange nechaanacho.  "
                            },
                            {
                                "text": "  Zvino akati: Hwakadaro ushe hwaMwari, sezvinonzi munhu anokusha mbeu muvhu. "
                            },
                            {
                                "text": "Zvino orara nekumuka usiku nemasikati, mbeu inomera ichikura iye asingazivi kuti sei. "
                            },
                            {
                                "text": "Nokuti ivhu rinozviberekera chibereko pacharo, pakutanga chipande, pashure hura, pashure zviyo zvakakora pahura. "
                            },
                            {
                                "text": "Asi kana chibereko chaibva, pakarepo anotuma jeko nokuti kukohwa kwasvika.  "
                            },
                            {
                                "text": "  Zvino wakati: Tichafananidza nei ushe hwaMwari? Kana tingahuenzanisa nemuenzaniso upi? "
                            },
                            {
                                "text": "Setsanga yemasitadha*, iyo kana ichidzvarwa muvhu, idikisa kumbeu dzese dzepanyika; "
                            },
                            {
                                "text": "asi kana yadzvarwa, inokura ichiva huru kumiriwo yese, ichiita matavi makuru zvekuti shiri dzekudenga dzinogona kuvakira pasi pemumvuri wawo. "
                            },
                            {
                                "text": "Zvino nemifananidzo mizhinji yakadaro wakataura shoko kwavari, sepavaigona kunzwa napo. "
                            },
                            {
                                "text": "Asi kunze kwemufananidzo haana kutaura kwavari; asi vava vega, wakadudzira vadzidzi vake zvese.  "
                            },
                            {
                                "text": "  Zvino nezuva iro ava madekwani, wakati kwavari: Ngatiyambukire mhiri. "
                            },
                            {
                                "text": "Vakarega chaunga chichienda, vakaenda naye akangodaro muchikepe. Zvino kwaivawo nemamwe magwa naye. "
                            },
                            {
                                "text": "Zvino kwakamuka dutu guru remhepo, mafungu akazvirovera muchikepe, zvekuti chakange zvino chozadzwa. "
                            },
                            {
                                "text": "Asi iye wakange ari shure muchikepe arere pamutsago; vakamumutsa, vakati kwaari: Mudzidzisi, hamuna hanya kuti toparara here? "
                            },
                            {
                                "text": "Akamuka akatsiura mhepo, akati kugungwa: Nyarara, gadzikana! Mhepo ikamira, kukava nekudzikama kukuru. "
                            },
                            {
                                "text": "Ndokuti kwavari: Munotyirei zvakadaro? Hamuna rutendo sei? "
                            },
                            {
                                "text": "Vakatya nekutya kukuru, vakati umwe kune umwe: Zvino ndiani uyu, kuti kunyange mhepo negungwa zvinomuteerera?  "
                            }
                        ]
                    },
                    {
                        "verses": [
                            {
                                "text": "Vakasvika mhiri kwegungwa, kunyika yeVaGadharini. "
                            },
                            {
                                "text": "Zvino wakati abuda muchikepe, pakarepo munhu akamuchingamidza achibva kumarinda ane mweya wetsvina, "
                            },
                            {
                                "text": "uyo wakange ane ugaro kumarinda, uye kwakange kusina wakange achigona kumusunga kunyange nemaketani, "
                            },
                            {
                                "text": "nokuti kazhinji waisungwa nezvisungo zvemakumbo nemaketani, asi maketani aigurwa nepakati naye, nezvisungo zvemakumbo zvaigurwa kuita zvidimbu; uye kwakange kusina waigona kumupingudza. "
                            },
                            {
                                "text": "Zvino nguva dzese, usiku nemasikati, waiva mumakomo nemumarinda achidanidzira, achizvicheka nemabwe. "
                            },
                            {
                                "text": "Zvino wakati achiona Jesu ari kure, akamhanya ndokumunamata; "
                            },
                            {
                                "text": "akadanidzira nenzwi guru akati: Ndinei nemwi Jesu, Mwanakomana waMwari Wekumusoro-soro? Ndinokupikirai naMwari, murege kundirwadzisa. "
                            },
                            {
                                "text": "Nokuti wakati kwaari: Buda mumunhu, mweya wetsvina. "
                            },
                            {
                                "text": "Ndokumubvunza akati: Zita rako ndiani? Akapindura achiti: Zita rangu rinonzi Regiyoni, nokuti tiri vazhinji. "
                            },
                            {
                                "text": "Akamukumbirisa zvikuru kuti arege kuvaendesa kunze kwenyika. "
                            },
                            {
                                "text": "Zvino kwakange kuripo pedo nemakomo boka guru renguruve dzichifura. "
                            },
                            {
                                "text": "Nemadhimoni ese akamukumbira zvikuru achiti: Titumirei kunguruve kuti tipinde madziri. "
                            },
                            {
                                "text": "Pakarepo Jesu akaatendera. Mweya yetsvina ikabuda ikapinda munguruve; boka rikapitirikira kumawere kuenda kugungwa, dzinenge dzaiva zvuru zviviri, dzikabitirirwa mugungwa. "
                            },
                            {
                                "text": "Zvino vaifudza nguruve vakatiza, vakanoreva muguta neparuwa. Vakabuda kuzoona kuti chii chainge chaitwa. "
                            },
                            {
                                "text": "Vakasvika kuna Jesu, vakaona wakange ane madhimoni, iye waiva neRegiyoni agere, akapfeka ari munhu kwaye; vakatya. "
                            },
                            {
                                "text": "Uye avo vakange vazviona, vakavarondedzera kuti zvakaitika sei kune wakange ane madhimoni nepamusoro penguruve. "
                            },
                            {
                                "text": "Vakatanga kumukumbirisa kuti abve mudunhu mavo. "
                            },
                            {
                                "text": "Zvino wakati achipinda muchikepe, iye waiva nemadhimoni akamukumbirisa kuti ave naye. "
                            },
                            {
                                "text": "Asi Jesu haana kumutendera, asi wakati kwaari: Enda kumba kwako, kune vekwako, unovaudza kuti zvikuru sei Ishe zvaakuitira, nekukuitira tsitsi. "
                            },
                            {
                                "text": "Akabva ndokuenda akatanga kuparidza muDhekapori kukura kwezvinhu Jesu zvaakamuitira; vese vakashamisika.  "
                            },
                            {
                                "text": "  Jesu wakati ayambukazve nechikepe kune rimwe divi, chaunga chikuru chikaunganira kwaari, uye wakange ava parutivi rwegungwa. "
                            },
                            {
                                "text": "Zvino tarira, kwakasvika umwe wevakuru vesinagoge, wainzi Jairosi; zvino wakati amuona, akawira patsoka dzake. "
                            },
                            {
                                "text": "Akamukumbirisa zvikuru achiti: Mukunda wangu mudiki wotandadza, dai mauya muise maoko pamusoro pake kuti aponeswe uye achararama. "
                            },
                            {
                                "text": "Akaenda naye; chaunga chikuru chikamutevera, chikamutsimbirira. "
                            },
                            {
                                "text": "Zvino umwe mukadzi waiva nekubuda ropa makore gumi nemaviri, "
                            },
                            {
                                "text": "wakange atambura zvikuru kuvarapi vazhinji, wakange apedza zvese zvaakange anazvo, asina kutongobatsirika, asi pachinhambo cheizvi ainyanyisa, "
                            },
                            {
                                "text": "wakati anzwa zvaJesu, akauya nepakati pechaunga neshure, akabata nguvo yake. "
                            },
                            {
                                "text": "Nokuti wakati: Kana ndikabata nguvo dzake chete, ndichaponeswa. "
                            },
                            {
                                "text": "Zvino pakarepo chitubu cheropa rake chikapwa, akanzwa mumuviri kuti waporeswa pachifo. "
                            },
                            {
                                "text": "Zvino pakarepo Jesu achiziva mukati make kuti simba rabuda maari, akatendeuka pachaunga akati: Ndiani wabata nguvo dzangu? "
                            },
                            {
                                "text": "Vadzidzi vake vakati kwaari: Munoona chaunga chinokutsimbirirai, zvino moti: Ndiani wandibata? "
                            },
                            {
                                "text": "Zvino wakaringa-ringa kuona uyo wakange aita ichi. "
                            },
                            {
                                "text": "Asi mukadzi achitya, nekubvunda, achiziva zvakange zvaitika maari, akauya ndokuwira pamberi pake, ndokumuudza chokwadi chese. "
                            },
                            {
                                "text": "Ndokuti kwaari: Mukunda, rutendo rwako rwakuponesa, enda nerugare, poreswa pachifo chako. "
                            },
                            {
                                "text": "Wakati achataura, kwakasvika vamwe vemukuru wesinagoge vakati: Mukunda wenyu wafa, muchiri kutambudzirei Mudzidzisi? "
                            },
                            {
                                "text": "Pakarepo Jesu achinzwa shoko rakataurwa akati kumukuru wesinagoge: Usatya, tenda chete. "
                            },
                            {
                                "text": "Akasatendera munhu kumutevera, kunze kwaPetro, naJakobho, naJohwani munin'ina waJakobho. "
                            },
                            {
                                "text": "Zvino wakasvika mumba memukuru wesinagoge, akaona mhere-mhere nevaichema nekurira zvikuru. "
                            },
                            {
                                "text": "Zvino wakati apinda akati kwavari: Munoitirei mhere-mhere muchichema? Mwana haana kufa, asi arere. "
                            },
                            {
                                "text": "Vakamuseka. Asi iye wakati avabudisa vese panze, akatora baba vemwana namai nevakange vanaye, akapinda makange murere mwana. "
                            },
                            {
                                "text": "Akabata ruoko rwemwana, akati kwaari: \"Tarita kumi\"; ndokuti kana zvichishandurwa: Musikana mudiki, ndinoti kwauri, muka. "
                            },
                            {
                                "text": "Pakarepo musikana wakasimuka, akafamba; nokuti waiva wemakore gumi nemaviri; vakashamisika nekushamisika kukuru. "
                            },
                            {
                                "text": "Akavaraira zvikuru kuti kusava nemunhu anoziva izvi; akati apiwe kudya.   "
                            }
                        ]
                    },
                    {
                        "verses": [
                            {
                                "text": "Zvino wakabvapo, akasvika kunyika yekwake; vadzidzi vake vakamutevera. "
                            },
                            {
                                "text": "Zvino rava sabata, akatanga kudzidzisa musinagoge; vazhinji vakamunzwa, vakashamisika vachiti: Izvi zvinobvepi kwaari? Injere dzipi dzakapiwa kwaari, kuti nemabasa esimba akadai anoitwa nemaoko ake? "
                            },
                            {
                                "text": "Uyu haasi muvezi here, mwanakomana waMaria, nemukoma waJakobho, naJose, naJudha, naSimoni? Nehanzvadzi dzake hadzisi pano nesu here? Vakagumburwa naye. "
                            },
                            {
                                "text": "Asi Jesu akati kwavari: Muporofita haangashaiwi kukudzwa, kunze kwemunyika yekwake, nepakati pehama, nemumba make. "
                            },
                            {
                                "text": "Akasagona kubata chero basa resimba ipapo, kunze kwekuti wakaisa maoko pamusoro pevairwara vashoma, akaporesa. "
                            },
                            {
                                "text": "Akashamisika nekusatenda kwavo. Uye akapota-pota nemisha achidzidzisa.  "
                            },
                            {
                                "text": "  Zvino wakadanira kwaari vanegumi nevaviri, akatanga kuvatuma vaviri-vaviri, akavapa simba pamusoro pemweya yetsvina. "
                            },
                            {
                                "text": "Akavaraira kuti varege kutora chinhu cherwendo kunze kwemudonzvo chete; kwete chikwama, kwete chingwa, kwete mari mubhanhire. "
                            },
                            {
                                "text": "Asi vapfeke manyatera, varege kupfeka nguvo refu mbiri. "
                            },
                            {
                                "text": "Zvino akati kwavari: Pese pamunopinda mumba, mugaremo kusvikira muchibvapo. "
                            },
                            {
                                "text": "Asi vese vasingakugamuchiriyi kana kukunzwai, kana muchibvapo, zuzai guruva riri pasi petsoka dzenyu, chive chapupu kwavari. Zvirokwazvo ndinoti kwamuri: Zvichava nani kuSodhoma kana Gomora nezuva rekutongwa kupfuura guta iro. "
                            },
                            {
                                "text": "Vakati vabuda, vakaparidza kuti vatendeuke; "
                            },
                            {
                                "text": "zvino vakabudisa madhimoni mazhinji, vakazodza nemafuta vazhinji vairwara, vachiporesa.  "
                            },
                            {
                                "text": "  Mambo Herodhe ndokuzvinzwa, nokuti zita rake rakava pachena, akati: Johwani anobhabhatidza akamutswa kubva kuvakafa, naizvozvo masimba anobata maari. "
                            },
                            {
                                "text": "Vamwe vakati: NdiEria; nevamwe vakati: Muporofita, kana wakaita seumwe wevaporofita. "
                            },
                            {
                                "text": "Asi Herodhe wakati anzwa, akati: Uyu ndiJohwani uya wandakagura ini musoro; iye wamuka kubva kuvakafa. "
                            },
                            {
                                "text": "Nokuti Herodhe pachake wakange atuma vanhu akabata Johwani, akamusunga mutirongo nekuda kwaHerodhiasi, mukadzi waFiripi, munin'ina wake; nokuti Herodhe wakange amuwana. "
                            },
                            {
                                "text": "Nokuti Johwani wakange ati kuna Herodhe: Hauna kutenderwa kuti uve nemukadzi wemunin'ina wako. "
                            },
                            {
                                "text": "Herodhiasi akamuvenga nechemumoyo, akada kumuuraya, asi wakakonewa; "
                            },
                            {
                                "text": "nokuti Herodhe aitya Johwani, achiziva kuti murume wakarurama, mutsvene, akamuchengetedza. Zvino paakamunzwa akaita zvinhu zvakawanda, akamunzwa nemufaro. "
                            },
                            {
                                "text": "Asi zuva rakafanira rakati rasvika, Herodhe nezuva rekuberekwa kwake akaitira chirairo madzishe ake nevatungamiriri vezvuru nevatungamiriri veGarirea, "
                            },
                            {
                                "text": "zvino mukunda waHerodhiasi uyo paakapinda akatamba, akafadza Herodhe nevakange vagere pakudya naye; mambo akati kumusikana: Kumbira kwandiri chipi zvacho chaunoda ndigokupa. "
                            },
                            {
                                "text": "Zvino akamupikira achiti: Chero chipi chaunokumbira kwandiri ndichakupa, kusvikira pahafu yeushe hwangu. "
                            },
                            {
                                "text": "Akabuda akati kuna mai vake: Ndichakumbirei? Vakati: Musoro waJohwani Mubhabhatidzi. "
                            },
                            {
                                "text": "Pakarepo akakurumidza kupinda kuna mambo, akakumbira achiti: Ndinoda kuti mundipe mundiro ikozvino musoro waJohwani Mubhabhatidzi. "
                            },
                            {
                                "text": "Mambo akashungurudzika zvikuru, asi nekuda kwemhiko, nekwevakange vagere naye pakudya, wakange asingadi kumurambira. "
                            },
                            {
                                "text": "Pakarepo mambo akatuma muurai, akaraira kuti musoro wake uuyiswe. Akaenda, akamugura musoro mutirongo, "
                            },
                            {
                                "text": "akauya nemusoro wake mundiro, akaupa kumusikana, musikana ndokuupa mai vake. "
                            },
                            {
                                "text": "Vadzidzi vake vakati vachizvinzwa, vakauya vakatora chitunha chake, vakachiisa muguva.  "
                            },
                            {
                                "text": "  Zvino vaapositori vakaunganira kuna Jesu, vakamuudza zvese, nezvavakange vaita, nezvavakange vadzidzisa. "
                            },
                            {
                                "text": "Akati kwavari: Uyai imwi pachenyu mega kunzvimbo yerenje, muzorore zvishoma. Nokuti vaiva vazhinji vaiuya nekuenda, vakasava nemukana kunyange wekudya. "
                            },
                            {
                                "text": "Vakaenda nechikepe kunzvimbo yerenje vari vega. "
                            },
                            {
                                "text": "Zvaunga zvikavaona vachienda, uye vazhinji vakamuziva, vakamhanyirako pamwe chete netsoka vachibva pamaguta ese, vakavatangira, vakasangana kwaari. "
                            },
                            {
                                "text": "Zvino Jesu wakati achibuda, akaona chaunga chikuru, ndokuvanzwira tsitsi, nokuti vakange vakaita semakwai asina mufudzi; akatanga kuvadzidzisa zvinhu zvizhinji. "
                            },
                            {
                                "text": "Zvino nguva yakati yaenda zvikuru, vadzidzi vake vakauya kwaari vakati: Iyi inzvimbo yerenje, uye nguva yatoenda; "
                            },
                            {
                                "text": "varegei, kuti vaende kuruwa rwakapoteredza nemisha vanozvitengera zvingwa; nokuti havana chavangadya. "
                            },
                            {
                                "text": "Akapindura akati kwavari: Vapei imwi kuti vadye. Vakati kwaari: Tingaenda here tinotenga zvingwa zvemadhenario* mazana maviri, tivape vadye? "
                            },
                            {
                                "text": "Akati kwavari: Mune zvingwa zvingani? Endai munoona. Vakati vaziva vakati: Zvishanu, nehove mbiri. "
                            },
                            {
                                "text": "Zvino akavaraira kuti vavagarise vese pasi nemapoka-mapoka pauswa unyoro. "
                            },
                            {
                                "text": "Zvino vakagara pasi nemapoka-mapoka nemazana uye nemakumi mashanu. "
                            },
                            {
                                "text": "Zvino wakati atora zvingwa zvishanu nehove mbiri, akatarira kumusoro kudenga, akavonga, akamedura zvingwa, akapa kuvadzidzi vake, kuti vazvigadzike pamberi pavo; nehove mbiri akavagovera vese. "
                            },
                            {
                                "text": "Zvino vakadya vese, vakaguta. "
                            },
                            {
                                "text": "Vakanunga matengu gumi nemaviri azere nezvimedu, nezvehove. "
                            },
                            {
                                "text": "Zvino avo vakadya zvingwa vaiva varume vanenge zvuru zvishanu.  "
                            },
                            {
                                "text": "  Pakarepo akamanikidza vadzidzi vake kupinda muchikepe, vatungamire kuenda mhiri kuBhetisaidha, iye achirega chaunga chichienda. "
                            },
                            {
                                "text": "Akati avaoneka, akabva akaenda mugomo kunonyengetera. "
                            },
                            {
                                "text": "Zvino ava madekwani chikepe chakange chiri pakati pegungwa, iye ari ega panyika. "
                            },
                            {
                                "text": "Zvino wakavaona vachirwadziwa nekukwasva, nokuti mhepo yakange ichipesana navo; akauya kwavari nenguva inenge seyechina yekurinda yeusiku, achifamba pamusoro pegungwa; ndokuda kuvapfuura. "
                            },
                            {
                                "text": "Zvino vakati vachimuona achifamba pamusoro pegungwa, vakafunga kuti chipoko, vakaridza mhere. "
                            },
                            {
                                "text": "Nokuti vese vakamuona, vakavhunduka; asi pakarepo akataura navo, akati kwavari: Tsungai moyo, ndini, musatya. "
                            },
                            {
                                "text": "Akakwira kwavari muchikepe, mhepo ikanyarara; vakakatyamara zvikuru mukati mavo zvisingaverengeki, vakashamisika. "
                            },
                            {
                                "text": "Nokuti vakange vasina kunzwisisa zvezvingwa, nokuti moyo wavo wakange uri mukukutu.  "
                            },
                            {
                                "text": "  Vakati vayambuka, vakasvika kunyika yeGenesareti, vakasungira chikepe pamahombekombe. "
                            },
                            {
                                "text": "Vakati vabuda muchikepe, pakarepo vakamuziva, "
                            },
                            {
                                "text": "vakamhanyira munharaunda iyo yese yakapoteredza, vakatanga kutenderera vakatakura vairwara pahwanyanza, kwavainzwa kuti ndiko kwaari. "
                            },
                            {
                                "text": "Zvino pese paakapinda pamisha kana pamaguta kana paruwa, vakaradzika varwere pamisika, vakamukumbira zvikuru kuti vabate mupendero wenguvo yake chete; uye vese vakamubata vakaponeswa.  "
                            }
                        ]
                    },
                    {
                        "verses": [
                            {
                                "text": "Zvino kwakaunganira kwaari VaFarisi nevamwe vevanyori vaibva kuJerusarema; "
                            },
                            {
                                "text": "vakati vaona vamwe vevadzidzi vake vachidya zvingwa nemaoko ane tsvina, ndiko kuti asina kushambwa, vakasvora. "
                            },
                            {
                                "text": "Nokuti VaFarisi, neVaJudha vese, havadyi kunze kwekuti vashamba maoko kwazvo, vachibatirira tsika dzevakuru. "
                            },
                            {
                                "text": "Kana vachibva pamusika, kunze kwekuti vashamba, havadyi; nezvimwe zvinhu zvizhinji zviripo zvavakange vagamuchira kuti vazvichengete, zvinoti: Kusuka mikombe, nehari, nemidziyo yendarira, nenhovo. "
                            },
                            {
                                "text": "Ipapo VaFarisi nevanyori vakamubvunza, vachiti: Nemhaka yei vadzidzi venyu vasingafambi netsika yevakuru, asi vanodya chingwa nemaoko asina kushambwa? "
                            },
                            {
                                "text": "Asi wakapindura akati kwavari: Isaya wakaporofita zvakanaka pamusoro penyu imwi vanyepedzeri, sezvazvakanyorwa, zvichinzi: Rudzi urwu rwunondikudza nemiromo, asi moyo wavo uri kure neni. "
                            },
                            {
                                "text": "Asi vanondinamata pasina, vachidzidzisa dzidziso, dziri mirairo yevanhu. "
                            },
                            {
                                "text": "Nokuti munosiya murairo waMwari, muchibatirira tsika yevanhu, sekusuka hari nemikombe, nezvimwe zvizhinji zvakadaro munozviita. "
                            },
                            {
                                "text": "Zvino akati kwavari: Munoramba nemazvo murairo waMwari, kuti muchengete tsika yenyu. "
                            },
                            {
                                "text": "Nokuti Mozisi wakati: Kudza baba vako namai vako; uye: Anotuka baba kana mai, anofanira kufa rufu. "
                            },
                            {
                                "text": "Asi imwi munoti: Kana munhu achiti kuna baba kana mai: Chinhu chipi nechipi chamunobatsirwa nacho neni \"iKorbani*\", ndokuti chipo kuna Mwari; "
                            },
                            {
                                "text": "hamuchamutenderi kuitira baba vake kana mai vake chinhu, "
                            },
                            {
                                "text": "muchishayisa shoko raMwari maturo netsika yenyu yamunogamuchidzana; nezvinhu zvizhinji zvakadaro munozviita. "
                            },
                            {
                                "text": "Zvino wakati adanira kwaari chaunga chese akati kwavari: Nditeererei mese, munzwisise. "
                            },
                            {
                                "text": "Hapana chinhu chinobva kunze kwemunhu chinopinda maari chingamusvibisa; asi zvinhu zvinobuda maari, ndizvo zvinosvibisa munhu. "
                            },
                            {
                                "text": "Kana aripo ane nzeve dzekunzwa, ngaanzwe. "
                            },
                            {
                                "text": "Zvino wakati apinda mumba achibva kuchaunga, vadzidzi vake vakamubvunza pamusoro pemufananidzo. "
                            },
                            {
                                "text": "Akati kwavari: Saizvozvo nemwi muri vasina kunzwisisa here? Hamunzwisisi here kuti chese chinobva kunze chichipinda mumunhu hachigoni kumusvibisa? "
                            },
                            {
                                "text": "Nokuti hachipindi mumoyo make, asi mudumbu; chichibuda kunze, achinatsa kudya kwese. "
                            },
                            {
                                "text": "Ndokubva ati: Icho chinobuda mumunhu, ndicho chinosvibisa munhu. "
                            },
                            {
                                "text": "Nokuti kubva mukati mumoyo wevanhu inobuda mifungo yakaipa, upombwe, ufeve, umhondi, "
                            },
                            {
                                "text": "umbavha, ruchiva, kuipa, kunyengera, meso-meso, ziso rakaipa, kunyomba, kuzvikudza, upenzi; "
                            },
                            {
                                "text": "zvese zvinhu izvi zvakaipa zvinobva mukati, zvichisvibisa munhu.  "
                            },
                            {
                                "text": "  Zvino kubva ipapo wakasimuka akaenda kumiganhu yeTire neSidhoni; akapinda mumba, asingadi kuti pave neanozviziva, asi akakoniwa kuvanzika. "
                            },
                            {
                                "text": "Nokuti mukadzi waiva nemukunda mudiki akange ane mweya wetsvina, akanzwa nezvake, akauya akawira patsoka dzake. "
                            },
                            {
                                "text": "Uye mukadzi waiva muGiriki, muSirofenike pachizvarwa; akamukumbirisa kuti abudise dhimoni pamukunda wake. "
                            },
                            {
                                "text": "Asi Jesu akati kwaari: Regai vana vatange kuguta, nokuti hazvina kunaka kutora chingwa chevana, ndokukandira kuimbwanana. "
                            },
                            {
                                "text": "Akapindura akati kwaari: Hongu, Ishe; nokuti kunyange imbwanana dziri pasi petafura dzinodya zvezvimedu zvevana. "
                            },
                            {
                                "text": "Akati kwaari: Nekuda kweshoko iri, enda; dhimoni rabuda pamukunda wako. "
                            },
                            {
                                "text": "Akabva akaenda kumba kwake, akawana dhimoni rabuda, mukunda arere panhovo.  "
                            },
                            {
                                "text": "  Zvino wakatizve achibva kumiganhu yeTire neSidhoni, akauya kugungwa reGarirea, nepakati pemiganhu yeDhekapori. "
                            },
                            {
                                "text": "Zvino vakauisa kwaari matsi yaikakamira, vakamukumbirisa kuti aise ruoko pamusoro pake. "
                            },
                            {
                                "text": "Akamutora ari ega kubva pachaunga, akapinza mimwe yake munzeve dzake, akapfira, ndokubata rurimi rwake. "
                            },
                            {
                                "text": "Atarira kumusoro kudenga, akatura befu, akati kwaari: \"Efata\"; ndiko kuti: Zarurwa! "
                            },
                            {
                                "text": "Pakarepo nzeve dzake dzakazarurwa, chisungo cherurimi rwake chikasunungurwa, akataura zvakarurama. "
                            },
                            {
                                "text": "Ndokuvaraira, kuti varege kuudza munhu; asi paainyanya kuvaraira, vakanyanya zvikuru kuparidza izvozvo. "
                            },
                            {
                                "text": "Vakashamisika zvikuru kwazvo, vachiti: Wakaita zvese zvakanaka; wakaita matsi kuti dzinzwe, nezvimumumu kuti zvitaure.  "
                            }
                        ]
                    },
                    {
                        "verses": [
                            {
                                "text": "Nemazuva iwayo zvakwakange kune chaunga chikuru kwazvo, vasina chavangadya, Jesu akadanira vadzidzi vake kwaari, akati kwavari: "
                            },
                            {
                                "text": "Ndine tsitsi nechaunga; nokuti chadogara neni mazuva matatu vasina zvavangadya. "
                            },
                            {
                                "text": "Kana ndikavarega vaende kumba kwavo nenzara, vachaziya panzira; nokuti vamwe vavo vanobva kure. "
                            },
                            {
                                "text": "Vadzidzi vake vakamupindura, vakati: Zvingabvepi zvingwa munhu zvaangagutsa nazvo ava murenje muno? "
                            },
                            {
                                "text": "Akavabvunza, akati: Mune zvingwa zvingani? Vakati: Zvinomwe. "
                            },
                            {
                                "text": "Zvino akaraira chaunga kuti chigare pasi pavhu; akatora zvingwa zvinomwe, akavonga, akazvimedura, ndokupa vadzidzi vake, kuti vaise pamberi pavo; vakazviisa pamberi pechaunga. "
                            },
                            {
                                "text": "Uye vakange vane hove diki shoma; zvino akadziropafadza, akati vadziisewo pamberi pavo. "
                            },
                            {
                                "text": "Vakadya, vakaguta; ndokununga zvimedu zvakasara, matengu manomwe. "
                            },
                            {
                                "text": "Avo vakange vadya vainge vaiva zvuru zvina; akavarega vachienda. "
                            },
                            {
                                "text": "Pakarepo akapinda muchikepe nevadzidzi vake, akauya kumativi eDharimanuta.  "
                            },
                            {
                                "text": "  Zvino VaFarisi vakabuda, vakatanga kupikisana naye, vachitsvaka kwaari chiratidzo chinobva kudenga, vachimuidza. "
                            },
                            {
                                "text": "Akagomera zvikuru pamweya wake akati: Zera iri rinotsvakirei chiratidzo? Zvirokwazvo ndinoti kwamuri: Hakuna chiratidzo chichapiwa kuzera iri. "
                            },
                            {
                                "text": "Ndokubva avasiya, akapindazve muchikepe, akabva akayambukira kumhiri.  "
                            },
                            {
                                "text": "  Zvino vadzidzi vakange vakanganwa kutora zvingwa; uye vakange vasina navo chinhu muchikepe kunze kwechingwa chimwe chete. "
                            },
                            {
                                "text": "Zvino akavaraira, achiti: Ngwarirai, muchenjere mbiriso yeVaFarisi nembiriso yaHerodhe. "
                            },
                            {
                                "text": "Vakarangana pakati pavo vachiti: Nokuti hatina zvingwa. "
                            },
                            {
                                "text": "Zvino Jesu wakati achizviziva akati kwavari: Munorangana sei kuti hamuna zvingwa? Hamusati maziva, kana kunzwisisa here? Muchine moyo mukukutu here? "
                            },
                            {
                                "text": "Mune meso hamuoni here? Uye mune nzeve, hamunzwi here? Uye hamurangariri here? "
                            },
                            {
                                "text": "Pandakamedurira vanezvuru zvishanu zvingwa zvishanu, matengu mangani azere nezvimedu amakanonga? Vakati kwaari: Gumi nemaviri. "
                            },
                            {
                                "text": "Uye pazvinomwe pavanezvuru zvina, matengu mangani azere nezvimedu amakanonga? Ivo ndokuti: Manomwe. "
                            },
                            {
                                "text": "Ndokubva ati kwavari: Sei musinganzwisisi?  "
                            },
                            {
                                "text": "  Zvino wakasvika kuBhetisaidha; vakauisa bofu kwaari, vakamukumbirisa kuti aribate. "
                            },
                            {
                                "text": "Akabata ruoko rwebofu, akaribudisira kunze kwemusha; akati apfira meso aro, akaisa maoko pamusoro paro, akaribvunza kana richiona chinhu. "
                            },
                            {
                                "text": "Ndokutarira kumusoro rikati: Ndinoona vanhu vakaita semiti vachifamba. "
                            },
                            {
                                "text": "Mushure maizvozvo akaisazve maoko pamusoro pameso aro akaritaridza kumusoro, rikaporeswa, rikaona vese zvakajeka. "
                            },
                            {
                                "text": "Akariendesa kumba kwaro, achiti: Usapinda mumusha uye usaudza ani nani mumusha.  "
                            },
                            {
                                "text": "  Zvino Jesu akabuda nevadzidzi vake vakaenda kumisha yeKesariya yeFiripi; vari munzira akabvunza vadzidzi vake achiti kwavari: Vanhu vanoti ndini ani? "
                            },
                            {
                                "text": "Vakapindura vachiti: Johwani Mubhabhatidzi; asi vamwe: Eria; vamwezve: Umwe wevaporofita. "
                            },
                            {
                                "text": "Iye akati kwavari: Ko imwi munoti ndini ani? Petro akapindura akati kwaari: Imwi muri Kristu. "
                            },
                            {
                                "text": "Akavaraira zvikuru kuti varege kuudza munhu pamusoro pake. "
                            },
                            {
                                "text": "Zvino akatanga kuvadzidzisa kuti Mwanakomana wemunhu anofanira kutambudzika zvinhu zvizhinji nekurambwa nevakuru, nevapristi vakuru, nevanyori, agourawa, uye mushure memazuva matatu amukezve. "
                            },
                            {
                                "text": "Akataura shoko iro pachena. Zvino Petro akamutorera parutivi, akatanga kumutsiura. "
                            },
                            {
                                "text": "Asi iye atendeuka, ndokutarira vadzidzi vake, akatsiura Petro achiti: Ibva shure kwangu, Satani; nokuti haurangariri zvinhu zvaMwari, asi zvinhu zvevanhu.  "
                            },
                            {
                                "text": "  Zvino wakati adanira kwaari chaunga pamwe nevadzidzi vake, akati kwavari: Ani nani anoda kuuya shure kwangu, ngaazvirambe, atakure muchinjikwa wake, anditevere. "
                            },
                            {
                                "text": "Nokuti ani nani anoda kuponesa upenyu hwake, acharasikirwa nahwo, asi ani nani acharasikirwa neupenyu hwake nekuda kwangu nekweevhangeri, uyu achahuponesa. "
                            },
                            {
                                "text": "Nokuti zvinobatsirei munhu, kana akawana nyika yese akarasikirwa nemweya wake? "
                            },
                            {
                                "text": "Kana kuti munhu achapei kuti chive muripo wemweya wake? "
                            },
                            {
                                "text": "Nokuti ani nani anonyara pamusoro pangu nepamashoko angu pazera iri reupombwe nekutadza, Mwanakomana wemhunhu achanyarawo pamusoro pake, paanouya mukubwinya kwaBaba vake ane vatumwa vatsvene.  "
                            }
                        ]
                    },
                    {
                        "verses": [
                            {
                                "text": "Zvino wakati kwavari: Zvirokwazvo ndinoti kwamuri: Vamwe varipo kune vamire pano, vasingazoraviri rufu, kusvikira vaona ushe hwaMwari huchiuya nesimba. "
                            },
                            {
                                "text": "Zvino shure kwemazuva matanhatu, Jesu akatora Petro, naJakobho, naJohwani, akavatungamidza mugomo refu, pachavo vari vega; akashandurwa chimiro pamberi pavo. "
                            },
                            {
                                "text": "Zvipfeko zvake zvikapenya, zvikachenesesa zvikuru semagada echando; hakuna musuki panyika, angagona kuzvichenesa zvikadaro. "
                            },
                            {
                                "text": "Zvino kwakaonekwa kwavari Eria naMozisi, uye vaitaurirana naJesu. "
                            },
                            {
                                "text": "Petro akapindura akati kuna Jesu: Rabhi*, zvakanaka kuti tiri pano; ngativake matende matatu, rimwe renyu, uye rimwe raMozisi, uye rimwe raEria. "
                            },
                            {
                                "text": "Nokuti wakange asingazivi chekutaura; nokuti vaitya zvikuru. "
                            },
                            {
                                "text": "Zvino kwakava negore rakavadzikatira, inzwi rikabuda mugore, richiti: Uyu Mwanakomana wangu anodikanwa, inzwai iye. "
                            },
                            {
                                "text": "Kamwe-kamwe, vakati varinga-ringa, havana kuzochaona munhu, asi Jesu chete anavo. "
                            },
                            {
                                "text": "Zvino vakati vachiburuka mugomo, akavaraira kuti varege kuudza munhu zvavakange vaona kusvikira Mwanakomana wemunhu amuka kubva kuvakafa. "
                            },
                            {
                                "text": "Vakachengeta shoko iro mukati mavo, vachibvunzana kuti kumuka kwevakafa chii. "
                            },
                            {
                                "text": "Vakamubvunza, vachiti: Vanyori vanoreverei kuti Eria anofanira kutanga kuuya? "
                            },
                            {
                                "text": "Akapindura, akati kwavari: Eria zvirokwazvo anotanga kuuya, avandudze zvinhu zvese; kwakagonyorwa sei zveMwanakomana wemunhu, kuti achatambudzika zvinhu zvizhinji nekuzvidzwa? "
                            },
                            {
                                "text": "Asi ndinoreva kwamuri kuti Eriawo wakasvika, vakamuitira zvese zvavaida, sezvazvakanyorwa pamusoro pake.  "
                            },
                            {
                                "text": "  Zvino wakati asvika kuvadzidzi, akaona chaunga chikuru chakavakomba, nevanyori vachipikisana navo. "
                            },
                            {
                                "text": "Pakarepo chaunga chese chakati chichimuona chikashamisika zvikuru, ndokumumhanyira, chikamukwazisa. "
                            },
                            {
                                "text": "Akabvunza vanyori akati: Munopikisanei navo? "
                            },
                            {
                                "text": "Umwe wechaunga akapindura akati: Mudzidzisi, ndauisa kwamuri mwanakomana wangu, ane mweya wechimumumu; "
                            },
                            {
                                "text": "pangava papi paunomubata, unomubvambura; opupuma furo, nekugeda-geda meno ake, uye anooma; zvino ndakataura nevadzidzi venyu kuti vaubudise, vakasagona. "
                            },
                            {
                                "text": "Akamupindura akati: Haiwa zera risina rutendo, ndichava nemwi kusvikira rinhi? Ndichakuitirai moyo murefu kusvikira rinhi? Muuyisei kwandiri. "
                            },
                            {
                                "text": "Vakamuuisa kwaari; wakati achimuona, pakarepo mweya ukamubvambura; akawira pasi, akaumburuka achipupuma furo. "
                            },
                            {
                                "text": "Ndokubva abvunza baba vake akati: Yava nguva yakadini kubvira izvozvi zvichiitika kwaari? Akati: Kubva paupwere. "
                            },
                            {
                                "text": "Kazhinji wakamuwisira nemumoto nemumvura, kuti umuparadze; asi kana muchigona kuita chinhu, mutinzwire tsitsi, mutibatsire. "
                            },
                            {
                                "text": "Jesu ndokuti kwaari: Kana uchigona kutenda, zvinhu zvese zvinogoneka kune anotenda. "
                            },
                            {
                                "text": "Uye pakarepo baba vemwana vakadanidzira nemisodzi vakati: Ndinotenda, Ishe, batsirai pakusatenda kwangu. "
                            },
                            {
                                "text": "Jesu wakati achiona kuti chaunga chinouya chichimhanyirana, akatsiura mweya wetsina, akati kwauri: Iwe, mweya wechimumumu nematsi, ini ndinokuraira: Buda maari, urege kupindazve maari. "
                            },
                            {
                                "text": "Zvino mweya ukadanidzira, ukamubvundisa zvikuru ukabuda; akaita sewakafa, nokudaro vazhinji vakati: Wafa. "
                            },
                            {
                                "text": "Asi Jesu wakabata ruoko rwake akamusimudza; akasimuka. "
                            },
                            {
                                "text": "Zvino wakati apinda mumba, vadzidzi vake vakamubvunza vari vega vachiti: Sei isu takange tisingagoni kuubudisa? "
                            },
                            {
                                "text": "Ndokubva ati kwavari: Zera iri harigoni kubuda nechinhu, kunze nekunyengetera nekutsanya.  "
                            },
                            {
                                "text": "  Vakabva ipapo, vakagura neGarirea, akange asingadi kuti chero ani azvizive. "
                            },
                            {
                                "text": "Nokuti aidzidzisa vadzidzi vake, achiti kwavari: Mwanakomana wemunhu achakumikidzwa mumaoko evanhu, uye vachamuuraya; kana aurawa achamuka nezuva retatu. "
                            },
                            {
                                "text": "Asi havana kunzwisisa shoko iro, vachitya kumubvunza.  "
                            },
                            {
                                "text": "  Zvino wakasvika muKapenaume; akati ava mumba, akavabvunza, achiti: Manga muchikakavadzana chii munzira? "
                            },
                            {
                                "text": "Asi vakanyarara, nokuti munzira vakange vakakavadzana kuti mukurusa ndiani. "
                            },
                            {
                                "text": "Zvino akagara pasi, akadana vanegumi nevaviri, akati kwavari: Kana munhu achida kuva wekutanga, achava wekupedzisira kune vese nemushandi wevese. "
                            },
                            {
                                "text": "Ndokutora mucheche, akamumisa pakati pavo; akati amugumbatira, akati kwavari: "
                            },
                            {
                                "text": "Ani nani anogamuchira umwe wevacheche vakadai muzita rangu, anogamuchira ini; uye ani nani anogamuchira ini, haagamuchiri ini, asi uyo wakandituma. "
                            },
                            {
                                "text": "Zvino Johwani akamupindura, achiti: Mudzidzisi, takaona umwe asingatiteveri achibudisa madhimoni muzita renyu; tikamudzivisa, nokuti haana kutitevera. "
                            },
                            {
                                "text": "Asi Jesu wakati: Musamudzivisa, nokuti hakuna munhu angaita basa resimba muzita rangu, anogona kukurumidza kutaura zvakaipa pamusoro pangu. "
                            },
                            {
                                "text": "Nokuti asingapikisani nesu, ndewedu. "
                            },
                            {
                                "text": "Nokuti ani nani anokupai mukombe wemvura kuti munwe muzita rangu, nokuti muri vaKristu, zvirokwazvo ndinoti kwamuri: Haangamborasikirwi nemubairo wake. "
                            },
                            {
                                "text": "Uye ani nani anogumbusa umwe wevadiki ava vanotenda kwandiri, zviri nani kwaari kuti guyo guru risungirirwe kupoteredza pamutsipa wake, akandirwe mugungwa. "
                            },
                            {
                                "text": "Uye kana ruoko rwako ruchikugumbusa, rugure; zviri nani kwauri kupinda muupenyu uri chirema, pane kuti une maoko maviri uende mugehena, mumoto usingadzimiki, "
                            },
                            {
                                "text": "apo pasingafi honye yavo, nemoto usingadzimi. "
                            },
                            {
                                "text": "Uye kana rutsoka rwako ruchikugumbusa, rugure; zviri nani kwauri kupinda muupenyu uchikamhina, pane kuti une tsoka mbiri ukandirwe mugehena, mumoto usingadzimiki, "
                            },
                            {
                                "text": "apo pasingafi honye yavo, nemoto usingadzimi. "
                            },
                            {
                                "text": "Zvino kana ziso rako richikugumbusa, ridzure; zviri nani kwauri kupinda muushe hwaMwari une ziso rimwe, pakuti une maziso maviri, ukandirwe mugehena remoto, "
                            },
                            {
                                "text": "apo pasingafi honye yavo, nemoto usingadzimi. "
                            },
                            {
                                "text": "Nokuti wese acharungwa nemoto uye chibairo chese chicharungwa nemunyu. "
                            },
                            {
                                "text": "Munyu wakanaka; asi kana munyu warasa kuvava, mungaurunga nei? Ivai nemunyu mamuri, mugarisane nerugare.  "
                            }
                        ]
                    },
                    {
                        "verses": [
                            {
                                "text": "Zvino wakati asimukapo, akauya kumiganhu yeJudhiya, achigura nemhiri kwaJoridhani; zvaunga ndokuunganirazve kwaari; zvino sezvaakange ajaira, akavadzidzisa zvekare. "
                            },
                            {
                                "text": "VaFarisi vakauya kwaari, vakamubvunza vachiti: Zvinotenderwa here kuti murume arambe mukadzi? vachimuidza. "
                            },
                            {
                                "text": "Akapindura, akati kwavari: Mozisi wakakurairai chii? "
                            },
                            {
                                "text": "Zvino vakati: Mozisi wakatendera kunyora rugwaro rwerambano, nekumuramba. "
                            },
                            {
                                "text": "Jesu akapindura akati kwavari: Nekuda kweukukutu hwemoyo wenyu, wakakunyorerai murairo uyu. "
                            },
                            {
                                "text": "Asi kubva pakutanga kwezvisikwa, Mwari wakavaita murume nemukadzi. "
                            },
                            {
                                "text": "Nekuda kweizvozvo munhu achasiya baba namai vake, anamatire mukadzi wake; "
                            },
                            {
                                "text": "zvino ava vaviri vachava nyama imwe. Naizvozvo havasichiri vaviri, asi nyama imwe. "
                            },
                            {
                                "text": "Naizvozvo Mwari zvaakabatanidza, ngapasava nemunhu anoparadzanisa. "
                            },
                            {
                                "text": "Mumba vadzidzi vake vakapamha kumubvunza pamusoro pazvo. "
                            },
                            {
                                "text": "Zvino akati kwavari: Ani nani anoramba mukadzi wake, akawana umwe, anoita upombwe kwaari. "
                            },
                            {
                                "text": "Uye kana mukadzi achiramba murume wake, achiwanikwa neumwe, anoita upombwe.  "
                            },
                            {
                                "text": "  Zvino vakauya nevana vadiki kwaari, kuti avabate; asi vadzidzi vakatsiura avo vaiuya navo."
                            },
                            {
                                "text": "Zvino Jesu wakati achizviona, akatsamwa zvikuru, akati kwavari: Tenderai vana vadiki kuuya kwandiri, uye musavadzivisa, nokuti ushe hwaMwari ndohwevakadai. "
                            },
                            {
                                "text": "Zvirokwazvo ndinoti kwamuri: Ani nani asingagamuchiri ushe hwaMwari semucheche, haangatongopindi mahuri. "
                            },
                            {
                                "text": "Uye akavagumbatira, achiisa maoko pamusoro pavo, akavaropafadza.  "
                            },
                            {
                                "text": "  Zvino wakati achibudira kunzira, umwe wakamumhanyira, akamufugamira akamubvunza, achiti: Mudzidzisi wakanaka, ndingaitei kuti ndigare nhaka yeupenyu husingaperi? "
                            },
                            {
                                "text": "Jesu akati kwaari: Unondiidzirei wakanaka? Hakuna wakanaka, kunze kweumwe, iye Mwari. "
                            },
                            {
                                "text": "Unoiziva mirairo inoti: Usaita upombwe, usauraya, usaba, usapupura nhema, usabiridzira, kudza baba namai vako. "
                            },
                            {
                                "text": "Zvino akapindura akati kwaari: Mudzidzisi, izvi zvese ndakazvichengeta kubva paudiki hwangu. "
                            },
                            {
                                "text": "Jesu ndokumutarira akamuda, akati kwaari: Chinhu chimwe chaunoshaiwa; enda, utengese zvese zvaunazvo, upe varombo, zvino uchava nefuma kudenga; ugouya utakure muchinjikwa, unditevere. "
                            },
                            {
                                "text": "Asi asuwa neshoko iro, wakaenda neshungu, nokuti wakange ane nhumbi zhinji. "
                            },
                            {
                                "text": "Ipapo Jesu akaringa-ringa, akati kuvadzidzi vake: Vacharemerwa sei vane fuma kupinda muushe hwaMwari! "
                            },
                            {
                                "text": "Vadzidzi vakashamisika nemashoko ake. Asi Jesu wakapindurazve, akati kwavari: Vana, zvinorema sei kune vanovimba nefuma kupinda muushe hwaMwari; "
                            },
                            {
                                "text": "zvingarerukira kamera kudarika nemuburi retsono, pane kuti mufumi apinde muushe hwaMwari. "
                            },
                            {
                                "text": "Ipapo vakashamisika zvisingaverengeki, vachitaurirana vachiti: Ndiani zvino angagoponeswa? "
                            },
                            {
                                "text": "Zvino Jesu wakati achivatarira, akati: Kuvanhu hazvibviri, asi kwete kuna Mwari; nokuti kuna Mwari zvinhu zvese zvinobvira. "
                            },
                            {
                                "text": "Petro akatanga kuti kwaari: Tarirai, isu takasiya zvese tikakuteverai. "
                            },
                            {
                                "text": "Jesu akapindura akati: Zvirokwazvo ndinoti kwamuri: Hakuna munhu wakasiya imba, kana vanin'ina nemadzikoma, kana hanzvadzi, kana baba, kana mai, kana mukadzi, kana vana, kana minda, nekuda kwangu nekweevhangeri, "
                            },
                            {
                                "text": "asingazogamuchiri kane zana ikozvino nenguva ino, dzimba, nevanin'ina nemadzikoma, nehanzvadzi, nanamai, nevana, neminda, pamwe nekushushwa, neupenyu husingaperi munguva inouya. "
                            },
                            {
                                "text": "Asi vazhinji vekutanga vachava vekupedzisira, nevekupedzisira vekutanga.  "
                            },
                            {
                                "text": "  Zvino vachiri munzira vachikwira kuJerusarema; Jesu akavatungamirira; vakashamisika; zvino pavaitevera, vaitya. Akatorazve vanegumi nevaviri, akatanga kuvaudza zvinhu zvakange zvichizoitika kwaari, "
                            },
                            {
                                "text": "achiti: Tarirai, tinokwira kuJerusarema, uye Mwanakomana wemunhu achakumikidzwa kuvapristi vakuru nekuvanyori, uye vachamutongera rufu, nekumukumikidza kuvahedheni, "
                            },
                            {
                                "text": "vachamusveveredza, vachamurova netyava, nekumupfira, nekumuuraya; zvino nezuva retatu achamukazve.  "
                            },
                            {
                                "text": "  Zvino Jakobho naJohwani, vanakomana vaZebhedhi, vakauya kwaari vachiti: Mudzidzisi, tinoda kuti mutiitire chero chatichakumbira. "
                            },
                            {
                                "text": "Akati kwavari: Chii chamunoda kuti ndikuitirei? "
                            },
                            {
                                "text": "Vakati kwaari: Tipei kuti tigare, umwe kuruoko rwenyu rwerudyi, uye umwe kuruboshwe rwenyu mukubwinya kwenyu. "
                            },
                            {
                                "text": "Asi Jesu wakati kwavari: Hamuzivi chamunokumbira. Mungagona kunwa mukombe wandinonwa ini here, nekubhabhatidzwa norubhabhatidzo rwandinobhabhatidzwa narwo ini here? "
                            },
                            {
                                "text": "Vakati kwaari: Tingagona. Jesu akati kwavari: Muchanwa zvirokwazvo mukombe wandinonwa ini, nekubhabhatidzwa norubhabhatidzo rwandinobhabhatidzwa narwo ini; "
                            },
                            {
                                "text": "asi kugara kuruoko rwangu rwerudyi nekuruboshwe rwangu, hazvisi zvangu kupa, asi zvevakazvigadzirirwa. "
                            },
                            {
                                "text": "Vanegumi vakati vachizvinzwa, vakatanga kutsamwira zvikuru Jakobho naJohwani. "
                            },
                            {
                                "text": "Asi Jesu akavadanira kwaari akati kwavari: Munoziva kuti avo vanonzi machinda evahedheni anovadzvinyirira, nevakuru vavo vanoshandisa simba pamusoro pavo. "
                            },
                            {
                                "text": "Zvino hazvingadaro pakati penyu; asi ani nani anoda kuva mukuru pakati penyu, achava mushandiri wenyu; "
                            },
                            {
                                "text": "ani nani wenyu anoda kuva wekutanga, achava mushandi wevese. "
                            },
                            {
                                "text": "Nokuti kunyange Mwanakomana wemunhu haana kuuya kuzoshumirwa, asi kushumira, nekupa upenyu hwake ruve rudzikunuro rwevazhinji.  "
                            },
                            {
                                "text": "  Vakasvika kuJeriko; zvino wakati achibuda Jeriko nevadzidzi vake nechaunga chikuru, Bhatimio bofu, mwanakomana waTimio, akange agere padivi penzira achipemha. "
                            },
                            {
                                "text": "Wakati anzwa kuti ndiJesu weNazareta, akatanga kudanidzira, nekuti: Jesu Mwanakomana waDhavhidhi, ndinzwirei tsitsi! "
                            },
                            {
                                "text": "Vazhinji vakamutsiura kuti anyarare; asi iye wakanyanya kudanidzira kwazvo, achiti: Mwanakomana waDhavhidhi, ndinzwirei tsitsi! "
                            },
                            {
                                "text": "Jesu ndokumira, akati adanwe; vakadana bofu vachiti kwariri: Tsunga moyo; simuka, anokudana. "
                            },
                            {
                                "text": "Ipapo rikarasa nguvo yaro rikasimuka, rikauya kuna Jesu. "
                            },
                            {
                                "text": "Jesu akapindura, akati kwariri: Unoda kuti ndikuitirei? Bofu rikati kwaari: Rabhoni*, kuti ndionezve. "
                            },
                            {
                                "text": "Jesu akati kwariri: Enda; rutendo rwako rwakuponesa. Pakarepo rikaonazve, rikatevera Jesu munzira.   "
                            }
                        ]
                    },
                    {
                        "verses": [
                            {
                                "text": "Vakati vasvika pedo neJerusarema, paBhetifage neBhetaniya, pagomo reMiorivhi, akatuma vaviri vevadzidzi vake, "
                            },
                            {
                                "text": "akati kwavari: Fambai muende kumusha wakatarisana nemwi; pakarepo kana muchipinda mauri, muchawana dhongwana rakasungirwa, risina munhu wakamborigara; murisunugure, mugouya naro. "
                            },
                            {
                                "text": "Kana munhu akati kwamuri: Munoitirei izvi? Muti: Ishe anorida. Pakarepo acharitumira pano. "
                            },
                            {
                                "text": "Vakaenda, vakanowana dhongwana rakasungirwa pamukova kunze, panzira yemumusha; vakarisunungura. "
                            },
                            {
                                "text": "Vamwe vevakange vamirepo vakati kwavari: Munoitei muchisunungura dhongwana? "
                            },
                            {
                                "text": "Vakavaudza Jesu sezvaakaraira; vakavarega vachienda. "
                            },
                            {
                                "text": "Zvino vakauya nedhongwana kuna Jesu, vakakandira nguvo dzavo pamusoro paro, akagara pamusoro paro. "
                            },
                            {
                                "text": "Nevazhinji vakawarira nguvo dzavo munzira, nevamwe vakatema masanzu kubva pamiti vakawarira munzira. "
                            },
                            {
                                "text": "Zvino avo vakange vachitungamira nevakange vachitevera vakadanidzira, vachiti: Hosana*! Wakaropafadzwa anouya muzita raIshe; "
                            },
                            {
                                "text": "hwakaropafadzwa ushe hwababa vedu Dhavhidhi, hunouya muzita raIshe! Hosana kumusoro-soro! "
                            },
                            {
                                "text": "Jesu ndokupinda muJerusarema, nemutembere; akati aringa-ringa zvinhu zvese, yava nguva yemadekwani, akabuda, akaenda kuBhetaniya nevanegumi nevaviri.  "
                            },
                            {
                                "text": "  Uye mangwana vachibuda kubva Bhetaniya, akanzwa nzara. "
                            },
                            {
                                "text": "Wakati achiona muonde uri kure, une mashizha, akaendako achiti zvimwe angawana chinhu pauri; asi asvika pauri haana kuwana chinhu kunze kwemashizha; nokuti yakange isiri nguva yemaonde. "
                            },
                            {
                                "text": "Zvino Jesu akapindura, akati kwauri: Kusava nemunhu anozodyazve zvibereko pauri kusvika kusingaperi. Vadzidzi vake vakazvinzwa.  "
                            },
                            {
                                "text": "  Vakasvika kuJerusarema; Jesu akapinda mutembere, akatanga kudzingira panze avo vaitengesa nevaitenga mutembere; akapidigura matafura evaitsinhanisa mari, nezvigaro zvaivo vaitengesa njiva. "
                            },
                            {
                                "text": "Zvino akasatendera kuti munhu atakure nhumbi achipfuura nemutembere. "
                            },
                            {
                                "text": "Akadzidzisa, achiti kwavari: Hakuna kunyorwa here kuchinzi: Imba yangu ichanzi imba yekunyengetera nemarudzi ese? Asi imwi makaiita bako remakororo. "
                            },
                            {
                                "text": "Zvino vanyori nevapristi vakuru vakazvinzwa, vakatsvaka kuti vangamuparadza sei; nokuti vakange vachimutya, nokuti chaunga chese chakashamisika nedzidziso yake. "
                            },
                            {
                                "text": "Zvino ava madekwani, wakabuda kunze kweguta. "
                            },
                            {
                                "text": "Zvino mangwanani-ngwanani vakati vachipfuura, vakaona muonde waoma kubva pamidzi. "
                            },
                            {
                                "text": "Petro akarangarira akati kwaari: Rabhi*, tarirai muonde wamakatuka waoma. "
                            },
                            {
                                "text": "Jesu akapindura akati kwavari: Ivai nerutendo kuna Mwari. "
                            },
                            {
                                "text": "Nokuti zvirokwazvo ndinoti kwamuri: Ani nani anoti kugomo iri: Simudzwa, ukandwe mugungwa, uye asiri asina chokwadi mumoyo make, asi achitenda kuti zvinhu zvaanoreva zvichaitika, zvichaitika kwaari chero zvaanoreva. "
                            },
                            {
                                "text": "Naizvozvo ndinoti kwamuri: Zvinhu zvese chero zvamunokumbira muchinyengetera, tendai kuti muchagamuchira, uye zvichava zvenyu. "
                            },
                            {
                                "text": "Kana mumire muchinyengetera, kanganwirai kana mune chakanangana neumwe; kuti Baba venyuwo vari kumatenga vakukanganwirei kudarika kwenyu. "
                            },
                            {
                                "text": "Asi kana imwi musingakanganwiri, Baba venyu vari kumatenga havakanganwiriwo kudarika kwenyu.  "
                            },
                            {
                                "text": "  Vakasvikazve kuJerusarema; zvino wakati achifamba mutembere, vapristi vakuru nevanyori nevakuru vakauya kwaari, "
                            },
                            {
                                "text": "zvino vakati kwaari: Unoita zvinhu izvozvi nesimba ripi; ndiani wakakupa simba iri, kuti unoita zvinhu izvi? "
                            },
                            {
                                "text": "Jesu akapindura akati kwavari: Iniwo ndichakubvunzai mubvunzo umwe, mundipindure, neni ndichakuudzai kuti ndinoita zvinhu izvozvi nesimba ripi. "
                            },
                            {
                                "text": "Rubhabhatidzo rwaJohwani rwakabva kudenga, kana kuvanhu? Ndipindurei. "
                            },
                            {
                                "text": "Vakaonesana, vachiti: Kana tikati: Kudenga, achati: Makagoregerei kumutenda? "
                            },
                            {
                                "text": "Asi kana tikati: Kuvanhu; vakange vachitya vanhu; nokuti vese vakange vachiverenga Johwani kuti muporofita zvirokwazvo. "
                            },
                            {
                                "text": "Vakapindura vachiti kuna Jesu: Hatizivi. Jesu akapindura akati kwavari: Ini handingakuudziyiwo kuti ndinoita zvinhu izvi nesimba ripi.  "
                            }
                        ]
                    },
                    {
                        "verses": [
                            {
                                "text": "Zvino wakatanga kutaura kwavari nemifananidzo, achiti: Munhu wakasima munda wemizambiringa, akaisa ruzhowa rwakaukomberedza, akachera pekusvinira waini, akavaka shongwe, akauhaisa* kuvarimi, ndokuenda parwendo. "
                            },
                            {
                                "text": "Nenguva yakafanira, wakatumira muranda kuvarimi, kuti agamuchire kubva kuvarimi zvechibereko chemunda wemizambiringa. "
                            },
                            {
                                "text": "Vakamubata vakarova, vakamuendesa asina chinhu. "
                            },
                            {
                                "text": "Akatumazve kwavari umwe muranda; uyu vakamuposhera mabwe, vakamukuvadza mumusoro, vakamuendesa anyadziswa. "
                            },
                            {
                                "text": "Zvino wakatumazve umwe; uyu vakamuurayawo; nevamwe vazhinji, vachirova vamwe, nekuuraya vamwe. "
                            },
                            {
                                "text": "Naizvozvo wakange achine mwanakomana umwe mudikanwi wake, akamutumirawo kwavari pakupedzisira, achiti: Vachakudza mwanakomana wangu. "
                            },
                            {
                                "text": "Asi varimi ivavo vakataurirana, vachiti: Uyu ndiye mugari wenhaka; uyai ngatimuurayei, nhaka ichava yedu. "
                            },
                            {
                                "text": "Vakamutora vakauraya, vakaposhera kunze kwemunda wemizambiringa. "
                            },
                            {
                                "text": "Naizvozvo mwene wemunda wemizambiringa achaitei? Achauya akaparadza varimi, akapa munda wemizambiringa kune vamwe. "
                            },
                            {
                                "text": "Ko hamuna kuverenga here rugwaro urwu rwunoti: Ibwe vavaki ravakarasa, ndiro rava musoro wekona; "
                            },
                            {
                                "text": "izvi zvakaitwa naIshe, uye zvinoshamisa pameso edu? "
                            },
                            {
                                "text": "Zvino vakatsvaka kumubata, asi vakatya chaunga; nokuti vaiziva kuti wakange ataura mufananidzo uyu akanangana navo. Vakamusiya vakaenda.  "
                            },
                            {
                                "text": "  Vakati vatuma kwaari vamwe veVaFarisi neveVaHerodhe, kuti vamubate pakutaura. "
                            },
                            {
                                "text": "Zvino vakati vauya, vakati kwaari: Mudzidzisi, tinoziva kuti ndimwi wechokwadi, hamuna hanya nemunhu; nokuti hamutariri chimiro chemunhu, asi munodzidzisa nzira yaMwari muchokwadi: Zviri pamutemo kupa Kesari mutero here, kana kwete? "
                            },
                            {
                                "text": "Tipe here, kana tirege kupa? Asi iye wakaziva unyepedzeri hwavo, akati kwavari: Munondiidzirei? Ndivigirei dhenario*, kuti ndione. "
                            },
                            {
                                "text": "Vakariuisa. Akati kwavari: Mufananidzo uyu nerunyoro urwu ndezvani? Vakati kwaari: ZvaKesari. "
                            },
                            {
                                "text": "Jesu akapindura akati kwavari: Dzoserai kuna Kesari zvinhu zvaKesari, nekuna Mwari zvinhu zvaMwari. Vakashamisika naye.  "
                            },
                            {
                                "text": "  Zvino kwakauya kwaari VaSadhusi, vanoti hakuna kumuka, vakamubvunza vachiti: "
                            },
                            {
                                "text": "Mudzidzisi, Mozisi wakatinyorera kuti: Kana mukoma wemunhu akafa, akasiya mukadzi, akasasiya vana, kuti munin'ina wake atore mukadzi wake, amutsire mukoma wake mbeu. "
                            },
                            {
                                "text": "Zvino kwakange kune vanakomana vanomwe vemunhu umwe; wekutanga akawana mukadzi, akafa akasasiya mbeu. "
                            },
                            {
                                "text": "Wechipiri akamutora, akafa, iyewo akasasiya mbeu; newechitatu saizvozvo. "
                            },
                            {
                                "text": "Nevanomwe vakamutora, vakasasiya mbeu; shure kwevese mukadzi akafawo. "
                            },
                            {
                                "text": "Naizvozvo pakumuka, kana vachimuka, achava mukadzi wani kwavari? Nokuti vanomwe vakava naye kuita mukadzi. "
                            },
                            {
                                "text": "Jesu akapindura akati kwavari: Hamuna kurasika here neizvozvi, nokuti hamuzivi magwaro kana simba raMwari? "
                            },
                            {
                                "text": "Nokuti kana vachimuka kubva kuvakafa, havawanani, kana kuwaniswa, asi vakaita sevatumwa vari kumatenga. "
                            },
                            {
                                "text": "Zvino maererano nevakafa, kuti vanomutswa, hamuna kurava here mubhuku raMozisi, kuti Mwari wakataura naye sei mugwenzi reminzwa, achiti: Ndiri Mwari waAbhurahama, naMwari waIsaka, naMwari waJakobho? "
                            },
                            {
                                "text": "Haasi Mwari wevakafa, asi Mwari wevapenyu; imwi naizvozvo marasika kwazvo.  "
                            },
                            {
                                "text": "  Zvino umwe wevanyori wakasvika, wakati anzwa vachirangana, achiziva kuti wakange avapindura zvakanaka, akamubvunza achiti: Ndeupi murairo wekutanga kune yese? "
                            },
                            {
                                "text": "Jesu akamupindura, achiti: Wekutanga kumirairo yese ndiwoyu: Inzwa Israeri, Ishe Mwari wedu, ndiIshe umwe chete! "
                            },
                            {
                                "text": "Uye ida Ishe Mwari wako nemoyo wako wese, uye nemweya wako wese, uye nefungwa dzako dzese, uye nesimba rako rese. Uyu murairo wekutanga. "
                            },
                            {
                                "text": "Newechipiri wakadai ndeuyu: Ida umwe wako sezvaunozvida. Hakuna umwe murairo mukuru kune iyi. "
                            },
                            {
                                "text": "Zvino munyori akati kwaari: Zvakanaka, Mudzidzisi, mareva zvirokwazvo kuti kuna Mwari umwe chete, uye hakuna umwe kunze kwake; "
                            },
                            {
                                "text": "nekumuda nemoyo wese, uye nefungwa dzese, uye nemweya wese, uye nesimba rese, nekuda wekwako sezvaunozvida, zvinopfuura zvipiriso zvese zvinopiswa nezvibairo. "
                            },
                            {
                                "text": "Zvino Jesu wakati achimuona kuti wapindura nenjere, akati kwaari: Hausi kure neushe hwaMwari. Kukasazova nemunhu wakatsunga kumubvunza.  "
                            },
                            {
                                "text": "  Zvino Jesu wakati achidzidzisa mutembere, akapindura akati: Vanyori vanoreva sei kuti Kristu Mwanakomana waDhavhidhi? "
                            },
                            {
                                "text": "Nokuti Dhavhidhi amene wakati neMweya Mutsvene: Ishe wakati kuna Ishe wangu: Gara kuruoko rwangu rwerudyi, kusvikira ndaita vavengi vako chitsiko chetsoka dzako. "
                            },
                            {
                                "text": "Naizvozvo Dhavhidhi amene anomuidza Ishe, ko Mwanakomana wake papi? Chaunga chikuru chikamunzwa nemufaro.  "
                            },
                            {
                                "text": "  Zvino wakati kwavari padzidziso yake: Chenjerai vanyori, vanoda kufamba nenguvo refu, nekwaziso pamisika, "
                            },
                            {
                                "text": "nezvigaro zvemberi mumasinagoge, nezvinzvimbo zvakakwirira pazvirairo; "
                            },
                            {
                                "text": "vanodya dzimba dzechirikadzi, uye nekunyepedzera vachiita minyengetero mirefu; ivava vachagamuchira kuraswa kukuru kwazvo.  "
                            },
                            {
                                "text": "  Jesu akagara pasi akatarisana nechivigiro chezvipo, akatarira kuti chaunga chinokanda sei mari muchivigiro; zvino vafumi vazhinji vakange vachikanda zvizhinji. "
                            },
                            {
                                "text": "Zvino kwakasvika imwe chirikadzi murombo, ikakanda tumari twemhangura tuviri, ndiro kobiri. "
                            },
                            {
                                "text": "Akadanira vadzidzi vake kwaari, akati kwavari: Zvirokwazvo ndinoti kwamuri: Chirikadzi iyi murombo yakanda zvizhinji kupfuura vese vakanda muchivigiro chezvipo; "
                            },
                            {
                                "text": "nokuti vese vakanda pamuraudziro wavo; asi iye paurombo hwake wakanda zvese zvaanazvo, zvese zveupenyu hwake.  "
                            }
                        ]
                    },
                    {
                        "verses": [
                            {
                                "text": "Zvino wakati achibuda mutembere, umwe wevadzidzi vake wakati kwaari: Mudzidzisi, tarirai mabwe rudzii, nezvivakwa rudzii! "
                            },
                            {
                                "text": "Jesu achipindura akati kwaari: Unoona zvivakwa izvi zvikuru here? Hakungatongosiiwi ibwe pamusoro pebwe, risingatongoputsirwi pasi. "
                            },
                            {
                                "text": "Zvino wakati agara pagomo reMiorivhi, pakatarisana netembere, Petro, naJakobho, naJohwani, naAndiriya vakamubvunza vari vega, vachiti: "
                            },
                            {
                                "text": "Tiudzei, izvozvi zvichava rinhi? Nechiratidzo chii kana izvozvi zvese zvozadziswa? "
                            },
                            {
                                "text": "Zvino Jesu achivapindura akatanga kuti: Chenjerai kusava neanokutsausai. "
                            },
                            {
                                "text": "Nokuti vazhinji vachauya muzita rangu, vachiti: Ndini Kristu, vachatsausa vazhinji. "
                            },
                            {
                                "text": "Asi kana muchinzwa zvehondo, nerunyerekupe rwehondo, musakanganiswa; nokuti zvinofanira kuitika; asi kuguma kuchigere. "
                            },
                            {
                                "text": "Nokuti rudzi ruchamukira rudzi; neushe huchamukira ushe; uye kuchava nekudengenyeka kwenyika kunzvimbo dzakasiyana-siyana, uye kuchava nenzara, nematambudziko; izvi kutanga kwekurwadziwa. "
                            },
                            {
                                "text": "Zvichenjererei imwi, nokuti vachakukumikidzai kumatare emakurukota, uye mumasinagoge mucharohwa, uye muchauyiswa pamberi pevatongi nemadzimambo nekuda kwangu, chive chapupu kwavari. "
                            },
                            {
                                "text": "Uye evhangeri inofanira kutanga kuparidzirwa kumarudzi ese. "
                            },
                            {
                                "text": "Asi kana vachikuuisai vachikutengesai, musafunganya pakutanga zvamuchataura, uye musafanorangarira, asi chero zvamunenge mapiwa nenguva iyo taurai izvozvo; nokuti hamusi imwi munotaura, asi Mweya Mutsvene. "
                            },
                            {
                                "text": "Zvino mukoma achatengesera munin'ina kurufu, nababa mwanakomana; nevana vachamukira vabereki nekuvauraya; "
                            },
                            {
                                "text": "uye muchavengwa nevese nekuda kwezita rangu; asi anotsungirira kusvikira pakuguma, ndiye achaponeswa. "
                            },
                            {
                                "text": "Zvino kana muchiona nyangadzi yekuparadza yakataurwa naDhanyeri muporofita, imire paisingafaniri (anorava ngaanzwisise), zvino vari muJudhiya ngavatizire kumakomo; "
                            },
                            {
                                "text": "neari pamusoro pedenga reimba ngaarege kuburukira mumba, kana kupinda kunotora chinhu mumba make. "
                            },
                            {
                                "text": "Neari mumunda ngaarege kutendeukira shure kunotora nguvo yake. "
                            },
                            {
                                "text": "Asi vane nhamo avo vane mimba neavo vanonwisa nemazuva iwayo! "
                            },
                            {
                                "text": "Asi nyengeterai kuti kutiza kwenyu kurege kuva muchando. "
                            },
                            {
                                "text": "Nokuti mumazuva iwayo kuchavapo kutambudzika, kwakadaro kusati kwakavapo kubva pakutanga kwezvisikwa Mwari zvaakasika kusvikira zvino, uye hakuchatongovipo. "
                            },
                            {
                                "text": "Dai Ishe asina kuatapudza mazuva, hakuna chero nyama yaiponeswa; asi nekuda kwevasanangurwa, vaakasanangura, wakaatapudza mazuva. "
                            },
                            {
                                "text": "Uye ipapo kana munhu achiti kwamuri: Tarirai, Kristu pano; kana: Tarirai apo; musatenda; "
                            },
                            {
                                "text": "nokuti vana Kristu venhema nevaporofita venhema vachamuka, vagoratidza zviratidzo nezvishamiso, kuti vatsause, kana zvichibvira, kunyange vasanangurwa. "
                            },
                            {
                                "text": "Asi chenjerai imwi; tarirai, ndagara ndakuudzai zvinhu zvese. "
                            },
                            {
                                "text": "Asi nemazuva iwayo, shure kwekutambudzika ikoko, zuva richasvibiswa, nemwedzi hauchazopi chiedza chawo, "
                            },
                            {
                                "text": "nenyeredzi dzekudenga dzichawa, nemasimba ari kumatenga achazungunuswa. "
                            },
                            {
                                "text": "Ipapo vachaona Mwanakomana wemunhu achiuya mumakore ane simba guru nekubwinya, "
                            },
                            {
                                "text": "ipapo achatuma vatumwa vake, vagounganidza pamwe vasanangurwa vake kubva kumhepo ina, kubva kumugumo wenyika kusvikira kumugumo wedenga. "
                            },
                            {
                                "text": "Zvino dzidzai mufananidzo kubva pamuonde; kana davi rawo rava ikozvino nyoro, richitunga mashizha, munoziva kuti zhizha raswedera. "
                            },
                            {
                                "text": "Saizvozvo imwiwo, kana muchiona zvinhu izvi zvichiitika, zivai kuti zvava pedo wava pamukova. "
                            },
                            {
                                "text": "Zvirokwazvo ndinoti kwamuri: Zera iri haringatongopfuuri, kusvikira zvinhu izvi zvese zvaitika. "
                            },
                            {
                                "text": "Denga nenyika zvichapfuura; asi mashoko angu haangatongopfuuri. "
                            },
                            {
                                "text": "Asi zvezuva iro neawa, hakuna anoziva, kunyange vatumwa vari kudenga, kunyange Mwanakomana, kunze kwaBaba. "
                            },
                            {
                                "text": "Chenjerai, murinde, munyengetere; nokuti hamuzivi kuti nguva ndeyarinhi. "
                            },
                            {
                                "text": "Semunhu wakafamba rwendo, akasiya imba yake, akapa simba kuvaranda vake, kune umwe neumwe basa rake, akarairawo murindi wemukova kuti arinde. "
                            },
                            {
                                "text": "Naizvozvo rindai; nokuti hamuzivi kuti mwene weimba anouya rinhi, manheru, kana pakati peusiku, kana pakurira kwejongwe, kana mangwanani; "
                            },
                            {
                                "text": "kuti arege kuuya kamwe kamwe, akakuwanai murere. "
                            },
                            {
                                "text": "Nezvandinotaura kwamuri, ndinotaurira vese: Rindai.  "
                            }
                        ]
                    },
                    {
                        "verses": [
                            {
                                "text": "Shure kwemazuva maviri kwaiva nepasika nemutambo wechingwa chisina mbiriso; vapristi vakuru nevanyori ndokutsvaka kuti vangamubata sei nekunyengera vamuuraye. "
                            },
                            {
                                "text": "Asi vakati: Kwete pamutambo, zvimwe kungava nebongozozo revanhu.  "
                            },
                            {
                                "text": "  Zvino wakati ari paBhetaniya, mumba maSimoni wemaperembudzi, agere pakudya, kwakauya mukadzi, ane chinu chearibhasiteri* chechizoro chenaridho* chaiyo chakakosha zvikuru; akaputsa chinu chearibhasiteri, akachidurura pamusoro wake. "
                            },
                            {
                                "text": "Asi kwaiva nevamwe vakatsamwa mukati mavo, vakati: Kutambisa ikoku kwechizoro kwaitirwei? "
                            },
                            {
                                "text": "Nokuti ichi chingadai chatengeswa nemadhenario* anopfuura mazana matatu, akapiwa varombo. Vakamutsiura nehasha. "
                            },
                            {
                                "text": "Asi Jesu wakati: Musiyei; munomutambudzirei? Waitira ini basa rakanaka. "
                            },
                            {
                                "text": "Nokuti varombo munavo nguva dzese, uye nguva ipi neipi yamunoda, munogona kuvaitira zvakanaka; asi ini hamuneni nguva dzese. "
                            },
                            {
                                "text": "Waita zvaanogona; wakagara azodzera muviri wangu kuvigwa. "
                            },
                            {
                                "text": "Zvirokwazvo ndinoti kwamuri: Kwese-kwese kuchaparidzirwa evhangeri iyi panyika yese, zvaakaitawo zvicharehwa, chive chirangaridzo chake.  "
                            },
                            {
                                "text": "  Zvino Judhasi Isikariyoti, umwe wevanegumi nevaviri, wakaenda kuvapristi vakuru, kuti amutengese kwavari. "
                            },
                            {
                                "text": "Uye vakati vachizvinzwa, vakafara, vakavimbisa kumupa mari. Akatsvaka kuti angamutengesa sei panguva yakafanira. "
                            },
                            {
                                "text": "Nezuva rekutanga rechingwa chisina mbiriso, pavaibaya pasika, vadzidzi vake vakati kwaari: Ndekupi kwamunoda kuti tiende kunogadzirira kuti mudye pasika? "
                            },
                            {
                                "text": "Akatuma vaviri vevadzidzi vake, akati kwavari: Endai muguta, zvino munhu achasangana nemwi akatakura chirongo chemvura; mumutevere, "
                            },
                            {
                                "text": "uye chero paanenge apinda, muti kumwene weimba: Mudzidzisi wati: Imba yevaeni iripi, pandichadyira pasika nevadzidzi vangu? "
                            },
                            {
                                "text": "Uye iye achakutaridzai imba huru yekumusoro yakarongedzwa, yakagadzirwa; tigadzirirei ipapo. "
                            },
                            {
                                "text": "Vadzidzi vake vakabuda, vakasvika muguta, vakawana sezvaakange areva kwavari; vakagadzirira pasika. "
                            },
                            {
                                "text": "Kuzoti ava madekwani wakasvika nevanegumi nevaviri. "
                            },
                            {
                                "text": "Zvino vakati vagara vachidya, Jesu akati: Zvirokwazvo ndinoti kwamuri: Umwe wenyu anodya neni achanditengesa. "
                            },
                            {
                                "text": "Ndokubva vatanga kushungurudzika, umwe neumwe akati kwaari: Zvirokwazvo handisi ini, ndizvo here? Neumwe: Zvirokwazvo handisi ini, ndizvo here? "
                            },
                            {
                                "text": "Asi wakapindura akati kwavari: Umwe wevanegumi nevaviri, anoseva neni mundiro. "
                            },
                            {
                                "text": "Mwanakomana wemunhu anoenda zvirokwazvo, sezvazvakanyorwa pamusoro pake; asi ane nhamo munhu uyo, Mwanakomana wemunhu waanotengeswa naye! Zvaiva nani kwaari kana munhu uyo aiva asina kuzvarwa. "
                            },
                            {
                                "text": "Zvino vakati vachidya, Jesu akatora chingwa, akaropafadza, akamedura, ndokupa kwavari, akati: Torai, idyai, ichi ndicho muviri wangu. "
                            },
                            {
                                "text": "Akatora mukombe, akati avonga akapa kwavari, vakanwa vese pauri. "
                            },
                            {
                                "text": "Zvino akati kwavari: Iri iropa rangu, iro resungano itsva, rinoteurirwa vazhinji. "
                            },
                            {
                                "text": "Zvirokwazvo ndinoti kwamuri: Handichazotongonwi zvechibereko chemuzambiringa, kusvikira zuva iro randichazochinwa naro chava chitsva muushe hwaMwari. "
                            },
                            {
                                "text": "Zvino vakati vaimba rwiyo rwekurumbidza vakabuda vakaenda kugomo reMiorivhi.  "
                            },
                            {
                                "text": "  Zvino Jesu akati kwavari: Mese muchagumburwa nekuda kwangu usiku huno, nokuti kwakanyorwa kuchinzi: Ndicharova mufudzi, makwai agopararira. "
                            },
                            {
                                "text": "Asi shure kwekumutswa kwangu, ndichakutungamirirai kuenda kuGarirea. "
                            },
                            {
                                "text": "Asi Petro wakati kwaari: Kunyange vese vakagumburwa, asi kwete ini. "
                            },
                            {
                                "text": "Jesu ndokuti kwaari: Zvirokwazvo ndinoti kwauri: Nhasi, neusiku huno, jongwe risati rarira kaviri, uchandiramba katatu. "
                            },
                            {
                                "text": "Asi iye wakareva zvakanyanya kusimba, achiti: Kunyange ndikatofanira kufa nemwi, handingatongokurambiyi. Nevesewo vakadaro.  "
                            },
                            {
                                "text": "  Zvino vakasvika panzvimbo yainzi Getsemani; akati kuvadzidzi vake: Garai pano, ndichinonyengetera. "
                            },
                            {
                                "text": "Akatora pamwe naye Petro naJakobho naJohwani, akatanga kuvhunduka nekunetseka zvikuru. "
                            },
                            {
                                "text": "Akati kwavari: Mweya wangu unoshungurudzika kwazvo kusvikira pakufa; garai pano murinde. "
                            },
                            {
                                "text": "Akapfuura zvishoma, akawira pasi, akanyengetera, kuti kana zvaibvira, nguva ipfuure kwaari. "
                            },
                            {
                                "text": "Zvino akati: Abha*, Baba, zvinhu zvese zvinogoneka kwamuri. Bvisai mukombe uyu kwandiri, asi kwete zvandinoda ini, asi zvamunoda imwi. "
                            },
                            {
                                "text": "Zvino akasvika, akavawana varere; akati kuna Petro: Simoni, urere here? Wakonewa kurinda awa rimwe here? "
                            },
                            {
                                "text": "Rindai munyengetere, kuti murege kupinda mumuedzo. Mweya unoda hawo, asi nyama ine utera. "
                            },
                            {
                                "text": "Akaendazve, akanyengetera achireva mashoko mamwechete. "
                            },
                            {
                                "text": "Zvino paakadzoka, akavawana vararazve, nokuti meso avo akange orema; vakasaziva zvavangamupindura. "
                            },
                            {
                                "text": "Akauya rwechitatu, akati kwavari: Chirambai murere zvino muzorore. Zvaringana; nguva yasvika; tarirai, Mwanakomana wemunhu wokumikidzwa mumaoko avatadzi. "
                            },
                            {
                                "text": "Simukai, tiende; tarirai, wonditengesa wava pedo.  "
                            },
                            {
                                "text": "  Pakarepo achataura, Judhasi wakasvika, umwe wevanegumi nevaviri, chaunga chikuru chinaye chine minondo netsvimbo, chichibva kuvapristi vakuru nevanyori nevakuru. "
                            },
                            {
                                "text": "Zvino iye wakamutengesa wakange avapa chiratidzo, achiti: Uyo wandinongotsvoda ndiye; mumutore muende naye makamuchengetedza. "
                            },
                            {
                                "text": "Zvino wakati asvika, pakarepo akaswedera kwaari akati: Rabhi*! Rabhi! Akamutsvoda. "
                            },
                            {
                                "text": "Vakabva vaisa maoko avo kwaari, vakamubata. "
                            },
                            {
                                "text": "Zvino umwe wevakange vamirepo wakavhomora munondo akatema muranda wemupristi mukuru, akagura nzeve yake. "
                            },
                            {
                                "text": "Zvino Jesu akapindura akati kwavari: Mabuda semakanangana negororo neminondo netsvimbo kuzondibata here? "
                            },
                            {
                                "text": "Ndakange ndinemwi mutembere zuva nezuva ndichidzidzisa, asi hamuna kundibata, asi izvi zvaitwa kuti magwaro azadziswe. "
                            },
                            {
                                "text": "Vese ndokumusiya vakatiza. "
                            },
                            {
                                "text": "Zvino rimwe jaya rakamutevera, rakamonera mucheka werineni rakashama. Majaya akaribata; "
                            },
                            {
                                "text": "ndokubva rasiya mucheka werineni, rikavatiza rakashama.  "
                            },
                            {
                                "text": "  Zvino vakaendesa Jesu kumupristi mukuru; vakaunganira kwaari vapristi vakuru vese nevakuru nevanyori. "
                            },
                            {
                                "text": "Petro akamutevera ari kure kusvikira mukati mechivanze chemupristi mukuru; akange agere pamwe nevaranda, achidziya moto. "
                            },
                            {
                                "text": "Zvino vapristi vakuru nedare rese remakurukota vakatsvaka uchapupu hwakanangana naJesu, kuti vamuuraye; asi havana kuhuwana. "
                            },
                            {
                                "text": "Nokuti vazhinji vaimupupurira nhema, asi uchapupu hauna kupindirana. "
                            },
                            {
                                "text": "Ndokubva kwasimuka vamwe vakamupupurira nhema vachiti: "
                            },
                            {
                                "text": "Isu takamunzwa achiti: Ini ndichaputsa tembere iyi yakaitwa nemaoko, uye mumazuva matatu ndichavaka imwe isina kuitwa nemaoko. "
                            },
                            {
                                "text": "Asi kunyange zvakadaro uchapupu hwavo hauna kupindirana. "
                            },
                            {
                                "text": "Zvino mupristi mukuru wakasimuka pakati pavo, akabvunza Jesu, achiti: Haupinduri chinhu here? Vanopupurei ava chakanangana newe? "
                            },
                            {
                                "text": "Asi wakanyarara, akasapindura chinhu. Mupristi mukuru akamubvunzazve, akati kwaari: Iwe uri Kristu, Mwanakomana weWakaropafadzwa here? "
                            },
                            {
                                "text": "Jesu akati: Ndini iye. Uye muchaona Mwanakomana wemunhu agere kuruoko rwerudyi rwesimba, achiuya nemakore ekudenga. "
                            },
                            {
                                "text": "Mupristi mukuru ndokubvarura nguvo dzake akati: Tichiri kudirei zvapupu? "
                            },
                            {
                                "text": "Manzwa kunyomba; munofungei? Zvino vese vakamurasa kuti ave nemhosva yerufu. "
                            },
                            {
                                "text": "Vamwe vakatanga kumupfira, nekufukidza chiso chake, nekumurova netsiva, nokuti kwaari: Porofita! Varanda vakamurova nembama dzamaoko.  "
                            },
                            {
                                "text": "  Zvino Petro achiri pachivanze pasi, kwakasvika umwe wevarandakadzi vemupristi mukuru; "
                            },
                            {
                                "text": "achiona Petro achidziya moto, akamutarira akati: Iwewo wakange una Jesu weNazareta. "
                            },
                            {
                                "text": "Asi wakaramba, achiti: Handizivi kana kunzwisisa zvaunoreva. Akabuda panze akaenda kumusuwo; jongwe rikarira. "
                            },
                            {
                                "text": "Zvino murandakadzi akamuonazve, akatanga kuti kuna vakange vamirepo: Uyu ndewavo. "
                            },
                            {
                                "text": "Asi wakarambazve. Zvino shure kwechinguvana, vakange vamirepo vakatizve kuna Petro: Zvirokwazvo, uri wavo, nokuti newe uri muGarirea nemutauro wako unotenderana nazvo. "
                            },
                            {
                                "text": "Akatanga kutuka nekupika, achiti: Handimuzivi munhu uyu wamunoreva. "
                            },
                            {
                                "text": "Zvino jongwe rikarira rwechipiri. Petro ndokurangarira shoko Jesu raakange areva kwaari rekuti: Jongwe risati rarira kaviri, uchandiramba katatu. Zvino wakati achifunga izvozvo akachema.  "
                            }
                        ]
                    },
                    {
                        "verses": [
                            {
                                "text": "Zvino pakarepo mangwanani-ngwanani vapristi vakuru vakaita zano nevakuru nevanyori nedare remakurukota rese, vakasunga Jesu, vakamutakura, vakamukumikidza kuna Pirato. "
                            },
                            {
                                "text": "Pirato ndokumubvunza achiti: Iwe uri Mambo weVaJudha here? Akapindura, akati kwaari: Unoreva iwe. "
                            },
                            {
                                "text": "Vapristi vakuru vakamupomera zvinhu zvizhinji, asi iye haana kupindura chinhu. "
                            },
                            {
                                "text": "Pirato akamubvunzazve achiti: Haupinduri chinhu here? Tarira, zvinhu zvingani zvavanokupupurira! "
                            },
                            {
                                "text": "Asi Jesu haana kuzopindurazve chinhu, zvekuti Pirato wakashamisika. "
                            },
                            {
                                "text": "Zvino pamabiko waivasunungurira musungwa umwe, chero upi wavanenge vakumbira. "
                            },
                            {
                                "text": "Zvino kwakange kune wainzi Bharabhasi, akasungwa pamwe nevakange vamutsa mhirizhonga naye, vakange vaita umhondi pamhirizhonga iyoyo. "
                            },
                            {
                                "text": "Zvino chaunga chakadanidzira, vakatanga kukumbira kuti aite sezvaaigarovaitira. "
                            },
                            {
                                "text": "Asi Pirato akavapindura, achiti: Munoda kuti ndikusunungurirei Mambo weVaJudha here? "
                            },
                            {
                                "text": "Nokuti wakange achiziva kuti vapristi vakuru vakange vamutengesa negodo. "
                            },
                            {
                                "text": "Asi vapristi vakuru vakamutsa chaunga, kuti zviri nani avasunungurire Bharabhasi. "
                            },
                            {
                                "text": "Pirato akapindura akatizve kwavari: Naizvozvo munoda kuti ndimuitirei, wamunoti ndiMambo weVaJudha? "
                            },
                            {
                                "text": "Vakadanidzirazve vachiti: Murovere pamuchinjikwa! "
                            },
                            {
                                "text": "Asi Pirato akati kwavari: Nemhaka yei? Wakaita chakaipa chei? Vakanyanyisa kudanidzira vachiti: Muroverere pamuchinjikwa! "
                            },
                            {
                                "text": "Zvino Pirato, achida kuti agutse chaunga, akavasunungurira Bharabhasi; ndokukumikidza Jesu kwavari, amurova netyava, kuti arovererwe pamuchinjikwa.  "
                            },
                            {
                                "text": "  Zvino mauto akamuisa mukati mechivanze, chinova imba yemutungamiriri, akadanira hondo yese pamwe; "
                            },
                            {
                                "text": "vakamupfekedza zvine ruvara rwehute, vakaruka korona yeminzwa, vakaisa paari. "
                            },
                            {
                                "text": "Vakatanga kumukwazisa, vachiti: Hekanhi, Mambo weVaJudha! "
                            },
                            {
                                "text": "Vakamurova musoro nerutsanga, vakamupfira, vakafugama mabvi, vakamunamata. "
                            },
                            {
                                "text": "Zvino vakati vamuseka, vakamubvisa zveruvara rwehute, ndokumupfekedza nguvo dzake pachake, vakabuda naye kunomuroverera pamuchinjikwa.  "
                            },
                            {
                                "text": "  Vakamanikidza umwe waipfuura wainzi Simoni muKurini, achibva kuruwa, baba vaArekizandiro naRufo, kuti atakure muchinjikwa wake. "
                            },
                            {
                                "text": "Vakamuisa kunzvimbo yainzi Gorogota, ndokuti kana zvichishandurwa: Nzvimbo yedehenya. "
                            },
                            {
                                "text": "Vakamupa waini yakavhenganiswa nemura kuti anwe, asi haana kugamuchira. "
                            },
                            {
                                "text": "Zvino vakati vamuroverera pamuchinjikwa, vakagovana nguvo dzake, vachikanda mujenya pamusoro padzo, kuti umwe neumwe achatorei. "
                            },
                            {
                                "text": "Rakange rava awa rechitatu, vakabva vamuroverera pamuchinjikwa. "
                            },
                            {
                                "text": "Nerugwaro rwemhosva yake rwakange rwakanyorwa pamusoro, rwuchiti: MAMBO WEVAJUDHA. "
                            },
                            {
                                "text": "Pamwe naye vakaroverera pamuchinjikwa makororo maviri, umwe kuruoko rwerudyi, neumwe kuruboshwe rwake. "
                            },
                            {
                                "text": "Rugwaro rukazadzisika, rwunoti: Wakaverengwa pamwe nevasina murairo. "
                            },
                            {
                                "text": "Nevaipfuura vakamutuka, vachidzungudza misoro yavo, vachiti: Ehe-e, iwe unoputsa tembere, nekuivaka nemazuva matatu, "
                            },
                            {
                                "text": "zviponese, uburuke pamuchinjikwa! "
                            },
                            {
                                "text": "Saizvozvo vapristiwo vakuru vakamuseka pamwe nevanyori pakati pavo, vachiti: Wakaponesa vamwe, haagoni kuzviponesa. "
                            },
                            {
                                "text": "Kristu Mambo waIsraeri ngaaburuke ikozvino pamuchinjikwa, kuti tione titende. Nevakange varovererwa pamuchinjikwa pamwe naye vakamunyomba. "
                            },
                            {
                                "text": "Zvino awa rechitanhatu rakati rasvika, rima rikavapo panyika yese kusvikira paawa repfumbamwe. "
                            },
                            {
                                "text": "Zvino neawa repfumbamwe, Jesu akadana nenzwi guru, achiti: \"Eroi, Eroi, rama sabhakitani!\" Ndokuti, kana zvichishandurwa: Mwari wangu, Mwari wangu, mandisiirei? "
                            },
                            {
                                "text": "Vamwe vevakange vamirepo vakati vachizvinzwa, vakati: Tarirai, anodana Eria. "
                            },
                            {
                                "text": "Ipapo umwe wakamhanya, akazadza chipanje nevhiniga, akaisa parutsanga, akamupa kuti anwe, achiti: Regai, tione kana Eria achiuya kumuburusa. "
                            },
                            {
                                "text": "Ipapo Jesu akadanidzira nenzwi guru akapa mweya. "
                            },
                            {
                                "text": "Vheiri retembere rikabvaruka kuita mapandi maviri, kubva kumusoro kusvikira pasi. "
                            },
                            {
                                "text": "Zvino mukuru wezana wakange amirepo pakatarisana naye, wakati achiona kuti wadanidzira zvakadaro akapa mweya, akati: Zvirokwazvo, munhu uyu wanga ari Mwanakomana waMwari. "
                            },
                            {
                                "text": "Uye kwakange kune vakadziwo vakatarira vari kure, pakati pavo pakange pana Maria Magidhariniwo, naMaria mai vaJakobho mudiki naJose, naSarome, "
                            },
                            {
                                "text": "(avowo vaimutevera achiri muGarirea, vachimushandira), nevamwe vakadzi vazhinji vakange vakwira kuJerusarema naye.  "
                            },
                            {
                                "text": "  Zvino atova manheru, zvarakange riri gadziriro, ndokuti zuva rinotangira sabata, "
                            },
                            {
                                "text": "Josefa waiva weArimatia, nhengo yedare yairemekedzwa, wakange akamirirawo pachake ushe hwaMwari; wakauya akapinda kuna Pirato akatsunga, akakumbira chitunha chaJesu. "
                            },
                            {
                                "text": "Pirato akashamisika nokuti wakange atofa; akadanira kwaari mukuru wezana, akamubvunza kana akange ava nenguva afa. "
                            },
                            {
                                "text": "Zvino wakati azvinzwa nemukuru wezana, akapa Josefa chitunha. "
                            },
                            {
                                "text": "Akatenga mucheka wakaisvonaka, akamuburusa, akamuputira nemucheka wakapfava, ndokumuradzika muguva rakange rakacherwa muruware, ndokukungurusira ibwe pamukova weguva. "
                            },
                            {
                                "text": "Zvino Maria Magidharini, naMaria mai vaJose, vakaona paakaradzikwa.   "
                            }
                        ]
                    },
                    {
                        "verses": [
                            {
                                "text": "Sabata rakati rapfuura, Maria Magidharini, naMaria mai vaJakobho, naSarome vakatenga zvinonhuhwira, kuti vauye kunomuzodza. "
                            },
                            {
                                "text": "Mangwanani-ngwanani kwazvo nomusi wekutanga wevhiki vakauya kuguva, zuva robuda. "
                            },
                            {
                                "text": "Vakati pakati pavo: Ndiani achatikungurusira ibwe kubva pamukova weguva? "
                            },
                            {
                                "text": "Zvino vakati vachitarira, vakaona kuti ibwe rakange rakunguruswa, nokuti raiva guru-guru. "
                            },
                            {
                                "text": "Zvino vakati vachipinda muguva, vakaona jaya rakange rigere kurudyi, rakapfeka nguvo refu chena; vakavhunduka; "
                            },
                            {
                                "text": "asi rakati kwavari: Musavhunduka; munotsvaka Jesu muNazareta wakarovererwa pamuchinjikwa; wamuka, haasi pano; tarirai panzvimbo pavakange vamuradzika. "
                            },
                            {
                                "text": "Asi endai, munoudza vadzidzi vake naPetro kuti anokutungamirirai kuGarirea, muchanomuonako sezvaakakuudzai. "
                            },
                            {
                                "text": "Zvino vakabuda nekukurumidza vakatiza paguva; uyezve kudedera nekuvhunduka kwakavabata; vakasataura chinhu kuna ani zvake, nokuti vakange vachitya. "
                            },
                            {
                                "text": "Zvino Jesu wakati amuka mangwanani-ngwanani newekutanga wevhiki, wakaonekwa pakutanga kuna Maria Magidharini, waakabudisa kwaari madhimoni manomwe. "
                            },
                            {
                                "text": "Uyo akaenda akaudza avo vaiva naye, pavaichema vachirira. "
                            },
                            {
                                "text": "Neava vanzwa kuti mupenyu, uye kuti wakange aonekwa naye, havana kutenda. "
                            },
                            {
                                "text": "Shure kweizvozvo wakazviratidza nechimwe chimiro kuvaviri vavo vachifamba, vachienda muruwa. "
                            },
                            {
                                "text": "Zvino avawo vakaenda vakaudza vakange vasara; naavo vakasavatenda. "
                            },
                            {
                                "text": "Pashure wakazviratidza kune vanegumi neumwe vagere pakudya, akatsiura kusatenda kwavo neukukutu hwemoyo, nokuti havana kutenda vaya vakange vamuona amuka. "
                            },
                            {
                                "text": "Akati kwavari: Endai munyika yese muparidze evhangeri kuchisikwa chega-chega. "
                            },
                            {
                                "text": "Uyo anotenda akabhabhatidzwa achaponeswa; asi asingatendi achapiwa mhosva. "
                            },
                            {
                                "text": "Zviratidzo izvi zvichavatevera vanotenda: Muzita rangu vachabudisa madhimoni, vachataura nendimi itsva; "
                            },
                            {
                                "text": "vachanonga nyoka; kunyange vakanwa chero chinhu chinouraya, hachingatongovakuvadzi; vachaisa maoko pavarwere, vakapora.  "
                            },
                            {
                                "text": "  Naizvozvo Ishe shure kwekunge ataura kwavari, akagamuchirwa kumusoro kudenga, akagara kuruoko rwerudyi rwaMwari. "
                            },
                            {
                                "text": "Avo vakabuda, vakaparidza kwese-kwese, Ishe achibata navo, achisimbisa shoko nezviratidzo zvaitevera. Amen.    "
                            }
                        ]
                    }
                ]
            },
            {
                "names": [
                    "Luke"
                ],
                "usfm_id": "LUK",
                "abbreviation": "Luke",
                "chapters": [
                    {
                        "verses": [
                            {
                                "text": "  Sezvo vazhinji vakabata kuronga nhoroondo yezvinhu zvakavimbika zvizere pakati pedu, "
                            },
                            {
                                "text": "sezvavakapa kwatiri ivo kubva pakutanga vakazvionera, uye vari varanda veshoko, "
                            },
                            {
                                "text": "zvakaonekwa zvakanaka kwandiriwo, ndanyatsoongorora zvinhu zvese kubva pakutanga, kuti ndikunyorerei nekutevedzanisa, imwi Teofiro changamire, "
                            },
                            {
                                "text": "kuti muzive chokwadi chezvinhu zvamakadzidziswa.  "
                            },
                            {
                                "text": "  Kwaivapo nemazuva aHerodhe mambo weJudhiya umwe mupristi wainzi Zakaria, weboka raAbhiya; nemukadzi wake waibva kuvanasikana vaAroni, nezita rake riri Erizabheti. "
                            },
                            {
                                "text": "Uye vari vaviri vakange vakarurama pamberi paMwari, vachifamba nemirairo yese nezviga zvaIshe, vasina chavangapomerwa. "
                            },
                            {
                                "text": "Uye vakange vasina mwana, nokuti Erizabheti wakange ari mhanje, uye vakange vaenda pamakore vari vaviri. "
                            },
                            {
                                "text": "Zvino zvakaitika kuti wakati achiita ushumiri hweupristi pamberi paMwari, pachidanho cheboka rake, "
                            },
                            {
                                "text": "maererano netsika yeushumiri hweupristi, wakabatwa nemujenya kuti apise zvipfungaidzo zvinonhuhwira apinda mutembere yaIshe. "
                            },
                            {
                                "text": "Zvino chaunga chese chevanhu chakange chichinyengetera kunze nenguva yezvipfungaidzo zvinonhuhwira. "
                            },
                            {
                                "text": "Zvino kwakaonekwa kwaari mutumwa waIshe, amire kurutivi rwerudyi rwearitari yezvipfungaidzo zvinonhuhwira. "
                            },
                            {
                                "text": "Zvino Zakaria wakati achimuona akanetseka, kutya kukamuwira. "
                            },
                            {
                                "text": "Asi mutumwa wakati kwaari: Usatya Zakaria; nokuti munyengetero wako wanzwikwa, nemukadzi wako Erizabheti achakuberekera mwanakomana, ugotumidza zita rake Johwani. "
                            },
                            {
                                "text": "Uye uchava nemufaro nekupembera, nevazhinji vachafarira kuberekwa kwake. "
                            },
                            {
                                "text": "Nokuti achava mukuru pamberi paIshe, haangatongonwi waini kana zvinodhaka; uye achazadzwa neMweya Mutsvene kunyange kubva padumbu ramai vake. "
                            },
                            {
                                "text": "Nevazhinji vevana vaIsraeri achatendeusira kuna Ishe Mwari wavo; "
                            },
                            {
                                "text": "uye iye achafamba pamberi pake mumweya nesimba raEria, kutendeusira moyo yemadzibaba kuvana, nevasingateereri kuuchenjeri hwevakarurama, kugadzirira Ishe vanhu vakagadzirwa. "
                            },
                            {
                                "text": "Zakaria akati kumutumwa: Izvozvi ndichazviziva nei? Nokuti ini ndava mukweguru, nemukadzi wangu waenda pamazuva ake. "
                            },
                            {
                                "text": "Mutumwa achipindura akati kwaari: Ini ndini Gabhirieri, anomira pamberi paMwari; ndatumwa kuti nditaure kwauri, ndikuparidzire mashoko awa akanaka. "
                            },
                            {
                                "text": "Zvino tarira, uchava chimumumu, usingagoni kutaura, kusvikira zuva rinoitika zvinhu izvi, nokuti hauna kutenda mashoko angu, achazadziswa nenguva yawo. "
                            },
                            {
                                "text": "Vanhu vakange vakamirira Zakaria, vakashamisika nekunonoka kwake mutembere. "
                            },
                            {
                                "text": "Zvino wakati abuda, akakonewa kutaura kwavari; vakaziva kuti akange aona chiratidzo mutembere; iye akavaninira nemaoko, akaramba ari chimumumu. "
                            },
                            {
                                "text": "Zvino zvakaitika kuti mazuva okushumira kwake akati achangopera, akaenda kumba kwake. "
                            },
                            {
                                "text": "Zvino shure kwemazuva iwayo, mukadzi wake Erizabheti akatora mimba, akazvivanza mwedzi mishanu, achiti: "
                            },
                            {
                                "text": "Ishe wandiitira saizvozvi nemazuva aakanditarira, kuti abvise ruzvidzo rwangu pakati pevanhu.  "
                            },
                            {
                                "text": "  Zvino nemwedzi wechitanhatu mutumwa Gabhirieri wakatumwa naMwari kuguta reGarirea rinonzi Nazareta, "
                            },
                            {
                                "text": "kumhandara, yakange yatsidza kuwanikwa nemurume zita rake raiva Josefa, weimba yaDhavhidhi; uye zita remhandara riri Maria. "
                            },
                            {
                                "text": "Mutumwa akapinda kwaari akati: Hekanhi, iwe une nyasha! Ishe anewe, wakaropafadzwa iwe pakati pevakadzi. "
                            },
                            {
                                "text": "Iye wakati achimuona akanetseka neshoko rake, akafunganya kuti uku kukwazisa rudzii kwakadai. "
                            },
                            {
                                "text": "Zvino mutumwa akati kwaari: Usatya Maria; nokuti wawana nyasha kuna Mwari. "
                            },
                            {
                                "text": "Zvino tarira, uchava nemimba, ugozvara mwanakomana, uchatumidza zita rake kuti Jesu. "
                            },
                            {
                                "text": "Iye achava mukuru, achanzi Mwanakomana weWekumusoro-soro; Ishe Mwari achapa kwaari chigaro cheushe chababa vake Dhavhidhi. "
                            },
                            {
                                "text": "Achatonga pamusoro peimba yaJakobho kusvikira narinhi, neushe hwake hahungavi nemugumo. "
                            },
                            {
                                "text": "Maria ndokuti kumutumwa: Izvi zvingava sei, nokuti handizivi murume? "
                            },
                            {
                                "text": "Mutumwa akapindura akati kwaari: Mweya Mutsvene uchauya pamusoro pako, nesimba reWekumusoro-soro richakudzikatira; naizvozvo icho chitsvene chichaberekwa newe chichanzi Mwanakomana waMwari. "
                            },
                            {
                                "text": "Uye tarira, Erizabheti hama yako, iyewo wava nemimba yemwanakomana pakuchembera kwake; nemwedzi uno wava wechitanhatu kuna iye wainzi mhanje. "
                            },
                            {
                                "text": "Nokuti naMwari hakuna chinhu chisingazogoneki. "
                            },
                            {
                                "text": "Maria ndokuti: Tarirai, murandakadzi waIshe; ngazvive kwandiri seshoko renyu. Mutumwa ndokubva kwaari.  "
                            },
                            {
                                "text": "  Zvino Maria akasimuka nemazuva iwayo akaenda kunyika yezvikomo nekukurumidza, kuguta raJudha; "
                            },
                            {
                                "text": "akapinda mumba maZakaria, akakwazisa Erizabheti. "
                            },
                            {
                                "text": "Zvino zvakaitika kuti Erizabheti wakati achinzwa kukwazisa kwaMaria, mwana akatamba mudumbu rake; naErizabheti akazadzwa neMweya Mutsvene, "
                            },
                            {
                                "text": "akadanidzira nenzwi guru, akati: Wakaropafadzwa iwe pakati pevakadzi, uye chakaropafadzwa chibereko chedumbu rako! "
                            },
                            {
                                "text": "Ko zvandibvira nepi, kuti mai vaIshe wangu vauye kwandiri? "
                            },
                            {
                                "text": "Nokuti tarira, inzwi rekukwazisa kwako rangoti richisvika munzeve dzangu, mwana watamba mudumbu rangu nemufaro. "
                            },
                            {
                                "text": "Uye wakaropafadzwa anotenda, nokuti zvakataurwa naIshe kwaari zvichazadziswa.  "
                            },
                            {
                                "text": "  Maria akati: Moyo wangu unokudza Ishe, "
                            },
                            {
                                "text": "nemweya wangu unofara muna Mwari Muponesi wangu; "
                            },
                            {
                                "text": "nokuti wakatarira kuninipiswa kwemurandakadzi wake; nokuti tarira, kubva zvino mazera ese achati ndakaropafadzwa. "
                            },
                            {
                                "text": "Nokuti ane masimba wakandiitira zvinhu zvikuru; nezita rake idzvene. "
                            },
                            {
                                "text": "Netsitsi dzake dziri kuna avo vanomutya kubva kumazera kusvika kumazera. "
                            },
                            {
                                "text": "Wakaita zvine simba neruoko rwake; wakaparadzira vanozvikudza mundangariro dzemoyo yavo. "
                            },
                            {
                                "text": "Wakaburusa vane masimba pazvigaro zvoushe, akasimudza vakaderera. "
                            },
                            {
                                "text": "Vane nzara wakavagutsa nezvinhu zvakanaka, asi vafumi wakavaendesa vasina chinhu. "
                            },
                            {
                                "text": "Wakabatsira Israeri muranda wake kuti arangarire tsitsi, "
                            },
                            {
                                "text": "sezvaakataura kumadzibaba edu, kuna Abhurahama nekumbeu yake kusvikira rinhi narinhi. "
                            },
                            {
                                "text": "Maria akagara naye mwedzi inenge mitatu, akadzokera kumba kwake.  "
                            },
                            {
                                "text": "  Zvino nguva yaErizabheti yekusununguka kwake yakazara; akabereka mwanakomana. "
                            },
                            {
                                "text": "Zvino vavakidzani nehama dzake vakati vanzwa kuti Ishe wakange amuitira tsitsi dzake huru, vakafara naye. "
                            },
                            {
                                "text": "Zvino zvakaitika kuti nezuva rerusere vakauya kuzodzingisa mucheche, vakamutumidza maererano nezita rababa vake Zakaria. "
                            },
                            {
                                "text": "Asi mai vake vakapindura vakati: Kwete, asi achanzi Johwani. "
                            },
                            {
                                "text": "Vakati kwaari: Hakuna munhu kuhama dzako anodaidzwa nezita iri. "
                            },
                            {
                                "text": "Vakataura nemaoko kuna baba vake, kuti vanoda kuti anzi ani. "
                            },
                            {
                                "text": "Vakakumbira chinyorero, vakanyora vachiti: NdiJohwani zita rake; vakashamisika vese. "
                            },
                            {
                                "text": "Muromo wake ukazarurwa pakarepo, nerurimi rwake rukasununguka, akataura, achirumbidza Mwari. "
                            },
                            {
                                "text": "Kutya kukawira vese vaigara vakavakomba; nemashoko awa ese akataurwa kunyika yese yezvikomo yeJudhiya. "
                            },
                            {
                                "text": "Zvino vese vakanzwa, vakazviisa mumoyo mavo, vachiti: Mucheche uyu achazova ani? Uye ruoko rwaIshe rwakava naye.  "
                            },
                            {
                                "text": "  Zvino Zakaria baba vake vakazadzwa neMweya Mutsvene, vakaporofita, vachiti: "
                            },
                            {
                                "text": "Ngaarumbidzwe Ishe Mwari waIsraeri, nokuti wakashanyira nekuita rudzikunuro kuvanhu vake; "
                            },
                            {
                                "text": "akatisimudzira runyanga rweruponeso mumba maDhavhidhi muranda wake; "
                            },
                            {
                                "text": "sezvaakataura nemuromo wevaporofita vake vatsvene, vakange varipo kubva pasichigare; "
                            },
                            {
                                "text": "ruponeso pamhandu dzedu, neparuoko rwavese vanotivenga; "
                            },
                            {
                                "text": "kuitira madzibaba edu tsitsi, nekurangarira sungano yake tsvene, "
                            },
                            {
                                "text": "mhiko yaakapika kuna Abhurahama baba vedu; "
                            },
                            {
                                "text": "kutipa, kuti tasunungurwa muruoko rwevavengi vedu, timushumire tisingatyi; "
                            },
                            {
                                "text": "muutsvene nekururama pamberi pake mazuva ese eupenyu hwedu. "
                            },
                            {
                                "text": "Newe mucheche, uchanzi muporofita weWekumusoro-soro, nokuti uchatungamira pamberi pechiso chaIshe, kugadzirira nzira dzake; "
                            },
                            {
                                "text": "kupa ruzivo rweruponeso kuvanhu vake mukanganwiro yezvivi zvavo; "
                            },
                            {
                                "text": "netsitsi dzemoyo dzaMwari wedu, mauri mambakwedza anobva kumusoro anotishanyira; "
                            },
                            {
                                "text": "kuvhenekera vagere murima nemumvuri worufu, nekururamisa tsoka dzedu munzira yerugare. "
                            },
                            {
                                "text": "Mucheche akakura, akasimba mumweya, akava mumarenje, kusvikira zuva rekuratidzwa kwake kuna Israeri.  "
                            }
                        ]
                    },
                    {
                        "verses": [
                            {
                                "text": "Zvino zvakaitika nemazuva iwayo, chisungo chakabuda kubva kuna Kesari Agasto, kuti nyika yese inyorwe. "
                            },
                            {
                                "text": "Kunyorwa uku kwaiva kwekutanga kwakaitwa Kuriniosi ari mutungamiriri weSiriya. "
                            },
                            {
                                "text": "Vese ndokuenda kunonyorwa, umwe neumwe kuguta rekwake. "
                            },
                            {
                                "text": "NaJosefawo akakwira achibva Garirea muguta Nazareta, akaenda Judhiya kuguta raDhavhidhi, rinonzi Bhetirehemu, nokuti waiva weimba nedzinza raDhavhidhi, "
                            },
                            {
                                "text": "kunonyorwa naMaria mukadzi wakange atsidzira kuwanikwa naye, ava nemimba. "
                            },
                            {
                                "text": "Zvakaitika kuti vachipo, mazuva ekusununguka kwake akazadzisika; "
                            },
                            {
                                "text": "ndokuzvara mwanakomana wake wedangwe, akamuputira nemicheka, akamuvanzarika muchidyiro, nokuti makange musina nzvimbo yavo muimba yevaeni.  "
                            },
                            {
                                "text": "  Zvino kwakange kune vafudzi munyika iyoyo vaigara kuuragu vachichengetedza nguva dzekurinda boka ravo usiku. "
                            },
                            {
                                "text": "Zvino tarira, mutumwa waIshe akamira pedo navo, nekubwinya kwaIshe kukapenya kwakavakomba; vakatya nekutya kukuru. "
                            },
                            {
                                "text": "Zvino mutumwa akati kwavari: Musatya; nokuti tarirai, ndinokuparidzirai mashoko akanaka emufaro mukuru, uchava kuvanhu vese; "
                            },
                            {
                                "text": "nokuti mazvarirwa nhasi Muponesi, anova Kristu Ishe, muguta raDhavhidhi. "
                            },
                            {
                                "text": "Zvino ichi chiratidzo kwamuri: Muchawana mucheche akaputirwa nemicheka, arere muchidyiro. "
                            },
                            {
                                "text": "Uye pakarepo kukavapo pamwe nemutumwa chaunga chehondo yekudenga vachirumbidza Mwari, vachiti: "
                            },
                            {
                                "text": "Rumbidzo kuna Mwari kumusoro-soro, nerugare panyika; chishuwo chakanaka kuvanhu. "
                            },
                            {
                                "text": "Zvino kwakaitika kuti vatumwa vabva kwavari vaenda kudenga, vanhu vafudzi vakataurirana, vachiti: Ngatiende ikozvino Bhetirehemu, tinoona chinhu ichi chakaitika, Ishe chaatizivisa. "
                            },
                            {
                                "text": "Zvino vakakurumidza kusvika, vakawana vese Maria naJosefa, nemucheche arere muchidyiro. "
                            },
                            {
                                "text": "Vakati vaona, vakazivisa kwese shoko ravakange vaudzwa maererano nemucheche uyu. "
                            },
                            {
                                "text": "Zvino vese vakanzwa vakashamisika nezvinhu zvakange zvataurwa kwavari nevafudzi. "
                            },
                            {
                                "text": "Asi Maria wakachengeta zvinhu izvi zvese, achifungisisa mumoyo make. "
                            },
                            {
                                "text": "Zvino vafudzi vakadzokera, vachikudza nekurumbidza Mwari pamusoro pezvinhu zvese zvavakange vanzwa nekuona, sezvakange zvataurwa kwavari.  "
                            },
                            {
                                "text": "  Mazuva masere akati apera kuti mucheche adzingiswe, zita rake ndokunzi Jesu, raakange atumidzwa nemutumwa asati agamuchirwa mudumbu. "
                            },
                            {
                                "text": "Zvino mazuva ekunatswa kwake nemurairo waMozisi akati apera, vakauya naye kuJerusarema, kuti vamukumikidze kuna Ishe, "
                            },
                            {
                                "text": "(sezvazvakanyorwa pamurairo waIshe kuti: Chirume chese chinozarura chizvaro, chichanzi chitsvene kuna Ishe), "
                            },
                            {
                                "text": "uye vabaire chibairo sezvazvakarehwa pamurairo waIshe, njiva mbiri, kana vana vaviri vehangaiwa. "
                            },
                            {
                                "text": "Zvino tarira, kwakange kune munhu muJerusarema, zita rake raiva Simioni, ndiyewo munhu waiva akarurama akazvipira kushumira Mwari, akamirira kunyaradzwa kwaIsraeri, neMweya Mutsvene wakange uri pamusoro pake. "
                            },
                            {
                                "text": "Zvino zvakange zvaratidzwa kwaari neMweya Mutsvene, kuti haangaoni rufu asati aona Kristu waIshe. "
                            },
                            {
                                "text": "Wakapinda mutembere neMweya; zvino vabereki vakati vachiuisa mucheche Jesu mukati, kuti vaite pamusoro pake netsika yemurairo, "
                            },
                            {
                                "text": "iye akamutora mumaoko ake, akarumbidza Mwari, achiti: "
                            },
                            {
                                "text": "Tenzi, ikozvino regai muranda wenyu aende nerugare, seshoko renyu; "
                            },
                            {
                                "text": "nokuti meso angu aona ruponeso rwenyu, "
                            },
                            {
                                "text": "rwamakagadzirira pamberi pezviso zvevanhu vese; "
                            },
                            {
                                "text": "chiedza chekuzarurira vahedheni, nekubwinya kwerudzi rwenyu Israeri. "
                            },
                            {
                                "text": "Josefa namai vake vakashamisika nezvinhu zvakarehwa pamusoro pake. "
                            },
                            {
                                "text": "Zvino Simioni akavaropafadza, akati kuna Maria mai vake: Tarira, uyu wakaisirwa kuwa nekumuka kwevazhinji muna Israeri, nekuva chiratidzo chichapikiswa; "
                            },
                            {
                                "text": "uye newe, munondo uchagura nemumweya wako pachako; kuti ndangariro dzemoyo mizhinji dzifukurwe. "
                            },
                            {
                                "text": "Zvino kwakange kuna Ana muporofitakadzi, mukunda waFanueri, wedzinza raAsheri; wakange akwegura kwazvo, wakararama nemurume makore manomwe kubvira paumhandara hwake. "
                            },
                            {
                                "text": "Uye ari chirikadzi yemakore angava makumi masere nemana, wakange asingabvi mutembere, achishumira nemitsanyo neminyengetero usiku nemasikati. "
                            },
                            {
                                "text": "Naiye wakati achisvika nenguva iyoyo akatenda Mwari, akataura pamusoro pake kuna vese vakange vachitarisira kusunungurwa muJerusarema. "
                            },
                            {
                                "text": "Zvino vakati vapedza zvinhu zvese zvaienderana nemurairo waIshe, vakadzokera Garirea kuguta ravo Nazareta. "
                            },
                            {
                                "text": "Mucheche akakura, akasimba mumweya, akazara nenjere; nenyasha dzaMwari dzakange dziri pamusoro pake.  "
                            },
                            {
                                "text": "  Zvino vabereki vake vaienda kuJerusarema makore ese pamutambo wepasika. "
                            },
                            {
                                "text": "Zvino wakati ava nemakore gumi nemaviri, vakakwira kuJerusarema zvichienderana netsika yemutambo, "
                            },
                            {
                                "text": "vakati vapedza mazuva, pakudzoka kwavo, mwana Jesu akasara kuJerusarema, asi Josefa namai vake vasingazvizivi, "
                            },
                            {
                                "text": "asi vaimufungira kuva mune vamwe vevakange vachifamba navo, vakafamba mufambo wezuva, vakazomutsvaka pakati pehama nekuvazikanwi. "
                            },
                            {
                                "text": "Asi vakati vasingamuwani, vakadzokera kuJerusarema vachimutsvaka. "
                            },
                            {
                                "text": "Zvino zvakaitika shure kwemazuva matatu, vakamuwana mutembere, agere pakati pevadzidzisi, achivateerera, achivabvunza. "
                            },
                            {
                                "text": "Vese vakange vachimunzwa vakashamiswa nekunzwisisa nemhinduro dzake. "
                            },
                            {
                                "text": "Zvino vakati vamuona vakakatyamara; mai vake vakati kwaari: Mwana, waitirei zvakadai kwatiri? Tarira, baba vako neni tanga tichikutsvaka tichirwadziwa. "
                            },
                            {
                                "text": "Akati kwavari: Mainditsvakirei? Manga musingazivi kuti ndinofanira kuva pazvinhu zvaBaba vangu here? "
                            },
                            {
                                "text": "Asi ivo havana kunzwisisa shoko raakataura kwavari. "
                            },
                            {
                                "text": "Zvino akaburuka navo, akasvika Nazareta; akazviisa pasi pavo. Asi mai vake vakachengeta mashoko awa ese mumoyo mavo. "
                            },
                            {
                                "text": "Jesu akawedzera panjere nekukura, nepakudiwa naMwari nevanhu.  "
                            }
                        ]
                    },
                    {
                        "verses": [
                            {
                                "text": "Zvino negore regumi nemashanu rekutonga kwaTibherio Kesari, Pondiyo Pirato ari mutungamiriri weJudhiya, Herodhe ari umwe wevatongi vana weGarirea, Firipi munin'ina wake ari umwe wevatongi vana weIturea nedunhu reTrakoniti, Risanio ari umwe wevatongi vana weAbhirene, "
                            },
                            {
                                "text": "Anasi naKayafasi vari vapristi vakuru, shoko raMwari rakasvika kuna Johwani mwanakomana waZakaria murenje. "
                            },
                            {
                                "text": "Akasvika munyika yese yakapoteredza yaJoridhani, achiparidza rubhabhatidzo rwekutendeuka kuve kukanganwirwa kwezvivi; "
                            },
                            {
                                "text": "sezvazvakanyorwa mubhuku remashoko aIsaya muporofita zvichinzi: Inzwi reanodana murenje richiti: Gadzirai nzira yaIshe; ruramisai migwagwa yake. "
                            },
                            {
                                "text": "Mupata wese uchafusirwa, negomo rega-rega nechikomo zvichaderedzwa; zvakakombama zvicharuramiswa, uye makwiringwindi ave nzira dzakaenzana; "
                            },
                            {
                                "text": "uye nyama yese ichaona ruponeso rwaMwari. "
                            },
                            {
                                "text": "Naizvozvo wakati kuzvaunga zvaibudira kuzobhabhatidzwa naye: Imwi zvizvarwa zvenyoka, ndiani wakakutaridzirai kutiza hasha dzinouya? "
                            },
                            {
                                "text": "Naizvozvo berekai zvibereko zvakafanira kutendeuka; uye musatanga kuti mukati menyu: Tina Abhurahama anova baba; nokuti ndinoti kwamuri: Mwari anogona kubva pamabwe awa kumutsira Abhurahama vana. "
                            },
                            {
                                "text": "Ikozvino sanhuwo ratoiswa pamudzi wemiti; naizvozvo muti umwe neumwe usingabereki chibereko chakanaka unotemerwa pasi, ugokandirwa mumoto. "
                            },
                            {
                                "text": "Zvaunga zvikamubvunza, zvichiti: Zvino tichaitei? "
                            },
                            {
                                "text": "Akapindura akati kwavari: Ane nguvo refu mbiri, ngaagovane neasina; neane kudya ngaaite saizvozvo. "
                            },
                            {
                                "text": "Zvino kwakauyawo vateresi kuzobhabhatidzwa, vakati kwaari: Mudzidzisi, tichaitei? "
                            },
                            {
                                "text": "Akati kwavari: Musateresa kupfuura pamakatemerwa napo. "
                            },
                            {
                                "text": "Nemautowo akamubvunza, achiti: Ko isu tichaitei? Akati kwaari: Musatyityidzira munhu kana kupomera nhema; uye mugutsikane nemibairo yenyu. "
                            },
                            {
                                "text": "Zvino vanhu vakati vachatarisira, vese vachirangarira mumoyo mavo pamusoro paJohwani, kuti zvimwe iye angava Kristu, "
                            },
                            {
                                "text": "Johwani akapindura kune vese achiti: Ini zvirokwazvo ndinokubhabhatidzai nemvura; asi ane simba kupfuura ini anouya, wandisina kufanira kusunungura rukanda rweshangu dzake; iye achakubhabhatidzai neMweya Mutsvene nemoto; "
                            },
                            {
                                "text": "werusero rwake rwuri muruoko rwake; achachenesa kwazvo buriro rake; uye achaunganidza zviyo mudura rake, asi hundi achaipisa nemoto usingadzimiki. "
                            },
                            {
                                "text": "Naizvozvo achikurudzira nezvimwe zvinhu zvizhinji, akaparidzira vanhu evhangeri. "
                            },
                            {
                                "text": "Asi Herodhe umwe wevatongi vana, wakati atsiurwa naye pamusoro paHerodhiasi, mukadzi waFiripi munin'ina wake, nezvakaipa zvese Herodhe zvaakange aita, "
                            },
                            {
                                "text": "wakawedzerazve ichi pamusoro pazvo zvese, kuti wakapfigira Johwani mutirongo.  "
                            },
                            {
                                "text": "  Zvino zvakaitika kuti vanhu vese vabhabhatidzwa, Jesuwo abhabhatidzwa, achinyengetera, denga rakazarurwa. "
                            },
                            {
                                "text": "Mweya Mutsvene ndokuburukira pamusoro pake nechimiro chemuviri sewenjiva, inzwi ndokubva kudenga, richiti: Iwe uri Mwanakomana wangu anodikanwa, ndinofara mauri kwazvo.  "
                            },
                            {
                                "text": "  Zvino iye Jesu wakange achitanga kuva nemakore anenge makumi matatu, ari (sezvaifungidzirwa) mwanakomana waJosefa, waHeri, "
                            },
                            {
                                "text": "waMatati, waRevhi, waMeriki, waJanai, waJosefa, "
                            },
                            {
                                "text": "waMatatiasi, waAmosi, waNaumi, waEsiri, waNagai, "
                            },
                            {
                                "text": "waMaati, waMatatiasi, waSimeyi, waJosefa, waJudha, "
                            },
                            {
                                "text": "waJohwana, waResa, waZerubhabheri, waSaratieri, waNeri, "
                            },
                            {
                                "text": "waMeriki, waAdhi, waKosamu, waErimodhamu, waEri, "
                            },
                            {
                                "text": "waJose, waEriezeri, waJorimu, waMatati, waRevhi, "
                            },
                            {
                                "text": "waSimioni, waJudha, waJosefa, waJonanu, waEriakimu, "
                            },
                            {
                                "text": "waMerea, waMenani, waMatata, waNatani, waDhavhidhi, "
                            },
                            {
                                "text": "waJese, waObhedhi, waBhowazi, waSarimoni, waNaashoni, "
                            },
                            {
                                "text": "waAminadhabhi, waAramu, waEsiromi, waFaresi, waJudha, "
                            },
                            {
                                "text": "waJakobho, waIsaka, waAbhurahama, waTera, waNahori, "
                            },
                            {
                                "text": "waSerugi, waRagau, waFareki, waEberi, waSara, "
                            },
                            {
                                "text": "waKainani, waArifakisadhi, waSemu, waNowa, waRameki, "
                            },
                            {
                                "text": "waMatusara, waEnoki, waJaredhi, waMarereeri, waKainani, "
                            },
                            {
                                "text": "waEnosi, waSeti, waAdhamu, waMwari.  "
                            }
                        ]
                    },
                    {
                        "verses": [
                            {
                                "text": "Zvino Jesu azere neMweya Mutsvene wakadzoka achibva paJoridhani, akatungamirirwa neMweya kurenje, "
                            },
                            {
                                "text": "achiidzwa nadhiabhorosi mazuva makumi mana. Uye wakange asingadyi chinhu nemazuva iwayo; zvino akati apera pakupedzisira akazonzwa nzara. "
                            },
                            {
                                "text": "Zvino dhiabhorosi akati kwaari: Kana uri Mwanakomana waMwari, udza ibwe iri kuti rive chingwa. "
                            },
                            {
                                "text": "Jesu akamupindura, achiti: Kwakanyorwa kuti: Munhu haangararami nechingwa chete, asi neshoko rimwe nerimwe raMwari. "
                            },
                            {
                                "text": "Dhiabhorosi ndokumutungamidza pagomo refu, akamuratidza ushe hwese hwenyika nenguva diki-diki. "
                            },
                            {
                                "text": "Dhiabhorosi ndokuti kwaari: Simba iri rese ndichakupa nekukudzwa kwahwo, nokuti ndakaripiwa ini, uye ndinoripa ani nani wandinoda. "
                            },
                            {
                                "text": "Naizvozvo iwe kana ukandinamata pamberi pangu, zvese zvichava zvako. "
                            },
                            {
                                "text": "Jesu akapindura akati kwaari: Ibva shure kwangu, Satani; nokuti kwakanyorwa kuchinzi: Uchanamata Ishe, Mwari wako, uye umushumire iye ega. "
                            },
                            {
                                "text": "Akamutungamirira kuJerusarema, akamuisa pachiruvu chetembere, akati kwaari: Kana uri Mwanakomana waMwari, zviwisire pasi uchibva pano; "
                            },
                            {
                                "text": "nokuti kwakanyorwa kuchinzi: Acharaira vatumwa vake pamusoro pako, kuti vakuchengete; "
                            },
                            {
                                "text": "uye: Pamaoko vachakugamha, zvimwe ungagumbusa rutsoka rwako pabwe. "
                            },
                            {
                                "text": "Jesu achipindura, akati kwaari: Kwakanzi: Usaidza Ishe Mwari wako. "
                            },
                            {
                                "text": "Dhiabhorosi akati apedza muedzo wese, akabva kwaari kusvikira pane imwe nguva.  "
                            },
                            {
                                "text": "  Zvino Jesu wakadzokera kuGarirea nesimba reMweya; mukurumbira maererano naye ukabudira kudunhu rese rakapoteredza. "
                            },
                            {
                                "text": "Iye ndokudzidzisa mumasinagoge avo, achikudzwa nevese. "
                            },
                            {
                                "text": "Akasvika paNazareta, paakange arerwa; netsika yake wakapinda musinagoge nemusi wesabata, akasimuka kuti averenge. "
                            },
                            {
                                "text": "Akapiwa rugwaro rwemuporofita Isaya. Zvino wakati azarura rugwaro, akawana nzvimbo pakange pakanyorwa kuti: "
                            },
                            {
                                "text": "Mweya waIshe uri pamusoro pangu, naizvozvo wakandizodza, kuti ndiparidzire evhangeri kuvarombo; wakandituma kuti ndiporese vakaputsika pamoyo, kuparidza kusunungurwa kuna vakatapwa, nekuona kumapofu, ndisunungure vakatsikirirwa, "
                            },
                            {
                                "text": "kudanidzira gore rakanaka raIshe. "
                            },
                            {
                                "text": "Akapeta rugwaro, akadzosera kumuranda, akagara pasi; meso avese vaiva musinagoge akamutarisisa. "
                            },
                            {
                                "text": "Zvino akatanga kuti kwavari: Nhasi rugwaro urwu rwazadziswa munzeve dzenyu. "
                            },
                            {
                                "text": "Vese vakamupupurira, vakashamisika nemashoko enyasha akabuda mumuromo make, vakati: Uyu haasi mwanakomana waJosefa here? "
                            },
                            {
                                "text": "Akati kwavari: Zvirokwazvo muchataura kwandiri dimikira iri: Murapi, zvirape iwe; zvese zvatakanzwa zvakaitwa paKapenaume, zviitewo muno munyika yekwako. "
                            },
                            {
                                "text": "Iye ndokuti: Zvirokwazvo, ndinoti kwamuri: Hakuna muporofita anogamuchirwa munyika yekwake. "
                            },
                            {
                                "text": "Asi chokwadi ndinoti kwamuri: Chirikadzi zhinji dzaivako kuna Israeri pamazuva aEria, apo denga rakavharwa kwemakore matatu nemwedzi mitanhatu, zvekuti kwakava nenzara huru panyika yese; "
                            },
                            {
                                "text": "asi Eria haana kutumwa kune umwe wavo, kunze kwekuSarepita yeSidhoni, kumukadzi chirikadzi. "
                            },
                            {
                                "text": "Uye vane maperembudzi vazhinji vaivako kuna Israeri panguva yemuporofita Erisha; asi hakuna umwe wavo wakanatswa, kunze kwaNaamani muSiriya. "
                            },
                            {
                                "text": "Ipapo vese vakange vari musinagoge vakazara nehasha, vachinzwa zvinhu izvi. "
                            },
                            {
                                "text": "Ndokusimuka, vakamusundidzira kunze kweguta, vakauya naye kusvika pamawere pegomo, pakange pakavakwa guta ravo, kuti vamuposhere pasi. "
                            },
                            {
                                "text": "Asi iye wakapfuura nepakati pavo akaenda.  "
                            },
                            {
                                "text": "  Wakabva aburukira Kapenaume, guta reGarirea; uye aivadzidzisa nemasabata. "
                            },
                            {
                                "text": "Vakashamisika nedzidziso yake, nokuti shoko rake rakange rine simba. "
                            },
                            {
                                "text": "Zvino musinagoge makange mune munhu aiva ane mweya wedhimoni retsvina; ukadanidzira nenzwi guru, "
                            },
                            {
                                "text": "ukati: Regai! Tinei nemwi Jesu muNazareta? Mauya kuzotiparadza here? Ndinokuzivai kuti ndimwi ani: Mutsvene waMwari. "
                            },
                            {
                                "text": "Zvino Jesu akautsiura, achiti: Nyarara, ubude kwaari! Dhimoni rakati ramuwisira pakati, rikabuda kwaari, risina kumukuvadza. "
                            },
                            {
                                "text": "Kushamisika kukavasvikira vese, vakataurirana pachavo, vachiti: Ishoko ripi iri? Nokuti nesimba nechikuriri anoraira mweya yetsvina, ikabuda. "
                            },
                            {
                                "text": "Mukurumbira maererano naye ukabuda kunzvimbo dzese dzedunhu rakapoteredza.  "
                            },
                            {
                                "text": "  Zvino wakasimuka akabuda musinagoge, akapinda mumba maSimoni; zvino mai vemukadzi waSimoni vakange vakabatwa nefivhiri huru; vakamukumbirira kwaari. "
                            },
                            {
                                "text": "Zvino akakotamira pamusoro pavo, akatsiura fivhiri, ikavarega; uye pakarepo vakasimuka vakavashandira. "
                            },
                            {
                                "text": "Zvino zuva rakati rovira, vese vaiva nevarwere vezvirwere zvakasiyana-siyana vakavauisa kwaari; akaisa maoko pamusoro peumwe neumwe wavo akavaporesa. "
                            },
                            {
                                "text": "Nemadhimoni akabuda kuvazhinji, achidanidzira achiti: Imwi muri Kristu Mwanakomana waMwari. Akaatsiura akasaatendera kutaura, nokuti akange achiziva kuti ndiKristu. "
                            },
                            {
                                "text": "Zvino kwakati kwaedza, akabuda, akaenda kunzvimbo yerenje, zvaunga zvikamutsvaka, zvikauya kwaari, zvikamudzivirira kuti arege kubva kwazviri. "
                            },
                            {
                                "text": "Asi wakati kwavari: Ndinofanira kuparidzira evhangeri yeushe hwaMwari kumamwe magutawo; nokuti ndizvo zvandakatumirwa. "
                            },
                            {
                                "text": "Akasiparidza mumasinagoge eGarirea.  "
                            }
                        ]
                    },
                    {
                        "verses": [
                            {
                                "text": "Zvino zvakaitika kuti chaunga chakati chichimumbandidzira kuti vanzwe shoko raMwari, iye akamira parutivi rwegungwa reGenesareti; "
                            },
                            {
                                "text": "akaona zvikepe zviviri zvimire parutivi rwegungwa; asi varedzi vakange vabuda mazviri vachisuka mimbure. "
                            },
                            {
                                "text": "Akapinda mune chimwe chezvikepe chaiva chaSimoni, akakumbira kwaari kuti abve pavhu zvishoma. Ndokubva agara pasi, akadzidzisa zvaunga ari muchikepe. "
                            },
                            {
                                "text": "Zvino wakati amira kutaura, akati kuna Simoni: Pinda kwakadzika udzikise mimbure yenyu kuti ubate. "
                            },
                            {
                                "text": "Simoni akapindura, akati kwaari: Tenzi, tafondoka usiku hwese, tikasabata chinhu, asi zvamadaro, ndichadzikisa mumbure. "
                            },
                            {
                                "text": "Vakati vaita izvozvi, vakakomba dutu rehove zhinji; mumbure wavo ukange wobvaruka. "
                            },
                            {
                                "text": "Vakaninira vamwe vavo vakange vari mune chimwe chikepe, kuti vauye vazovabatsira; vakauya vakazadza zvikepe zviri zviviri, zvekuti zvakatanga kunyura. "
                            },
                            {
                                "text": "Zvino Simoni Petro wakati achiona, akawira pasi pamabvi aJesu, achiti: Ibvai kwandiri, Ishe, nokuti ndiri munhu mutadzi. "
                            },
                            {
                                "text": "Nokuti kushamisika kwakange kwamubata, nevese vakange vanaye, nekubatwa kwehove dzavakange vabata; "
                            },
                            {
                                "text": "saizvozvowo Jakobho naJohwani, vanakomana vaZebhedhi, vaiva vadyidzani naSimoni. Jesu ndokuti kuna Simoni: Usatya, kubva zvino ucharedza vanhu. "
                            },
                            {
                                "text": "Zvino, vakati vaisa zvikepe kunyika, vakasiya zvese vakamutevera.  "
                            },
                            {
                                "text": "  Zvino zvakaitika, ari kune rimwe remaguta, tarira, murume azere maperembudzi; wakati achiona Jesu akawa nechiso, ndokumugombetedza, achiti: Ishe, kana muchida, munogona kundinatsa. "
                            },
                            {
                                "text": "Ndokubva atandavadza ruoko, akamubata, achiti: Ndinoda, chinatswa. Pakarepo maperembudzi akabva kwaari. "
                            },
                            {
                                "text": "Iye akamuraira kuti asaudza munhu; akati: Asi enda unozviratidza kumupristi, ubaire pakunatswa kwako, Mozisi sezvaakaraira, chive chapupu kwavari. "
                            },
                            {
                                "text": "Asi shoko pamusoro pake rakanyanya kupararira; zvaunga zvikuru zvikaungana kuzonzwa, nekuporeswa naye pazvifo zvavo. "
                            },
                            {
                                "text": "Asi iye waienda kumarenje achinonyengetera.  "
                            },
                            {
                                "text": "  Zvino zvakaitika nerimwe remazuva, iye paakange achidzidzisa; zvino VaFarisi nevadzidzisi vemurairo vakange vagerepo, vaibva kumisha yese yeGarirea neJudhiya neJerusarema; nesimba raIshe rakange riripo kuvaporesa. "
                            },
                            {
                                "text": "Uye tarira, varume vakange vakatakura munhu pahwanyanza wakange akafa mitezo; vakatsvaka kumupinza vaise pamberi pake. "
                            },
                            {
                                "text": "Zvino, vakati vachishaiwa pavangamupinza napo nekuda kwechaunga, vakakwira padenga peimba, vakamuburusira pasi nemumapfuriro pamwe nehwanyanza hwake, pakati pamberi paJesu. "
                            },
                            {
                                "text": "Iye wakati aona rutendo rwavo, akati kwaari: Munhu, zvivi zvako wazvikanganwirwa. "
                            },
                            {
                                "text": "Zvino vanyori neVaFarisi vakatanga kufunga, vachiti: Ndiani uyu anotaura kunyomba? Ndiani anogona kukanganwira zvivi, kunze kwaMwari ega? "
                            },
                            {
                                "text": "Zvino Jesu paakaziva mifungo yavo, akapindura, akati kwavari: Munofungei mumoyo yenyu? "
                            },
                            {
                                "text": "Chii chakareruka, kuti: Zvivi zvako wazviregererwa; kana kuti: Simuka, ufambe? "
                            },
                            {
                                "text": "Asi kuti muzive kuti Mwanakomana wemunhu ane simba panyika rekuregerera zvivi (akati kune wakange akafa mitezo): Ndinoti kwauri: Simuka, utore hwanyanza hwako, uende kumba kwako. "
                            },
                            {
                                "text": "Pakarepo akasimuka pamberi pavo, akatora chaakange arere pachiri, akaenda kumba kwake, achirumbidza Mwari. "
                            },
                            {
                                "text": "Kuvhiringidzika kukabata vese, vakarumbidza Mwari, vakazadzwa nekutya, vachiti: Taona chisionekwe nhasi.  "
                            },
                            {
                                "text": "  Zvino shure kwezvinhu izvi wakabuda, akaona muteresi, wainzi Revhi, agere paimba yemutero, akati kwaari: Nditevere. "
                            },
                            {
                                "text": "Ndokubva asiya zvese, akasimuka akamutevera. "
                            },
                            {
                                "text": "Revhi ndokumuitira mabiko makuru mumba make; kukavapo chaunga chikuru chevateresi nevamwe vakange vagere navo pakudya. "
                            },
                            {
                                "text": "Asi vanyori vavo neVaFarisi vakanyunyutira vadzidzi vake, vachiti: Nemhaka yei muchidya nekunwa nevateresi nevatadzi? "
                            },
                            {
                                "text": "Jesu achipindura akati kwavari: Vatano havadi murapi, asi avo vanorwara. "
                            },
                            {
                                "text": "Handina kuuya kuzodana vakarurama, asi vatadzi vauye mukutendeuka.  "
                            },
                            {
                                "text": "  Zvino vakati kwaari: Nemhaka yei vadzidzi vaJohwani vachitsanya kazhinji, vachiita minyengetero, uye saizvozvo veVaFarisi, asi venyu vanodya nekunwa? "
                            },
                            {
                                "text": "Asi wakati kwavari: Munogona kutsanyisa vana veimba yemuchato muwani achiri kwavari here? "
                            },
                            {
                                "text": "Asi mazuva achasvika, apo muwani achabviswa kwavari, ipapo vachatsanya nemazuva iwayo. "
                            },
                            {
                                "text": "Akataurawo mufananidzo kwavari, akati: Hakuna munhu anoisa chigamba chemucheka mutsva panguvo sharu; kana zvikasadaro naichowo chitsva chinobvarura, nechigamba chemucheka mutsva hachipindirani nesharu. "
                            },
                            {
                                "text": "Uye hakuna munhu anodira waini itsva muhombodo sharu; kana zvikasadaro, waini itsva ichaparusa hombodo iyo ikateuka, uye hombodo dzikaparara. "
                            },
                            {
                                "text": "Asi waini itsva inofanira kuiswa muhombodo itsva, zvichengetedzeke zviri zviviri. "
                            },
                            {
                                "text": "Uye hakuna munhu anoti anwa waini sharu pakarepo akashuva itsva; nokuti anoti: Sharu iri nani.   "
                            }
                        ]
                    },
                    {
                        "verses": [
                            {
                                "text": "Zvino zvakaitika nesabata rechipiri shure kwerekutanga, achigura nemuminda yezviyo, vadzidzi vake vatanha hura, vakadya, vachidzipukuta nemaoko. "
                            },
                            {
                                "text": "Asi vamwe veVaFarisi vakati kwavari: Munoitirei zvisiri pamutemo kuita nemasabata? "
                            },
                            {
                                "text": "Zvino Jesu achivapindura, wakati: Hamuna kuverenga izvo kunyange Dhavhidhi zvaakaita, paakange ava nenzara iye nevakange vanaye, "
                            },
                            {
                                "text": "kuti wakapinda sei mumba maMwari, akatora akadya zvingwa zvekuratidza, akapa nevakange vanaye; izvo zvisiri pamutemo kudyiwa asi nevapristi vega? "
                            },
                            {
                                "text": "Ndokuti kwavari: Mwanakomana wemunhu ndiIshe wesabatawo.  "
                            },
                            {
                                "text": "  Zvino zvakaitikawo nerimwe sabata kuti wakapinda musinagoge, akadzidzisa; zvino kwakange kune munhu ipapo uye ruoko rwake rwerudyi rwakange rwakawonyana. "
                            },
                            {
                                "text": "Vanyori neVaFarisi vakamutarisisa, kuona kana angaporesa nesabata, kuti vawane mhosva yavangamupomera. "
                            },
                            {
                                "text": "Asi iye wakaziva mifungo yavo, akati kumunhu wakange ane ruoko rwakawonyana: Simuka, uende unomira pakati. Akasimuka akamira. "
                            },
                            {
                                "text": "Zvino Jesu akati kwavari: Ndichakubvunzai chimwe chinhu: Zviri pamutemo here nemasabata kuita zvakanaka kana kuita zvakaipa? Kuponesa upenyu kana kuparadza? "
                            },
                            {
                                "text": "Zvino akaringa-ringa kwavari vese, akati kumunhu: Tandavadza ruoko rwako. Akaita saizvozvo. Ruoko rwake rwukaporeswa ndokugwinya serumwe. "
                            },
                            {
                                "text": "Ivo vakazara neupengo; vakataurirana umwe neumwe, kuti vangamuitei Jesu.  "
                            },
                            {
                                "text": "  Zvino zvakaitika nemazuva iwayo kuti wakabuda akaenda kugomo kunonyengetera; agara usiku hwese mukunyengetera kuna Mwari. "
                            },
                            {
                                "text": "Zvino kwakati kwaedza, akadanira vadzidzi vake kwaari; akasanangura kwavari gumi nevaviri, vaakatumidzawo kuti vaapositori; "
                            },
                            {
                                "text": "Simoni, waakatumidzawo Petro, naAndiriya munin'ina wake, Jakobho naJohwani, Firipi naBhatoromiyo, "
                            },
                            {
                                "text": "Matewu naTomasi, Jakobho waArifiyosi, naSimoni wainzi Ziroti; "
                            },
                            {
                                "text": "Judhasi waJakobho, naJudhasi Isikariyoti, wakavawo mutengesi. "
                            },
                            {
                                "text": "Akaburuka navo, akamira panzvimbo pakaenzana, nechaunga chevadzidzi vake, nechaunga chikuru chevanhu vaibva Judhiya rese neJerusarema, nepagungwa reTire neSidhoni, vakauya kuzomunzwa, nekuporeswa pazvifo zvavo; "
                            },
                            {
                                "text": "nevakange vachitambudziwa nemweya yetsvina, vakaporeswa. "
                            },
                            {
                                "text": "Chaunga chese chikatsvaka kumubata; nokuti kwakabuda simba kwaari rikaporesa vese.  "
                            },
                            {
                                "text": "  Ndokusimudzira meso ake kuvadzidzi vake, akati: Makaropafadzwa varombo, nokuti ushe hwaMwari ndohwenyu. "
                            },
                            {
                                "text": "Makaropafadzwa imwi mune nzara zvino, nokuti muchagutiswa. Makaropafadzwa imwi munochema ikozvino, nokuti muchaseka. "
                            },
                            {
                                "text": "Makaropafadzwa, kana vanhu vachikuvengai, uye kana vachikusarurai, vachikunyombai, vachirasa zita renyu serakashata, nekuda kweMwanakomana wemunhu. "
                            },
                            {
                                "text": "Farai nezuva iro, muuruke nemufaro; nokuti tarirai, mubairo wenyu mukuru kudenga; nokuti zvakaita madzibaba avo saizvozvo kuvaporofita. "
                            },
                            {
                                "text": "Asi mune nhamo imwi vakafuma! Nokuti magamuchira nyaradzo yenyu. "
                            },
                            {
                                "text": "Mune nhamo imwi munoguta! Nokuti muchanzwa nzara. Mune nhamo imwi munoseka zvino! Nokuti muchachema nekuwungudza. "
                            },
                            {
                                "text": "Mune nhamo kana vanhu vese vachitaura zvakanaka pamusoro penyu! Nokuti madzibaba avo akaita saizvozvo kuvaporofita venhema. "
                            },
                            {
                                "text": "Asi ndinoti kwamuri munonzwa: Idai mhandu dzenyu, itai zvakanaka kune vanokuvengai, "
                            },
                            {
                                "text": "ropafadzai vanokutukai, munyengeterere vanokubatai zvakaipa. "
                            },
                            {
                                "text": "Kune anokurova padama, umupe rimwewo; anokutorera nguvo, usarambidza neshati. "
                            },
                            {
                                "text": "Asi upe umwe neumwe anokumbira kwauri; neanokutorera zvako, usazvirevazve. "
                            },
                            {
                                "text": "Uye sezvamunoda kuti vanhu vaite kwamuri, imwi muvaitirewo saizvozvo. "
                            },
                            {
                                "text": "Uye kana muchida avo vanokudai, mune kuvongwa kwakadini? Nokuti vatadziwo vanoda vanovada. "
                            },
                            {
                                "text": "Uye kana muchiitira zvakanaka kune avo vanokuitirai zvakanaka, mune kuvongwa kwakadini? Nokuti vatadzi vanoitawo izvozvo. "
                            },
                            {
                                "text": "Uye kana muchikweretesa vamunotarisira kugamuchira kwavari, mune kuvongwa kwakadini? Nokuti vatadzi vanokweretesawo vatadzi, kuti vagamuchirezve zvakaenzana nazvo. "
                            },
                            {
                                "text": "Asi idai vavengi venyu, muite zvakanaka, mukweretese musingatarisirizve chinhu; zvino mubairo wenyu uchava mukuru, mugova vana veWekumusoro-soro; nokuti iye ane moyo munyoro kune vasingavongi nevakaipa. "
                            },
                            {
                                "text": "Naizvozvo ivai netsitsi, sababa venyuwo vane tsitsi. "
                            },
                            {
                                "text": "Musatonga, uye hamungazotongwi; musapa mhosva, uye hamungazopiwi mhosva; regererai, mugoregererwawo. "
                            },
                            {
                                "text": "Ipai, nemwi muchapiwa; chiyero chakanaka, chakatsikirirwa, nekuzunguzirwa, chinopfachukira vachakupai pachifuva chenyu. Nokuti nechiyero ichocho chamunoyera nacho muchayerwa nacho zvekare. "
                            },
                            {
                                "text": "Akataura mufananidzo kwavari akati: Ko bofu ringatungamirira bofu here? Ko haangawiri mugomba ari maviri here? "
                            },
                            {
                                "text": "Mudzidzi haasi pamusoro pemudzidzisi wake; asi umwe neumwe kana apedzeredzwa achava semudzidzisi wake. "
                            },
                            {
                                "text": "Uye unotarirei rubanzu rwuri muziso reumwe wako, asi danda riri muziso rako pachako haurinanzereri? "
                            },
                            {
                                "text": "Kana unogona kureva sei kune umwe wako, uchiti: Umwe wangu, rega ndibudise rubanzu rwuri muziso rako, iwe pachako usingaoni danda riri muziso rako? Iwe munyepedzeri, budisa pakutanga danda kubva muziso rako, zvino ipapo uchaona zvakanaka kubudisa rubanzu rwuri muziso reumwe wako. "
                            },
                            {
                                "text": "Nokuti hausi muti wakanaka unobereka chibereko chakaipa; kana muti wakaipa unobereka chibereko chakanaka. "
                            },
                            {
                                "text": "Nokuti muti umwe neumwe unozikanwa nechibereko chawo pachawo. Nokuti paminzwa, havatanhi maonde, kana parukato kutanha mazambiringa. "
                            },
                            {
                                "text": "Munhu wakanaka kubva pafuma yakanaka yemoyo wake anobudisa zvakanaka, nemunhu wakaipa kubva pafuma yakaipa yemoyo wake anobudisa zvakaipa; nokuti kubva pazvizere mumoyo muromo wake anotaura.  "
                            },
                            {
                                "text": "  Zvino munondiidzirei Ishe, Ishe, musingaiti zvinhu zvandinoreva? "
                            },
                            {
                                "text": "Ani nani anouya kwandiri akanzwa mashoko angu akaaita, ndichakuratidzai kuti wakafanana nani; "
                            },
                            {
                                "text": "wakafanana nemunhu wakavaka imba, akachera akadzikisa, akateya nheyo paruware; zvino mafashame akati auya, rukova rukarova zvine simba paimba iyo, rukasagona kuizunungusa; nokuti yakange yakateyiwa paruware. "
                            },
                            {
                                "text": "Asi anonzwa asingaiti, wakafanana nemunhu wakavaka imba pavhu isina nheyo; ipo rukova rwakarova nesimba, pakarepo ikawa, kuwa kweimba iyo kukava kukuru.  "
                            }
                        ]
                    },
                    {
                        "verses": [
                            {
                                "text": "Zvino wakati apedza mashoko ake ese munzeve dzevanhu, akapinda muKapenaume. "
                            },
                            {
                                "text": "Zvino muranda weumwe mukuru wezana, waiva akakosha kwaari, wakange achirwara, achitandadza. "
                            },
                            {
                                "text": "Zvino wakati anzwa zvaJesu, akatuma kwaari vakuru veVaJudha, achikumbira kuti auye aporese muranda wake. "
                            },
                            {
                                "text": "Zvino ivo vakati vachisvika kuna Jesu, vakamukumbirisa zvikuru, vachiti: Wakafanira kuti mumuitire izvozvi; "
                            },
                            {
                                "text": "nokuti anoda rudzi rwedu, uye ndiye wakativakira sinagoge. "
                            },
                            {
                                "text": "Zvino Jesu akaenda navo. Zvino apo akange asisiri kure neimba, mukuru wezana akatuma shamwari kwaari, achiti kwaari: Ishe, musazvitambudza; nokuti handina kufanira kuti mupinde pasi pedenga reimba yangu; "
                            },
                            {
                                "text": "naizvozvo handina kutongofunga ini pachangu ndakafanira kuuya kwamuri; asi taurai neshoko, muranda wangu achaporeswa. "
                            },
                            {
                                "text": "Nokuti iniwo ndiri munhu wakaiswa pasi pesimba, ndine mauto pasi pangu; ndinoti kune uyu: Enda, anoenda; uye kune umwe: Uya, anouya; nekumuranda wangu: Ita ichi, achiita. "
                            },
                            {
                                "text": "Jesu wakati anzwa zvinhu izvi, akashamisika naye, akatendeuka, akati kuchaunga chaimutevera: Ndinoti kwamuri: Handina kuwana rutendo rukuru rwakadai kunyange pakati paIsraeri. "
                            },
                            {
                                "text": "Zvino avo vakange vatumwa vodzokera kumba vakawana muranda airwara ava mutano.  "
                            },
                            {
                                "text": "  Zvino zvakaitika zuva raitevera, kuti wakaenda kuguta rainzi Naini; zvino vazhinji vevadzidzi vake nechaunga chikuru vakaenda naye. "
                            },
                            {
                                "text": "Zvino, wakati achiswedera pasuwo reguta, zvino tarira, mushakabvu achibudiswa kunze, mwanakomana umwe wega wamai vake, uye ivo vaiva chirikadzi; nechaunga chikuru cheguta chakange chinaye. "
                            },
                            {
                                "text": "Zvino Ishe wakati amuona, akamunzwira tsitsi, akati kwaari: Usachema. "
                            },
                            {
                                "text": "Zvino akaswedera akabata hwanyanza; zvino vatakuri vakamira; akati: Jaya, ndinoti kwauri: Muka! "
                            },
                            {
                                "text": "Mushakabvu akamuka ndokugara, akatanga kutaura; akamupa kuna mai vake. "
                            },
                            {
                                "text": "Kutya ndokubata vese; vakarumbidza Mwari, vachiti: Muporofita mukuru wamuka pakati pedu; nekuti: Mwari washanyira vanhu vake. "
                            },
                            {
                                "text": "Zvino iri shoko maererano naye rikabudira muJudhiya rese nenharaunda yese yakapoteredza.  "
                            },
                            {
                                "text": "  Vadzidzi vaJohwani ndokumupira zvezvinhu izvozvi zvese. "
                            },
                            {
                                "text": "Johwani akadanira kwaari vamwe vaviri vevadzidzi vake, akavatuma kuna Jesu achiti: Imwi ndimwi anouya here, kana tichakataririra umwe? "
                            },
                            {
                                "text": "Zvino varume vakati vasvika kwaari, vakati: Johwani Mubhabhatidzi watituma kwamuri achiti: Imwi ndimwi anouya here, kana titaririre umwe? "
                            },
                            {
                                "text": "Zvino munguva iyoyo akaporesa vazhinji pazvifo neurwere, nepamweya yakaipa; nekumapofu mazhinji akapa kuona. "
                            },
                            {
                                "text": "Zvino Jesu achipindura akati kwavari: Endai munoudza Johwani zvamakaona nezvamakanzwa; zvekuti, mapofu anoonazve, vanokamhina vanofamba, vane maperembudzi vanonatsva, matsi dzinonzwa, vakafa vanomutswa, varombo vanoparidzirwa evhangeri. "
                            },
                            {
                                "text": "Uye wakaropafadzwa ani nani asingagumbuswi neni. "
                            },
                            {
                                "text": "Zvino vatumwa vaJohwani vakati vabva, wakatanga kutaura kuzvaunga pamusoro paJohwani, achiti: Makabudira kurenje kunoonei? Rutsanga rwunozununguswa nemhepo here? "
                            },
                            {
                                "text": "Asi makange mabuda kunoonei? Munhu wakapfeka nguvo dzakapfava here? Tarirai, vari munguvo dzinobwinya, vachirarama zvakanaka, vari mudzimba dzemadzimambo. "
                            },
                            {
                                "text": "Asi makange mabuda kunoonei? Muporofita here? Hongu, ndinoti kwamuri: Kunyange anopfuura zvikuru muporofita. "
                            },
                            {
                                "text": "Uyu ndiye wakanyorwa pamusoro pake, zvichinzi: Tarira, ini ndinotuma mutumwa wangu pamberi pechiso chako, achagadzira nzira yako pamberi pako. "
                            },
                            {
                                "text": "Nokuti ndinoti kwamuri: Pakati pevakaberekwa nevakadzi, hakuna muporofita mukuru kuna Johwani Mubhabhatidzi; asi mudikisa muushe hwaMwari mukuru kwaari. "
                            },
                            {
                                "text": "Zvino vanhu vese nevateresi vakati vachizvinzwa vakati Mwari wakarurama, zvavakange vabhabhatidzwa nerubhabhatidzo rwaJohwani. "
                            },
                            {
                                "text": "Asi VaFarisi nenyanzvi dzemutemo vakaramba zano raMwari vachizvipikisa, vakasabhabhatidzwa naye. "
                            },
                            {
                                "text": "Asi Ishe akati: Zvino vanhu vezera iri ndichavafananidza nei? Vakafanana nei? "
                            },
                            {
                                "text": "Vakafanana nevana vadiki vagere pamisika vachidanidzirana vachiti: Takakuridzirai nyere asi hamuna kutamba, takakuririrai asi hamuna kuchema. "
                            },
                            {
                                "text": "Nokuti Johwani Mubhabhatidzi akauya asingadyi chingwa kana kunwa waini, zvino moti: Ane dhimoni; "
                            },
                            {
                                "text": "Mwanakomana wemunhu wauya achidya, achinwa, zvino moti: Tarirai munhu wemakaro nemunwi wewaini, shamwari yevateresi nevatadzi. "
                            },
                            {
                                "text": "Asi uchenjeri hunonzi hwakarurama nevana vahwo vese.  "
                            },
                            {
                                "text": "  Zvino umwe weVaFarisi wakamukumbira kuti adye naye; akapinda mumba memuFarisi, akagara pakudya. "
                            },
                            {
                                "text": "Zvino tarira, mukadzi muguta iro, waiva mutadzi, wakati aziva kuti agere pakudya mumba memuFarisi, akauya nechinu chearibhasiteri* chechizoro. "
                            },
                            {
                                "text": "Akamira patsoka dzake mushure make achichema, akatanga kunyorovesa tsoka dzake nemisodzi, akapukuta nevhudzi remusoro wake, ndokutsvoda tsoka dzake ndokudzizodza nechizoro. "
                            },
                            {
                                "text": "Zvino muFarisi wakange amudana wakati achizviona, akataura mukati make, achiti: Uyu dai aiva muporofita, angadai aiziva kuti ndiani, uye ndewakadini mukadzi anomubata, nokuti mutadzi. "
                            },
                            {
                                "text": "Jesu ndokupindura akati kwaari: Simoni, ndine chekutaura kwauri. Iye ndokuti: Mudzidzisi, revai. "
                            },
                            {
                                "text": "Kwakange kune vakwereti vaviri kune umwe mukweretesi; umwe wakange ane chikwereti chamadhenario* mazana mashanu, uye umwe makumi mashanu. "
                            },
                            {
                                "text": "Vakati vasina chekuripisa, akavakanganwira vari vaviri. Naizvozvo ndeupi wavo, taura, achamuda kupfuura umwe? "
                            },
                            {
                                "text": "Simoni akapindura akati: Ndinofunga ndouyo waakakanganwira kupfuura umwe. Akati kwaari: Watonga zvakarurama. "
                            },
                            {
                                "text": "Zvino akatendeukira kumukadzi, akati kuna Simoni: Unoona mukadzi uyu here? Ndapinda mumba mako, mvura yetsoka dzangu hauna kundipa; asi uyu wanyorevesa tsoka dzangu nemisodzi, akapusika nevhudzi remusoro wake. "
                            },
                            {
                                "text": "Hauna kunditsvoda, asi iye chinguri chandapinda, haana kumira kutsvoda tsoka dzangu. "
                            },
                            {
                                "text": "Nemafuta musoro wangu hauna kuuzodza; asi iye wazodza tsoka dzangu nechizoro. "
                            },
                            {
                                "text": "Naizvozvo, ndinoti kwauri: Zvivi zvake zvizhinji zvakanganwirwa, nokuti wada zvikuru; asi anokanganwirwa zvishoma, anoda zvishoma. "
                            },
                            {
                                "text": "Zvino akati kwaari: Zvivi zvako zvakanganwirwa. "
                            },
                            {
                                "text": "Zvino avo vakange vagere pakudya naye vakatanga kureva mukati mavo, vachiti: Ndiani uyu anokanganwirawo zvivi? "
                            },
                            {
                                "text": "Akati kumukadzi: Rutendo rwako rwakuponesa; enda nerugare.   "
                            }
                        ]
                    },
                    {
                        "verses": [
                            {
                                "text": "Zvino zvakaitika shure kweizvozvo, kuti iye wakagura nemuguta nemusha umwe neumwe, achidanidzira nekuparidza mashoko akanaka eushe hwaMwari; nevanegumi nevaviri vanaye, "
                            },
                            {
                                "text": "nevamwe vakadzi vakange vaporeswa pamweya yakaipa neurwere, Maria anonzi Magidharini, maari makabuda madhimoni manomwe, "
                            },
                            {
                                "text": "naJohwana mukadzi waKuza mutariri waHerodhe, naSusana, nevamwe vazhinji, vaimubatsira nenhumbi dzavo.  "
                            },
                            {
                                "text": "  Zvino chaunga chikuru chakati chaungana, uye vaibva kuguta ripi neripi vachiuya kwaari, akataura nemufananidzo akati: "
                            },
                            {
                                "text": "Mukushi wakabuda kunokusha mbeu yake; zvino pakukusha kwake, imwe yakawira kurutivi rwenzira, ndokutsikwa netsoka, shiri dzekudenga dzikaidya dzikaipedza. "
                            },
                            {
                                "text": "Uye imwe ikawira paruware; zvino yakamera, ikawoma, nokuti yakashaiwa unyoro. "
                            },
                            {
                                "text": "Neimwe ikawira pakati peminzwa, minzwa ikakura nayo, ikaivhunga. "
                            },
                            {
                                "text": "Uye imwe yakawira muvhu rakanaka, ikamera, ikabereka zvibereko zvinezana. Wakati ataura zvinhu izvi, akadanidzira achiti: Ane nzeve dzekunzwa, ngaanzwe. "
                            },
                            {
                                "text": "Vadzidzi vake ndokumubvunza vachiti: Mufananidzo uyu ungavei? "
                            },
                            {
                                "text": "Ndokubva ati: Kwamuri kwakapiwa kuziva zvakavanzika zveushe hwaMwari; asi kune vamwe zviri mumifananidzo, kuti vachiona vasaona; uye vachinzwa vasanzwisisa. "
                            },
                            {
                                "text": "Zvino mufananidzo ndiwoyu: Mbeu ishoko raMwari. "
                            },
                            {
                                "text": "Avo vaparutivi rwenzira ndivo vanonzwa, ipapo dhiabhorosi anouya ndokubvisa shoko pamoyo wavo, kuti varege kutenda, vaponeswe. "
                            },
                            {
                                "text": "Nevaparuware ndevaya, vanoti kana vanzwa, vanogamuchira shoko nemufaro; asi ava havana mudzi, vanotenda kwenguva, asi nenguva yemuedzo vanowa. "
                            },
                            {
                                "text": "Neyakawira paminzwa, ndevaya kana vanzwa, zvino vanoenda ndokuvhungwa nekufunganya nefuma nemafaro eupenyu, vakasasvitsa zvibereko. "
                            },
                            {
                                "text": "Asi iri muvhu rakanaka, ndevaya vanoti vanzwa shoko, vanorichengeta mumoyo wakarurama nowakanaka, vachibereka zvibereko nekutsungirira.  "
                            },
                            {
                                "text": "  Hakuna munhu anoti kana atungidza mwenje, anoufukidzira nemudziyo, kana kuisa pasi pemubhedha; asi anouisa pachigadziko chemwenje, kuti avo vanopinda vaone chiedza. "
                            },
                            {
                                "text": "Nokuti hakuna chakavanzika, chisingazovi pachena, kana chakavigwa, chisingazozikanwi nekubuda pachena. "
                            },
                            {
                                "text": "Naizvozvo chenjerai, kuti munonzwa sei; nokuti ani nani anazvo, achapiwa; asi ani nani asina, achatorerwa kunyange icho chaanofunga kuti anacho.  "
                            },
                            {
                                "text": "  Zvino kwakauya kwaari mai nevanin'ina vake, vakasagona kusvika kwaari nekuda kwechaunga. "
                            },
                            {
                                "text": "Akaudzwa nevamwe vakati: Mai venyu nevanin'ina venyu vamire panze, vanoda kukuonai. "
                            },
                            {
                                "text": "Asi wakapindura akati kwavari: Mai vangu nevanin'ina vangu ndeava vanonzwa shoko raMwari vachiriita.  "
                            },
                            {
                                "text": "  Zvino zvakaitika nerimwe remazuva kuti wakapinda muchikepe iye nevadzidzi vake, akati kwavari: Ngatiyambukire kune rumwe rutivi rwegungwa; vakasimuka nechikepe. "
                            },
                            {
                                "text": "Zvino vakati vachienda nechikepe, akarara hope; kukauya dutu guru remhepo padziva; vakazarirwa nemvura, vakava munjodzi. "
                            },
                            {
                                "text": "Vakaswedera vakamumutsa, vachiti: Tenzi, tenzi, toparara! Ipapo akamuka, akatsiura mhepo nemafungu emvura; zvikaguma, kukava nekudzikama. "
                            },
                            {
                                "text": "Ndokubva ati kwavari: Rutendo rwenyu rwuripi? Asi vachitya vakashamisika, vakataurirana vachiti: Ko ndeupi uyu, kuti anoraira kunyange nemhepo nemvura, zvichimuteerera?  "
                            },
                            {
                                "text": "  Zvino vakaenda nechikepe kunyika yeVaGadharini, yakatarisana neGarirea. "
                            },
                            {
                                "text": "Wakati achibudira panyika, akamuchingamidza umwe murume achibva muguta, wakange ane madhimoni kwenguva refu, uye asingapfeki nguvo, asingagari mumba, asi kumarinda. "
                            },
                            {
                                "text": "Wakati achiona Jesu, akadanidzira ndokuwira pasi pamberi pake, akati nenzwi guru: Ndinei nemwi, Jesu, Mwanakomana waMwari Wekumusoro-soro? Ndinokukumbirisai, musanditambudza. "
                            },
                            {
                                "text": "Nokuti wakange araira mweya wetsvina kuti ubude kumunhu; nokuti wakange wamubata nguva zhinji uye waichengetwa akasungwa nemaketani nemabote; asi akadambura zvisungo, achitinhirwa kumarenje nedhimoni. "
                            },
                            {
                                "text": "Jesu ndokumubvunza achiti: Zita rako ndiani? Akati: Regiyoni; nokuti madhimoni mazhinji akange apinda maari. "
                            },
                            {
                                "text": "Akamukumbirisa kuti arege kumaraira kuti aende kugomba risina chigadziko. "
                            },
                            {
                                "text": "Zvino kwakange kuripo ipapo boka renguruve zhinji dzaifura mugomo; akamukumbirisa kuti amatendere kupinda madziri. Akamatendera. "
                            },
                            {
                                "text": "Zvino madhimoni akabuda kumunhu, akapinda munguruve; boka ndokupitirikira kumawere richienda kudziva, rikabitirirwa. "
                            },
                            {
                                "text": "Zvino vaidzifudza vachiona zvaitika, vakatiza, vakaenda kunotaura muguta nemumaruwa. "
                            },
                            {
                                "text": "Zvino vakabuda kunoona zvaitika; vakasvika kuna Jesu, vakawana munhu, wakange abuda madhimoni maari agere patsoka dzaJesu, akapfeka uye akakwana mupfungwa; vakatya. "
                            },
                            {
                                "text": "Vakange vazvionawo vakavaudza kuti akaponeswa sei aiva nemadhimoni. "
                            },
                            {
                                "text": "Zvino chaunga chese chedunhu rakapoteredza VaGadharini chakakumbirisa kwaari kuti abve kwavari, nokuti vabatwa nekutya kukuru; akapinda muchikepe, akadzokera. "
                            },
                            {
                                "text": "Asi murume wakange abuda madhimoni maari, wakakumbirisa kwaari kuti ave naye. Asi Jesu wakamurega achienda, achiti: "
                            },
                            {
                                "text": "Dzokera kumba kwako, unotaura kuti zvikuru sei Mwari zvaaita kwauri. Akaenda, akaparidza muguta rese kuti zvikuru sei Jesu zvaakamuitira.  "
                            },
                            {
                                "text": "  Zvino zvakaitika kuti pakudzoka kwaJesu, chaunga chakamugamuchira; nokuti vese vakange vakamurindira. "
                            },
                            {
                                "text": "Zvino tarira, kwakasvika murume, zita rake rainzi Jairosi, iye wakange ari mukuru wesinagoge, ndokuwira patsoka dzaJesu, akamukumbirisa kuti apinde mumba make; "
                            },
                            {
                                "text": "nokuti wakange ane mukunda wakaberekwa umwe wega wemakore anenge gumi nemaviri, uye iye wakange achitandadza. Zvino wakati achaenda, zvaunga zvikamumbandidzira. "
                            },
                            {
                                "text": "Uye mukadzi, waiva nekubuda ropa kwemakore gumi nemaviri, wakange apedzera zvese zveupenyu hwake kuvarapi, asingagoni kurapwa kwete neumwe. "
                            },
                            {
                                "text": "Akauya mushure make, akabata mupendero wenguvo yake; pakarepo kubuda kweropa kwake kukaguma. "
                            },
                            {
                                "text": "Jesu ndokuti: Ndiani wandibata? Zvino vese vakati vachiramba, Petro nevaiva naye vakati: Tenzi, zvaunga zvinokumbandidzirai nekukutsikirirai zvino moti: Ndiani wandibata? "
                            },
                            {
                                "text": "Asi Jesu wakati: Aripo wandibata; nokuti ini ndaziva kuti simba rabuda kwandiri. "
                            },
                            {
                                "text": "Zvino mukadzi wakati achiona kuti haana kuvanzika, akauya achibvunda, akawira pasi pamberi pake, akarondedzera kwaari pamberi pevanhu vese kuti wakamubata nechikonzero chipi, uye kuti wakaporeswa pakarepo sei. "
                            },
                            {
                                "text": "Zvino akati kwaari: Mukunda, tsunga moyo, rutendo rwako rwakuponesa; enda nerugare. "
                            },
                            {
                                "text": "Wakati achataura, kwakauya umwe achibva kumba kwemukuru wesinagoge, achiti kwaari: Mukunda wenyu wafa; musatambudza Mudzidzisi. "
                            },
                            {
                                "text": "Asi Jesu wakati achinzwa, akamupindura, achiti: Usatya, tenda chete, uye achaponeswa. "
                            },
                            {
                                "text": "Zvino wakati apinda mumba, haana kutendera munhu kupinda, kunze kwaPetro, naJakobho, naJohwani, nababa vemusikana, namai. "
                            },
                            {
                                "text": "Uye vese vakachema, vachimuririra. Asi wakati: Musachema, haana kufa, asi arere. "
                            },
                            {
                                "text": "Vakamuseka nekumhura, vachiziva kuti wafa. "
                            },
                            {
                                "text": "Asi wakavabudisira vese panze, akamubata ruoko, akadanidzira, achiti: Musikana, muka! "
                            },
                            {
                                "text": "Mweya wake ukadzoka, akamuka pakarepo; akaraira kuti apiwe kudya. "
                            },
                            {
                                "text": "Zvino vabereki vake vakavhiringidzika; asi wakavaraira kuti varege kuudza munhu zvakaitika.   "
                            }
                        ]
                    },
                    {
                        "verses": [
                            {
                                "text": "Zvino wakadanira pamwe vadzidzi vake gumi nevaviri, akavapa simba nechikuriri pamusoro pemadhimoni ese, nekuporesa zvirwere. "
                            },
                            {
                                "text": "Akavatuma kuparidza ushe hwaMwari nekuporesa varwere. "
                            },
                            {
                                "text": "Zvino akati kwavari: Musatakura chinhu cherwendo, kana mudonzvo, kana nhava, kana chingwa, kana mari; uye musava nenguvo refu mbiri umwe neumwe. "
                            },
                            {
                                "text": "Uye imba ipi neipi yamunopinda mairi, garaimo, mugobvamo. "
                            },
                            {
                                "text": "Uye ani nani asingakugamuchirii, kana mobuda paguta iro, zuzai kunyange guruva patsoka dzenyu, huve uchapupu hunopikisana navo. "
                            },
                            {
                                "text": "Zvino vakabva vakaenda vachigura nemumisha yese, vachiparidza evhangeri, nekuporesa pese-pese.  "
                            },
                            {
                                "text": "  Zvino Herodhe, umwe wevatongi vana, wakanzwa zvese zvakaitwa naye; akakanganisika, nokuti zvairehwa nevamwe kuti Johwani wakange amuka kubva kuvakafa; "
                            },
                            {
                                "text": "nevamwe kuti Eria waonekwa; nevamwe kuti umwe muporofita wevekare wamuka. "
                            },
                            {
                                "text": "Asi Herodhe wakati: Johwani ndakagura musoro ini; asi ndiani uyu, ini wandinonzwa zvinhu zvakadai pamusoro pake? Akatsvaka kumuona.  "
                            },
                            {
                                "text": "  Zvino vaapositori vakati vadzoka, vakamurondedzera zvese zvavakange vaita. Akavatora, akaenda navo vari vega kunzvimbo yerenje reguta rinonzi Bhetisaidha. "
                            },
                            {
                                "text": "Zvino zvaunga zvakati zvazviziva, zvikamutevera; akavagamuchira, akataura kwavari zveushe hwaMwari, akaporesa vakange vachida kuporeswa. "
                            },
                            {
                                "text": "Zuva raiva rotanga kuvira; vanegumi nevaviri vakaswedera vakati kwaari: Regai chaunga chiende, kuti vaende kumisha nekuruwa rwakapoteredza, vagare, vawane kudya; nokuti pano patiri panzvimbo yerenje. "
                            },
                            {
                                "text": "Asi wakati kwavari: Vapei imwi ivo kuti vadye. Vakati: Hatina zvinopfuura zvingwa zvishanu, nehove mbiri, kunze kwekuti isu taenda kunotengera vanhu ava vese kudya. "
                            },
                            {
                                "text": "Nokuti vaiva varume vanenge zvuru zvishanu. Akati kuvadzidzi vake: Vagarisei pasi mumapoka, rimwe nerimwe makumi mashanu. "
                            },
                            {
                                "text": "Vakaita saizvozvo, vakavagarisa vese pasi. "
                            },
                            {
                                "text": "Zvino akatora zvingwa zvishanu nehove mbiri, akatarira kumusoro kudenga, akazviropafadza, akazvimedura, ndokupa vadzidzi kuti vagadzike pamberi pechaunga. "
                            },
                            {
                                "text": "Vakadya, vakaguta vese; kukanongwa zvimedu zvakasara kwavari, matengu gumi nemaviri.  "
                            },
                            {
                                "text": "  Zvino zvakaitika ari ega achinyengetera, vadzidzi vakange vanaye; akavabvunza, achiti: Zvaunga zvinoti ndini ani? "
                            },
                            {
                                "text": "Ivo vakapindura vakati: Johwani Mubhabhatidzi; asi vamwe: Eria; nevamwe vakati: Umwe muporofita wevekare wamuka. "
                            },
                            {
                                "text": "Akati kwavari: Ko imwi munoti ndini ani? Petro akapindura akati: Kristu waMwari. "
                            },
                            {
                                "text": "Akavayambirisa, akaraira kuti varege kuudza munhu izvi; "
                            },
                            {
                                "text": "achiti: Mwanakomana wemunhu anofanira kutambudzika zvikuru, nekurambwa nevakuru nevapristi vakuru nevanyori, nekuurawa, nekumutswa zuva retatu.  "
                            },
                            {
                                "text": "  Zvino wakati kune vese: Kana munhu achida kuuya shure kwangu, ngaazvirambe, atakure muchinjikwa wake zuva rimwe nerimwe, anditevere. "
                            },
                            {
                                "text": "Nokuti ani nani anoda kuponesa upenyu hwake, acharasikirwa nahwo; asi ani nani anorasikirwa neupenyu hwake nekuda kwangu, iye achahuponesa. "
                            },
                            {
                                "text": "Nokuti munhu angabatsirwa nei, kana akawana nyika yese, asi iye pachake azvitadzire kana kurasikirwa? "
                            },
                            {
                                "text": "Nokuti ani nani anonyara pamusoro pangu nepamashoko angu, Mwanakomana wemunhu achanyara pamusoro pake paanouya mukubwinya kwake nekwaBaba nekwevatumwa vatsvene. "
                            },
                            {
                                "text": "Asi ndinokuudzai zvechokwadi: Varipo vamwe vevamire pano vasingazoraviri rufu, kusvikira vaona ushe hwaMwari.  "
                            },
                            {
                                "text": "  Zvino zvakaitika mazuva anenge masere mushure memashoko awa, kuti wakatora Petro naJohwani naJakobho, akakwira mugomo kunonyengetera. "
                            },
                            {
                                "text": "Zvino zvakaitika mukunyengetera kwake, chimiro chechiso chake chikashanduka, uye nguvo yake ikachena, ikapenya. "
                            },
                            {
                                "text": "Zvino tarira, varume vaviri vakataura naye, vaiva Mozisi naEria. "
                            },
                            {
                                "text": "Vakaonekwa mukubwinya, vakataura zvekubva kwake kwaakange achinopedzisa paJerusarema. "
                            },
                            {
                                "text": "Asi Petro nevaiva naye vakange varemerwa nehope; asi vakati vapepuka, vakaona kubwinya kwake, nevarume vaviri vaiva vamire naye. "
                            },
                            {
                                "text": "Zvino zvakaitika pakubva kwavo paari, Petro akati kuna Jesu: Tenzi, zvakanaka kuti tive pano; zvino ngatiite matende matatu, rimwe renyu, nerimwe raMozisi, nerimwe raEria, asingazivi zvaanoreva. "
                            },
                            {
                                "text": "Wakati achitaura izvi, kwakauya gore rikavadzikatira; vakatya pakupinda kwavo mugore. "
                            },
                            {
                                "text": "Zvino kwakabuda inzwi mugore, richiti: Uyu Mwanakomana wangu anodikanwa; inzwai iye. "
                            },
                            {
                                "text": "Zvino inzwi rakati raitika, Jesu akawanikwa ari ega. Asi ivo vakanyarara, vakasaudza munhu mumazuva iwayo chimwe chezvinhu zvavakange vaona.  "
                            },
                            {
                                "text": "  Zvino zvakaitika kuti nezuva raitevera, vaburuka mugomo, chaunga chikuru chikamuchingamidza. "
                            },
                            {
                                "text": "Zvino tarira, murume muchaunga wakadanidzira, achiti: Mudzidzisi, ndinokukumbirisai, tarirai mwanakomana wangu nokuti ndiye wakaberekwa umwe wega wangu; "
                            },
                            {
                                "text": "zvino tarirai, mweya unomubata, pakarepo woridza mhere, uye unomugwinhisa achipupuma furo, unorema kubva paari, asi uchimusvuura. "
                            },
                            {
                                "text": "Zvino ndakakumbirisa vadzidzi venyu kuti vaubudise, asi vakasagona. "
                            },
                            {
                                "text": "Jesu achipindura akati: Haiwa zera risina rutendo rakatsauka, ndichava nemwi kusvikira rinhi, ndichikuitirai moyo murefu? Uisa mwanakomana wako pano. "
                            },
                            {
                                "text": "Zvino wakati achaswedera, dhimoni rikamudambura, rikamugwinhisa zvikuru; asi Jesu akatsiura mweya wetsvina, akaporesa mwana, akamudzosera kuna baba vake.  "
                            },
                            {
                                "text": "  Vese ndokushamiswa zvikuru neukuru hwaMwari. Zvino vese vachakashamisika nezvese Jesu zvaakaita, akati kuvadzidzi vake: "
                            },
                            {
                                "text": "Imwi isai mashoko awa munzeve dzenyu: Nokuti Mwanakomana wemunhu achakumikidzwa mumaoko evanhu. "
                            },
                            {
                                "text": "Asi havana kuziva chirevo ichi, uye chakange chakavanzika kwavari, kuti vasachinzwisisa; vakatya kumubvunza pamusoro pechirevo ichi.  "
                            },
                            {
                                "text": "  Zvino kwakamuka nharo pakati pavo, kuti ndiani angava mukurusa kwavari. "
                            },
                            {
                                "text": "Asi Jesu wakati achiona kufunga kwemoyo wavo, akatora mucheche, akamuisa parutivi rwake, "
                            },
                            {
                                "text": "akati kwavari: Ani nani anogamuchira mucheche uyu muzita rangu, anogamuchira ini, uye ani nani anogamuchira ini anogamuchira wakandituma; nokuti mudikisa pakati penyu mese, ndiye achava mukuru. "
                            },
                            {
                                "text": "Johwani akapindura akati: Tenzi, taona umwe achibudisa madhimoni muzita renyu, tikamudzivisa, nokuti haateverani nesu. "
                            },
                            {
                                "text": "Asi Jesu akati kwaari: Musamudzivisa, nokuti uyo asingatipikisi, ndewedu.  "
                            },
                            {
                                "text": "  Zvino zvakaitika pakupera kwemazuva ekukwidzwa kwake, kuti iye akarinzira chiso chake kuenda kuJerusarema, "
                            },
                            {
                                "text": "akatuma vatumwa pamberi pechiso chake; vakaenda, vakapinda mumusha weVaSamaria, kunomugadzirira. "
                            },
                            {
                                "text": "Asi havana kumugamuchira, nokuti chiso chake chaienda kuJerusarema. "
                            },
                            {
                                "text": "Zvino vadzidzi vake, Jakobho naJohwani, vakati vachizviona vakati: Ishe, munoda kuti tiraire moto uburuke kubva kudenga, uvapedze, Eria sezvaakaitawo here? "
                            },
                            {
                                "text": "Asi wakatendeuka akavatsiura akati: Hamuzivi kuti imwi muri vemweya wakadii. "
                            },
                            {
                                "text": "Nokuti Mwanakomana wemunhu haana kuuya kuzoparadza upenyu hwevanhu asi kuhuponesa. Ndokuenda kune umwe musha.  "
                            },
                            {
                                "text": "  Zvino zvakaitika vachifamba munzira, umwe wakati kwaari: Ishe, ndichakuteverai kupi zvako kwamunoenda. "
                            },
                            {
                                "text": "Jesu akati kwaari: Makava ane mwena, neshiri dzedenga matendere; asi Mwanakomana wemunhu haana paanotsamhidza musoro. "
                            },
                            {
                                "text": "Akati kune umwe: Nditevere. Asi iye akati: Ishe, nditenderei ndiende kunoviga baba vangu pakutanga. "
                            },
                            {
                                "text": "Asi Jesu wakati kwaari: Rega vakafa vavige vakafa vavo; asi iwe enda unoparidza ushe hwaMwari. "
                            },
                            {
                                "text": "Umwezve akati: Ndichakuteverai Ishe, asi nditenderei kutanga kuti ndinovawoneka ivo vari mumba mangu. "
                            },
                            {
                                "text": "Asi Jesu akati kwaari: Hakuna ungati kana aisa ruoko rwake pagejo, akacheukira kuzvinhu zviri shure, wakafanira ushe hwaMwari.  "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi, Ishe akagadza vamwe makumi manomwewo, akavatuma vaviri vaviri pamberi pechiso chake muguta rimwe nerimwe nenzvimbo imwe neimwe iye kwaakange achizoenda. "
                            },
                            {
                                "text": "Naizvozvo wakati kwavari: Goho zvirokwazvo iguru, asi vashandi vashoma. Naizvozvo kumbirai Ishe wegoho kuti abudisire vashandi pagoho rake. "
                            },
                            {
                                "text": "Endai; tarirai, ini ndinokutumai semakwayana pakati pemapumhi. "
                            },
                            {
                                "text": "Musatakura chikwama, kana nhava, kana manyatera; uye musakwazisa munhu panzira. "
                            },
                            {
                                "text": "Zvino paimba ipi neipi yamunopinda, tangai kuti: Rugare kuimba ino. "
                            },
                            {
                                "text": "Uye kana mwanakomana werugare ari ipapo, rugare rwenyu ruchazorora pamusoro payo; kana zvisakadaro, ruchadzokera kwamuri. "
                            },
                            {
                                "text": "Garai muimba iyo, muchidya nekunwa zvinobva kwavari; nokuti mushandi wakafanirwa nemubairo wake; musapota-pota nedzimba. "
                            },
                            {
                                "text": "Muguta ripi neripi mamunopinda vakakugamuchirai, idyai zvinoiswa mberi kwenyu, "
                            },
                            {
                                "text": "muporese varwere varimo, muchiti kwavari: Ushe hwaMwari hwaswedera kwamuri. "
                            },
                            {
                                "text": "Asi muguta ripi neripi ramunopinda, vakasakugamuchirayi, budirai munzira dzaro, muti: "
                            },
                            {
                                "text": "Kunyange guruva reguta renyu rakatinamatira, tinorikuhumurira kwamuri; asi muzive chinhu ichi, kuti ushe hwaMwari hwaswedera kwamuri. "
                            },
                            {
                                "text": "Asi ndinoti kwamuri: Zvichava nani kuSodhoma nezuva iro, kupfuura guta iro.  "
                            },
                            {
                                "text": "  Une nhamo, Korazini! Une nhamo, Bhetisaidha! Nokuti dai akaitwa muTire neSidhoni mabasa esimba akaitwa mamuri, vangadai vatendeuka kare, vakagara vakapfeka masaga nedota. "
                            },
                            {
                                "text": "Asi zvichava nani kuTire neSidhoni pakutongwa, kupfuura imwi. "
                            },
                            {
                                "text": "Newe Kapenaume, wakasimudzirwa kudenga, uchawisirwa pasi kuhadhesi*. "
                            },
                            {
                                "text": "Anokunzwai imwi anondinzwa ini; neanokurambai imwi anondiramba ini; neanondiramba ini anomuramba wakandituma.  "
                            },
                            {
                                "text": "  Vanemakumi manomwe vakadzoka nemufaro, vachiti: Ishe, nemadhimoni anozviisa pasi pedu muzita renyu. "
                            },
                            {
                                "text": "Zvino akati kwavari: Ndakaona Satani semheni achiwa achibva kudenga. "
                            },
                            {
                                "text": "Tarirai, ndinopa kwamuri simba rekutsika pamusoro penyoka nezvinyavada, nepamusoro pesimba rese remuvengi; hakuna chinhu chingatongokukuvadzai. "
                            },
                            {
                                "text": "Asi musafara nechinhu ichi kuti mweya inozviisa pasi penyu; asi zvikuru mufare kuti mazita enyu akanyorwa kumatenga.  "
                            },
                            {
                                "text": "  Neawa iro Jesu wakafara mumweya, akati: Ndinokuvongai, Baba, Ishe wekudenga nenyika, kuti makavanza zvinhu izvi kune vakachenjera nevanonzwisisa, mukazvizarurira vacheche; hongu, Baba, nokuti saizvozvo zvakava zvakanaka pamberi penyu. "
                            },
                            {
                                "text": "Zvese zvakakumikidzwa kwandiri naBaba vangu; uye hakuna anoziva kuti Mwanakomana ndiani, kunze kwaBaba, uye kuti Baba ndiani, kunze kweMwanakomana, uye ani nani Mwanakomana waanoda kuzarurira. "
                            },
                            {
                                "text": "Zvino akatendeukira kuvadzidzi vari vega akati: Akaropafadzwa meso anoona zvamunoona. "
                            },
                            {
                                "text": "Nokuti ndinoti kwamuri: Vaporofita vazhinji nemadzimambo vaishuva kuona zvinhu zvamunoona imwi, asi havana kuzviona, nekunzwa zvinhu zvamunonzwa, asi havana kuzvinzwa.  "
                            },
                            {
                                "text": "  Zvino tarira, imwe nyanzvi yemutemo yakasimuka, ichimuidza, ichiti: Mudzidzisi, ndingaitei kuti ndigare nhaka yeupenyu husingaperi? "
                            },
                            {
                                "text": "Ndokuti kwaari: Pamurairo pakanyorwei? Unoverenga sei? "
                            },
                            {
                                "text": "Uye achipindura, akati: Ude Ishe Mwari wako, nemoyo wako wese, uye nemweya wako wese, uye nesimba rako rese, uye nefungwa dzako dzese; neumwe wako sezvaunozvida iwe. "
                            },
                            {
                                "text": "Akati kwaari: Wapindura zvakarurama; ita izvi, ugorarama.  "
                            },
                            {
                                "text": "  Iye, achida kuzviruramisa, wakati kuna Jesu: Zvino ndiani umwe wangu? "
                            },
                            {
                                "text": "Jesu akapindura akati: Umwe munhu wakaburuka kubva kuJerusarema achienda kuJeriko; akawira pakati pemakororo, akamukururawo akamupa mavanga akaenda, ndokusiya oda kufa. "
                            },
                            {
                                "text": "Zvakangoitikawo kuti umwe mupristi wakange achiburuka nenzira iyo; akati achimuona, akapfuura neparutivi rwakapesa. "
                            },
                            {
                                "text": "Saizvozvowo muRevhi asvika panzvimbo iyo, akamuona, akapfuura neparutivi rwakapesa. "
                            },
                            {
                                "text": "Zvino umwe muSamaria, wakange achifamba wakasvika paaiva, akati achimuona akanzwa tsitsi, "
                            },
                            {
                                "text": "akaswedera ndokupomba mavanga ake, achidira mafuta newaini; akamugadza pachipfuwo chake pachake, ndokumuisa kuimba yevafambi, ndokumuchengeta. "
                            },
                            {
                                "text": "Zvino pamangwana oenda, wakabudisa madhenario* maviri akapa kumwene weimba, akati kwaari: Muchengete; uye zvese zvaunoshandisa kupfuura izvi, ini ndichakupazve, kana ndichidzoka. "
                            },
                            {
                                "text": "Naizvozvo ndeupi wevatatu ava waunofunga kuti waiva umwe waiye wakawira pakati pemakororo? "
                            },
                            {
                                "text": "Akati: Ndiye wakamuitira tsitsi. Ipapo Jesu akati kwaari: Enda, newe unoita saizvozvo.  "
                            },
                            {
                                "text": "  Zvino zvakaitika pakufamba kwavo, kuti iye wakapinda mune umwe musha; umwe mukadzi wainzi Marita akamugamuchira mumba make. "
                            },
                            {
                                "text": "Uye iye wakange ane munin'inawo wainzi Maria, wakagarawo pamakumbo aJesu, akanzwa shoko rake. "
                            },
                            {
                                "text": "Asi Marita wakange akabatikana kwazvo nekushanda kukuru, akaswedera akati: Ishe, hamuna hanya here nokuti munin'ina wangu wandisiya ndega ndichishanda? Naizvozvo muudzei kuti andibatsire. "
                            },
                            {
                                "text": "Jesu akapindura akati kwaari: Marita, Marita, unozvidya moyo nekutambudzika nezvinhu zvizhinji; "
                            },
                            {
                                "text": "asi chinhu chimwe chinodikanwa; asi Maria wasanangura mugove wakanaka, waasingazotorerwi.  "
                            }
                        ]
                    },
                    {
                        "verses": [
                            {
                                "text": "Zvino zvakaitika achinyengetera pane imwe nzvimbo, apo amira, umwe wevadzidzi vake akati kwaari: Ishe, tidzidzisei kunyengetera, Johwani sezvaakadzidzisawo vadzidzi vake. "
                            },
                            {
                                "text": "Ndokuti kwavari: Kana muchinyengetera, muti: Baba vedu vari kumatenga, zita renyu ngariitwe dzvene. Ushe hwenyu ngahuuye. Chido chenyu ngachiitwe, panyikawo sezvachinoitwa kudenga. "
                            },
                            {
                                "text": "Mutipei zuva rimwe nerimwe kudya kwedu kwemazuva ese. "
                            },
                            {
                                "text": "Uye mutikanganwire zvivi zvedu, nokuti isuwo tinokanganwira ani nani ane ngava kwatiri. Uye musatipinza pakuedzwa, asi mutisunungure pakuipa.  "
                            },
                            {
                                "text": "  Akati kwavari: Ndeupi wenyu ane shamwari, uye anoenda kwaari pakati peusiku, akati kwaari: Shamwari, ndikwerete zvingwa zvitatu, "
                            },
                            {
                                "text": "nokuti shamwari yangu yasvika kwandiri ichibva parwendo, asi handina chinhu chandingamuperekera; "
                            },
                            {
                                "text": "uye uyo ari mukati akapindura akati: Usandinetsa; ikozvino mukova wapfigwa, nevana vangu vadiki vaneni pamubhedha; handigoni kumuka ndikakupa. "
                            },
                            {
                                "text": "Ndinoti kwamuri: Kunyange akasamuka akamupa, nekuda kwekuva shamwari yake, asi nekuda kwekutsungirira kwake achamuka akamupa zvese zvaanoshaiwa. "
                            },
                            {
                                "text": "Zvino ini ndinoti kwamuri: Kumbirai, muchapiwa; tsvakai, muchawana; gogodzai, muchazarurirwa. "
                            },
                            {
                                "text": "Nokuti wese anokumbira anogamuchira; neanotsvaka anowana; neanogogodza anozarurirwa. "
                            },
                            {
                                "text": "Kuti ndeupi wenyu ari baba, kana mwanakomana achikumbira chingwa, angazomupa ibwe? Kanawo hove, angazomupa nyoka panzvimbo yehove here? "
                            },
                            {
                                "text": "Kanawo kuti akakumbira zai, angazomupa chinyavada here? "
                            },
                            {
                                "text": "Naizvozvo kana imwi makaipa muchiziva kupa zvipo zvakanaka vana venyu, Baba vari kudenga vachapa zvikuru sei Mweya Mutsvene vanovakumbira.  "
                            },
                            {
                                "text": "  Zvino wakange achibudisa dhimoni iro raiva chimumumu. Zvino zvakaitika kuti dhimoni rabuda, chimumumu chikataura; zvaunga zvikashamisika. "
                            },
                            {
                                "text": "Asi vamwe vavo vakati: Anobudisa madhimoni naBheerizebhuri mukuru wemadhimoni. "
                            },
                            {
                                "text": "Uye vamwe vachiidza, vakatsvaka kwaari chiratidzo chinobva kudenga. "
                            },
                            {
                                "text": "Asi iye achiziva mifungo yavo wakati kwavari: Ushe hwese hunopesana huchizvipikisa hunoparadzwa; neimba inopikisana neimba inowa. "
                            },
                            {
                                "text": "Kana Sataniwo achipesana achizvipikisa, ushe hwake hungazomira sei? Nokuti munoti, ndinobudisa madhimoni naBheerizebhuri. "
                            },
                            {
                                "text": "Asi kana ini ndichibudisa madhimoni naBheerizebhuri, vanakomana venyu vanobudisa nani? Naizvozvo ivo vachava vatongi venyu. "
                            },
                            {
                                "text": "Asi kana ndichibudisa madhimoni nemunwe waMwari, naizvozvo ushe hwaMwari hwasvika kwamuri. "
                            },
                            {
                                "text": "Kana chikakarara chashonga zvombo chichirinda chivanze chacho, nhumbi dzacho dziri murugare; "
                            },
                            {
                                "text": "asi kana wakasimba kuchipfuura akachirwisa, akachikunda, anotora nhumbi dzacho dzese dzekurwa dzachange chichivimba nadzo, ndokugovera zvaapamba zvacho. "
                            },
                            {
                                "text": "Asina ini anopesana neni; neasingaunganidzi neni anoparadzira.  "
                            },
                            {
                                "text": "  Kana mweya wetsvina wabuda mumunhu, unofamba uchigura nemunzvimbo dzakawoma, uchitsvaka zororo; asi uchishaiwa unoti: Ndichadzokera kuimba yangu kwandakabuda. "
                            },
                            {
                                "text": "Zvino kana wasvika unowana yatsvairwa nekurongedzwa. "
                            },
                            {
                                "text": "Ipapo unoenda ndokutora pamwe naye imwe mweya minomwe yakaipa kuupfuura, ndokupinda ndokugaramo; uye kuguma kwemunhu uyo kwakaipa kupfuura kutanga. "
                            },
                            {
                                "text": "Zvino zvakaitika pakutaura kwake zvinhu izvozvi, umwe mukadzi pakati pechaunga akasimudza inzwi, akati kwaari: Rakaropafadzwa dumbu rakakutakurai, nemazamu amakayamwa. "
                            },
                            {
                                "text": "Asi iye akati: Hongu, asi zvikuru vakaropafadzwa vanonzwa shoko raMwari vachirichengeta.  "
                            },
                            {
                                "text": "  Zvino kwakati kwaungana zvaunga zvakatsikirirana, akatanga kuti: Zera iri rakaipa; rinotsvaka chiratidzo, asi hakuna chiratidzo chichapiwa kwariri, kunze kwechiratidzo chaJona muporofita. "
                            },
                            {
                                "text": "Nokuti Jona sezvaakava chiratidzo kuVaNinivhi, saizvozvowo zvichaita Mwanakomana wemunhu kuzera iri. "
                            },
                            {
                                "text": "Mambokadzi wechamhembe achasimuka pakutongwa pamwe nevarume vezera iri akavapa mhosva; nokuti wakabva pamigumo yenyika kuzonzwa uchenjeri hwaSoromoni, zvino tarirai, mukuru kuna Soromoni ari pano. "
                            },
                            {
                                "text": "Varume veNinivhi vachasimuka pakutonga nezera iri, vakaripa mhosva, nokuti vakatendeuka pakuparidza kwaJona; zvino tarira, mukuru kuna Jona ari pano.  "
                            },
                            {
                                "text": "  Hakuna munhu anoti kana atungidza mwenje anoisa pakavanda, kana pasi pedengu, asi pachigadziko chemwenje, kuti avo vanopinda vaone chiedza. "
                            },
                            {
                                "text": "Mwenje wemuviri iziso; naizvozvo kana ziso rako riri benyu, muviri wakowo wese uzere nechiedza; asi kana rakaipa, muviri wakowo une rima. "
                            },
                            {
                                "text": "Naizvozvo chenjera kuti chiedza chiri mukati mako chisava rima. "
                            },
                            {
                                "text": "Naizvozvo kana muviri wako wese uzere nechiedza, pasina rumwe rutivi rwune rima, uchazara nechiedza wese, sepaya mwenje uchikuvhenekera nekupenya.  "
                            },
                            {
                                "text": "  Wakati achitaura, umwe muFarisi akamukumbira kuti adye naye; akapinda, akagara pakudya. "
                            },
                            {
                                "text": "Zvino muFarisi wakati achiona, akashamisika kuti wakange asina kutanga ashamba asati adya chisvusvuro. "
                            },
                            {
                                "text": "Ishe ndokuti kwaari: Ikozvino imwi VaFarisi munonatsa kunze kwemukombe nekwendiro, asi mukati menyu muzere neupambi neuipi. "
                            },
                            {
                                "text": "Imwi mapenzi, heya wakaita kunze, haana kuita mukatiwo? "
                            },
                            {
                                "text": "Asi ipai sechipo kuvarombo izvo zvinhu zvemukati; zvino tarirai, zvese zvichava zvakachena kwamuri. "
                            },
                            {
                                "text": "Asi mune nhamo VaFarisi! Nokuti munopa chegumi cheminte* neruyi* nemiriwo yese, uye muchidarika mutongo nerudo rwaMwari; maifanira kuita izvi, nekusarega zvimwe. "
                            },
                            {
                                "text": "Mune nhamo VaFarisi! Nokuti munoda zvigaro zvepamusoro mumasinagoge, nekwaziso pamisika. "
                            },
                            {
                                "text": "Mune nhamo, vanyori neVaFarisi, vanyepedzeri! Nokuti makafanana nemarinda asingaonekwi, uye vanhu vanofamba pamusoro pawo vasingazivi. "
                            },
                            {
                                "text": "Zvino umwe wenyanzvi dzemutemo wakapindura akati kwaari: Mudzidzisi, kana muchitaura izvi munotuka isuwo. "
                            },
                            {
                                "text": "Asi akati: Mune nhamowo imwi nyanzvi dzemutemo! Nokuti munoremedza vanhu nemitoro inorema kutakurwa, asi imwi momene hamubati mitoro iyi neumwe weminwe yenyu. "
                            },
                            {
                                "text": "Mune nhamo! Nokuti munovaka marinda evaporofita, uye madzibaba enyu akavauraya. "
                            },
                            {
                                "text": "Naizvozvo munopupura kuti munotenderana nemabasa emadzibaba enyu; nokuti ivo vakavauraya zvirokwazvo, imwiwo munovaka marinda avo. "
                            },
                            {
                                "text": "Naizvozvo uchenjeri hwaMwari hunotiwo: Ndichavatumira vaporofita nevaapositori, vamwe vavo vachauraya nekushusha; "
                            },
                            {
                                "text": "kuti ropa revaporofita vese rakateurwa kubva pakuvambwa kwenyika ritsvakwe pazera iri, "
                            },
                            {
                                "text": "kubva paropa raAberi kusvikira paropa raZakaria wakaparara pakati pearitari neimba yaMwari; hongu, ndinoti kwamuri: Richatsvakwa pazera iri. "
                            },
                            {
                                "text": "Mune nhamo, nyanzvi dzemutemo! Nokuti makabvisa kiyi yeruzivo; hamuna kupinda momene, nevaipinda makavadzivirira. "
                            },
                            {
                                "text": "Wakati achitaura zvinhu izvi kwavari, vanyori neVaFarisi vakatanga kuita daka naye zvikurusa, nekumubvunzisisa pamusoro pezvizhinji, "
                            },
                            {
                                "text": "vachimuteya, nekutsvaka kubata chinhu chinobuda mumuromo make, vagomupa mhosva.  "
                            }
                        ]
                    },
                    {
                        "verses": [
                            {
                                "text": "Zvichakadaro makumi ezvuru zvechaunga akati aungana, zvekuti vaitsikana, akatanga kutaura kuvadzidzi vake pakutanga achiti: Imwi chenjerai mbiriso yeVaFarisi, inova unyepedzeri. "
                            },
                            {
                                "text": "Uye hakuna chinhu chakafukidzwa, chisingazopenengurwi, nechakavigwa, chisingazozikanwi. "
                            },
                            {
                                "text": "Naizvozvo zvese zvamakataura murima zvichanzwikwa muchiedza; neizvo zvamakataura munzeve mudzimba dzemukati zvichaparidzwa pamusoro pematenga edzimba.  "
                            },
                            {
                                "text": "  Uye ndinoti kwamuri shamwari dzangu: Musatya vanouraya muviri, asi shure kweizvozvo vasingazogoni kuita chimwe chinhu. "
                            },
                            {
                                "text": "Asi ndichakuratidzai wamunofanira kutya: Ityai iye anoti shure kwekuuraya ane simba rekukanda mugehena; hongu, ndinoti kwamuri: Ityai iye. "
                            },
                            {
                                "text": "Ko tushiri tushanu hatutengeswi nemakobiri maviri here? Hakuna kamwe kadzo kanokanganikwa pamberi paMwari. "
                            },
                            {
                                "text": "Asi kunyange nevhudzi remusoro wenyu rakaverengwa rese. Musatya naizvozvo, munopfuura tushiri tuzhinji. "
                            },
                            {
                                "text": "Ndinotiwo kwamuri: Umwe neumwe anondibvuma pamberi pevanhu, Mwanakomana wemunhu achamubvumawo pamberi pevatumwa vaMwari; "
                            },
                            {
                                "text": "asi anondiramba pamberi pevanhu, acharambwa pamberi pevatumwa vaMwari. "
                            },
                            {
                                "text": "Uye umwe neumwe anoreva shoko achipikisa Mwanakomana wemunhu, achakanganwirwa; asi uyo anonyomba Mweya Mutsvene haazokanganwirwi. "
                            },
                            {
                                "text": "Kana vachikuisai kumasinagoge nevatongi nevane simba, musafunganya kuti muchapindura sei kana chii, kana muchataurei; "
                            },
                            {
                                "text": "nokuti Mweya Mutsvene achakudzidzisai neawa iro zvamunofanira kutaura.  "
                            },
                            {
                                "text": "  Zvino umwe wechaunga wakati kwaari: Mudzidzisi, udzai mwanakomana wamai vangu agovane nhaka neni. "
                            },
                            {
                                "text": "Asi wakati kwaari: Iwe munhu, ndiani wakandigadza kuva mutongi kana mugoveri pamusoro penyu? "
                            },
                            {
                                "text": "Akati kwavari: Ngwarirai muchenjerere ruchiva, nokuti upenyu hwemunhu hahusi mukuwanda kwezvinhu zvaanazvo. "
                            },
                            {
                                "text": "Akataura mufananidzo kwavari, achiti: Munda weumwe munhu mufumi wakabereka kwazvo; "
                            },
                            {
                                "text": "akafunga mukati make, achiti: Ndichaitei? Nokuti handina nzvimbo pandingaunganidzira zvibereko zvangu. "
                            },
                            {
                                "text": "Ndokuti: Ndichaita izvi: Ndichaputsa matura angu, ndivake makuru, ndiunganidzire zvirimwa zvangu zvese ipapo, nenhumbi dzangu, "
                            },
                            {
                                "text": "ndigoti kumweya wangu: Mweya, une zvinhu zvakawanda zvakanaka, zvakachengeterwa makore mazhinji; zorora, idya, inwa, fara. "
                            },
                            {
                                "text": "Asi Mwari akati kwaari: Dununu, usiku huno mweya wako uchadikanwa kubva kwauri; ko izvo zvawagadzirira, zvichava zvaani? "
                            },
                            {
                                "text": "Zvakadaro kune anozviunganidzira fuma, asi asina kufuma kuna Mwari.  "
                            },
                            {
                                "text": "  Zvino wakati kuvadzidzi vake: Naizvozvo ndinoti kwamuri: Musafunganya pamusoro peupenyu hwenyu, kuti muchadyei; kana muviri, kuti muchapfekei. "
                            },
                            {
                                "text": "Upenyu hunopfuura kudya, nemuviri zvipfeko. "
                            },
                            {
                                "text": "Fungai makunguvo, kuti haadzvari, kana kukohwa, haana tsapi kana dura; asi Mwari anoafunda. Imwi munokunda zvikuru sei shiri? "
                            },
                            {
                                "text": "Ndiani kwamuri nekufunganya angagona kuwedzera mbimbi imwe paurefu hwake? "
                            },
                            {
                                "text": "Naizvozvo kana musingagoni kuita chinhu chidikisa, munofunganyirei pamusoro pezvimwe? "
                            },
                            {
                                "text": "Fungai midovatova, kuti inokura sei; haishingairi, hairuki; asi ndinoti kwamuri: NaSoromoni mukubwinya kwake kwese, haana kupfekedzwa seumwe wayo. "
                            },
                            {
                                "text": "Zvino kana Mwari achipfekedza saizvozvo uswa huri panyika nhasi, mangwana hwokandirwa muchoto, uchakupfekedzai nekupfuurisa sei, imwi verutendo rudiki? "
                            },
                            {
                                "text": "Zvino imwi musatsvaka zvamuchadya kana zvamuchamwa; uye musazvidya moyo. "
                            },
                            {
                                "text": "Nokuti zvinhu izvi zvese marudzi enyika anozvitsvaka; asi Baba venyu vanoziva kuti munoshaiwa izvozvi. "
                            },
                            {
                                "text": "Asi tsvakai ushe hwaMwari, naizvozvi zvese zvichawedzerwa kwamuri. "
                            },
                            {
                                "text": "Musatya boka diki; nokuti Baba venyu vanofara kukupai ushe. "
                            },
                            {
                                "text": "Tengesai izvo zvamunazvo mupe varombo zvipo. Muzviitire zvikwama zvisingashakari, fuma kumatenga isingaperi, pasina mbavha ingasvika kana zvifusi zvingaodza. "
                            },
                            {
                                "text": "Nokuti pane fuma yenyu, ndipo pachavawo nemoyo wenyu.  "
                            },
                            {
                                "text": "  Zviuno zvenyu ngazvigare zvakasungwa, nemwenje ichipfuta. "
                            },
                            {
                                "text": "Nemwi muve sevanhu vakarindira ishe wavo, pakudzoka kwake kumuchato, kuti kana achisvika akagogodza, vangamuzarurira pakarepo. "
                            },
                            {
                                "text": "Vakaropafadzwa varanda avo, vanoti kana ishe achisvika anovawana vakarindira; zvirokwazvo ndinoti kwamuri: Achazvisunga, akavagarisa pakudya, akaswedera akavashandira. "
                            },
                            {
                                "text": "Kana akasvika nenguva yekurindira yechipiri, kana kusvika nenguva yekurindira yechitatu, akawana vakadaro, vakaropafadzwa varanda ivavo. "
                            },
                            {
                                "text": "Asi muzive izvi, kuti dai mwene weimba aiziva nderipi awa mbavha rainouya, angadai akarinda, akasatendera imba yake kuti ipazwe. "
                            },
                            {
                                "text": "Naizvozvo imwiwo ivai makazvigadzirira; nokuti neawa ramusingafungiri Mwanakomana wemunhu anouya. "
                            },
                            {
                                "text": "Petro ndokuti kwaari: Ishe, munoutaura mufananidzo uyu kwatiri, kana kune vesewo? "
                            },
                            {
                                "text": "Ishe ndokuti: Ko ndiani zvino mutariri wakatendeka uye wakachenjera, ishe waachagadza pamusoro pevaranda vake, kuti ape mugove wekudya nenguva yakafanira? "
                            },
                            {
                                "text": "Wakaropafadzwa muranda uyo, unoti kana ishe wake achisvika, amuwane achiita saizvozvo. "
                            },
                            {
                                "text": "Zvirokwazvo ndinoti kwamuri: Achamugadza pamusoro pezvese zvaanazvo. "
                            },
                            {
                                "text": "Asi kana muranda uyo akati mumoyo make: Ishe wangu wanonoka kuuya; akatanga kurova varandarume nevarandakadzi, nekudya, nekunwa, nekuraradza; "
                            },
                            {
                                "text": "ishe wemuranda uyo achasvika pazuva raasingatarisiri, uye paawa raasingazivi, akamugura nepakati, akagura mugove wake pamwe nevasakatendeka. "
                            },
                            {
                                "text": "Muranda uyo waiziva chido chaishe wake, akasagadzirira, kana kuita zvinoenderana nechido chake, acharohwa neshamhu zhinji. "
                            },
                            {
                                "text": "Asi wakange asingazivi, akaita zvakafanira kurohwa, acharohwa neshamhu shoma. Uye wese wakapiwa zvizhinji, zvizhinji zvichatsvakwa kwaari; neanobatiswa zvizhinji, vachareva zvinopfuurisa kwaari.  "
                            },
                            {
                                "text": "  Ndakauya kuzokanda moto panyika, zvino ndichadei kana watobatidzwa? "
                            },
                            {
                                "text": "Asi ndine rubhabhatidzo rwandichabhabhatidzwa narwo, zvino ndinomanikidzwa sei kusvikira rwuchipedziswa. "
                            },
                            {
                                "text": "Munofunga kuti ndakauya kuzopa rugare panyika here? Kwete, ndinoti kwamuri, asi kutozopesanisa. "
                            },
                            {
                                "text": "Nokuti kubva zvino vashanu muimba imwe vachapesana, vatatu vachipikisana nevaviri, uye vaviri vachipikisana nevatatu, "
                            },
                            {
                                "text": "vachapesana, baba vachipikisana nemwanakomana, nemwanakomana achipikisana nababa; mai vachipikisana nemukunda, nemukunda achipikisana namai; vamwene vachipikisana nemuroora wavo, nemuroora achipikisana navamwene vake. "
                            },
                            {
                                "text": "Akatiwo kuzvaunga: Kana muchiona gore richisimuka kubva kumavirira, pakarepo munoti: Mvura inouya; zvodaro. "
                            },
                            {
                                "text": "Uye kana muchiona mhepo yechamhembe ichivhuvhuta munoti: Kuchapisa; zvoitika. "
                            },
                            {
                                "text": "Vanyepedzeri! Munoziva kuongorora zvimiro zvekudenga nezvenyika, asi hamuongorori sei nguva ino? "
                            },
                            {
                                "text": "Ko asi munoregerei nemwi kuzvitongera momene zvakarurama? "
                            },
                            {
                                "text": "Nokuti kana uchienda kumutungamiriri nemudzivisi wako, ita zvakanaka kuti usunungurwe kubva kwaari muri munzira; kuti arege kukukwevera kumutongi, mutongi akukumikidze kumupurisa, mupurisa akukande mutirongo. "
                            },
                            {
                                "text": "Ndinoti kwauri: Haungatongobudimo, kusvikira waripa kunyange kamari kekupedzisira.  "
                            }
                        ]
                    },
                    {
                        "verses": [
                            {
                                "text": "Zvino panguva iyo kwakange kune vamwe vakamuudza zveVaGarirea, ropa ravo Pirato raakange avhenganisa nezvibairo zvavo. "
                            },
                            {
                                "text": "Zvino Jesu achipindura wakati kwavari: Munofunga kuti VaGarirea ava vaiva vatadzi kupfuura VaGarirea vese here, nokuti vakatambudzika zvinhu zvakadai? "
                            },
                            {
                                "text": "Ndinoti kwamuri: Kwete, asi kana musingatendeuki, mese muchaparara saizvozvo. "
                            },
                            {
                                "text": "Kana vaya gumi nevasere, shongwe payakawira pamusoro pavo muSiroami ikavauraya, munofunga kuti ivo vakange vane ngava kukunda vanhu vese vaigara muJerusarema here? "
                            },
                            {
                                "text": "Ndinoti kwamuri: Kwete, asi kana musingatendeuki, mese muchaparara saizvozvo.  "
                            },
                            {
                                "text": "  Zvino wakataura mufananidzo uyu akati: Umwe wakange ane muonde wakange wakasimwa mumunda wake wemizambiringa; akasvika achitsvaka chibereko kwauri, asi wakashaiwa. "
                            },
                            {
                                "text": "Zvino wakati kumurimi wemunda wemizambiringa: Tarira, makore matatu ndichiuya ndichitsvaka chibereko pamuonde uyu, ndikashaiwa; uteme, unourayirei kunyange ivhu? "
                            },
                            {
                                "text": "Iye achipindura wakati kwaari: Ishe, muregei gore rinowo, kusvikira nditimbe ndichiupoteredza, nekuuisa mupfudze; "
                            },
                            {
                                "text": "zvino kana ukabereka chibereko, zvakanaka; asi kana zvikasadaro, shure kweizvozvo mungazoutema.  "
                            },
                            {
                                "text": "  Zvino waiva achidzidzisa mune rimwe remasinagoge nesabata; "
                            },
                            {
                                "text": "zvino tarira, kwaiva kune mukadzi waiva nemweya weundonda makore gumi nemasere, wakange akakombama musana, asingagoni kutasamuka zvizere. "
                            },
                            {
                                "text": "Zvino Jesu wakati achimuona, akamudanira kwaari, akati kwaari: Mukadzi, wasunungurwa paundonda hwako. "
                            },
                            {
                                "text": "Ndokuisa maoko pamusoro pake; pakarepo akatasanudzwa, akarumbidza Mwari. "
                            },
                            {
                                "text": "Asi mutungamiriri wesinagoge wakapindura akatsamwa nokuti Jesu wakaporesa nesabata, akati kuchaunga: Pane mazuva matanhatu anofanira kubatwa nawo; naizvozvo uyai naiwayo muporeswe, asi kwete nemusi wesabata. "
                            },
                            {
                                "text": "Naizvozvo Ishe wakamupindura, akati: Munyepedzeri, umwe neumwe wenyu haangasununguri nzombe yake kana mbongoro pachidyiro nesabata akaitungamidza kunoinwisa here? "
                            },
                            {
                                "text": "Zvino uyu, ari mukunda waAbhurahama, Satani waakange akasunga, tarira, makore gumi nemasere, hazvina kufanira kuti asunungurwe pachisungo ichi nezuva resabata here? "
                            },
                            {
                                "text": "Zvino achireva zvinhu izvi, vapikisi vake vese vakanyadziswa; asi chaunga chese chakafara nezvinhu zvese zvinorumbidzwa zvakaitwa naye.  "
                            },
                            {
                                "text": "  Zvino akati: Ushe hwaMwari hwakaita sei? Uye ndichahufananidza nei? "
                            },
                            {
                                "text": "Hwakaita setsanga yemasitadha, munhu yaakatora akakanda mubindu rake; ikakura, ikaita muti mukuru, neshiri dzekudenga dzikavaka matendere pamatavi awo. "
                            },
                            {
                                "text": "Akatizve: Ndichahufananidza nei ushe hwaMwari? "
                            },
                            {
                                "text": "Hwakaita sembiriso, mukadzi yaakatora akaiisa muzviyero zvitatu zveupfu, kusvikira hwese hwaviriswa.  "
                            },
                            {
                                "text": "  Zvino wakafamba achipfuura mumaguta nemisha achidzidzisa, ari munzira kuenda kuJerusarema. "
                            },
                            {
                                "text": "Umwe ndokuti kwaari: Ishe, vachaponeswa vashoma here? Akati kwavari: "
                            },
                            {
                                "text": "Rwisai kupinda nesuwo rakamanikana; nokuti vazhinji, ndinoti kwamuri, vachatsvaka kupinda, asi havangagoni. "
                            },
                            {
                                "text": "Shure kwekunge mwene weimba asimuka avhara mukova, zvino mukatanga kumira kunze nekugogodza pamukova, muchiti: Ishe, Ishe, tizarurirei; iye agopindura achiti kwamuri: Handikuziviyi kwamunobva. "
                            },
                            {
                                "text": "Ipapo muchatanga kuti: Takadya nekunwa pamberi penyu, uye makadzidzisa panzira dzekwedu. "
                            },
                            {
                                "text": "Asi achati: Ndinoti kwamuri: Handikuziviyi kwamunobva; ibvai kwandiri imwi mese vaiti vezvakaipa. "
                            },
                            {
                                "text": "Apo pachava nekuchema nekugeda-geda kwemeno, kana moona Abhurahama naIsaka naJakobho nevaporofita vese muushe hwaMwari, asi imwi marasirwa kunze. "
                            },
                            {
                                "text": "Uye vachabva kumabvazuva nemavirira, uye kubva kumaodzanyemba nechamhembe, vachagara pakudya muushe hwaMwari. "
                            },
                            {
                                "text": "Zvino tarirai, varipo vekupedzisira vachava vekutanga, uye varipo vekutanga vachava vekupedzisira.  "
                            },
                            {
                                "text": "  Nezuva iroro kwakasvika vamwe VaFarisi, vachiti kwaari: Budai mubve pano, nokuti Herodhe anoda kukuurayai. "
                            },
                            {
                                "text": "Akati kwavari: Endai, munoudza gava iro, muti: Tarira, ndinobudisa madhimoni nekuita kuporesa nhasi namangwana, neretatu ndinopedzeredza. "
                            },
                            {
                                "text": "Asi zvakafanira kuti ndifambe nhasi namangwana nerinotevera, nokuti hazvigoneki kuti muporofita apararire kunze kweJerusarema. "
                            },
                            {
                                "text": "Jerusarema, Jerusarema, iwe anouraya vaporofita, nekutaka nemabwe avo vanotumwa kwauri! Ndakange ndichida kazhinji sei kuunganidza vana vako semhambo hukwana dzayo pasi pemapapiro, asi hamuna kuda. "
                            },
                            {
                                "text": "Tarirai, imba yenyu yasiiwa kwamuri riri dongo; asi zvirokwazvo ndinoti kwamuri: Hamuchatongondioni, kusvikira zvasvika kuti muti: Ngaarumbidzwe iye anouya nezita raIshe!  "
                            }
                        ]
                    },
                    {
                        "verses": [
                            {
                                "text": "Zvino zvakaitika pakupinda kwake mumba meumwe wevakuru kuVaFarisi kuzodya chingwa nesabata, kuti ivo vakamucherekedza. "
                            },
                            {
                                "text": "Zvino tarira, kwakange kune umwe munhu pamberi pake waiva nerukandwe. "
                            },
                            {
                                "text": "Jesu ndokupindura akataura kunyanzvi dzemutemo neVaFarisi, achiti: Zviri pamutemo here kuporesa nesabata? "
                            },
                            {
                                "text": "Asi vakanyarara. Zvino akamubata akamuporesa ndokurega achienda. "
                            },
                            {
                                "text": "Akavapindura achiti: Ndiani wenyu, ungati ane mbongoro kana nzombe ikawira mugomba, akasaisimudza pakarepo nezuva resabata? "
                            },
                            {
                                "text": "Vakasagona kumupindurazve pamusoro pezvinhu izvi.  "
                            },
                            {
                                "text": "  Zvino wakataura mufananidzo kune vakakokwa, achiona kuti vanosarudza sei zvigaro zvepamusoro, akati kwavari: "
                            },
                            {
                                "text": "Kana wakokwa neumwe munhu kumuchato, usagara pachigaro chepamusoro; zvimwe umwe anokudzwa kupfuura iwe wakokwa naye, "
                            },
                            {
                                "text": "zvino wakakukoka iwe naiye asvike ati kwauri: Dziurira uyu; ipapo uchatanga kutora nzvimbo yepasisa nenyadzi. "
                            },
                            {
                                "text": "Asi kana wakokwa, enda ugare panzvimbo yepasisa, kuti kana uyo wakakukoka achisvika, angati kwauri: Shamwari, kwira kumusoro; zvino uchava nerukudzo pamberi pevagere pakudya newe. "
                            },
                            {
                                "text": "Nokuti ani nani anozvikwiridzira, achaninipiswa; neanozvininipisa achakwiridzirwa. "
                            },
                            {
                                "text": "Ipapo akatiwo kune wakamukoka: Kana waita chisvusvuro kana chirairo, usadana shamwari dzako, kana vanakomana vamai vako, kana hama dzako, kana vavakidzani vafumi, zvimwe ivowo vangazokukokazve, ugoripirwa. "
                            },
                            {
                                "text": "Asi kana waita mabiko, dana varombo, vanokamhina, mhetamakumbo, mapofu; "
                            },
                            {
                                "text": "uye ucharopafadzwa, nokuti havana zvokukuripira nazvo, nokuti ucharipirwa pakumuka kwevakarurama.  "
                            },
                            {
                                "text": "  Umwe wevakange vagere naye pakudya wakati achinzwa zvinhu izvi, akati kwaari: Wakaropafadzwa uyo achadya chingwa paushe hwaMwari. "
                            },
                            {
                                "text": "Asi akati kwaari: Umwe munhu wakaita chirairo chikuru, akakokera vazhinji. "
                            },
                            {
                                "text": "Akatuma muranda wake nenguva yekuraira kuti ati kune vakange vakakokwa: Uyai, nokuti zvese zvagadzirwa zvino. "
                            },
                            {
                                "text": "Zvino vese vakatanga umwe neumwe kuzvikumbirira ruregerero. Wekutanga akati kwaari: Ndatenga munda, ndinofanira kuenda ndinomuona; ndinokukumbira, ini undiregerere. "
                            },
                            {
                                "text": "Uye umwe akati: Ndatenga zvipani zvishanu zvenzombe, ndinoenda kunodziidza; ndinokumbira, ini undiregerere. "
                            },
                            {
                                "text": "Uye umwe akati: Ndawana mukadzi, naizvozvo handigoni kuuya. "
                            },
                            {
                                "text": "Zvino muranda uyo wakauya akapira zvinhu izvi ishe wake. Ipapo mwene weimba akatsamwa, akati kumuranda wake: Buda nekukurumidza uende kumigwagwa nemunzira dzemuguta, upinze pano varombo, nevanokamhina, nemhetamakumbo, nemapofu. "
                            },
                            {
                                "text": "Muranda ndokuti: Ishe, zvaitwa sezvamaraira, asi nzvimbo ichipo. "
                            },
                            {
                                "text": "Ishe akati kumuranda: Buda kumigwagwa nekuuzhowa, ugombedzere vapinde, kuti imba yangu izadzwe. "
                            },
                            {
                                "text": "Nokuti ndinoti kwamuri: Hakuna umwe kune varume avo vakakokwa acharavira chirairo changu.  "
                            },
                            {
                                "text": "  Zvino zvaunga zvikuru zvaifamba naye; akatendeuka akati kwavari: "
                            },
                            {
                                "text": "Kana ani nani achiuya kwandiri, akasavenga baba vake namai, nemukadzi, nevana, nevanin'ina nemadzikoma, nehanzvadzi, hongu, kunyange neupenyu hwake, haagoni kuva mudzidzi wangu. "
                            },
                            {
                                "text": "Zvino ani nani asingatakuri muchinjikwa wake akanditevera, haagoni kuva mudzidzi wangu. "
                            },
                            {
                                "text": "Nokuti ndiani wenyu, anoti achida kuvaka shongwe, asingatangi agara pasi, akaverenga madhuriro, kana ane zvekupedzesa? "
                            },
                            {
                                "text": "Kuti zvimwe ateya nheyo akasagona kupedza, vese vanoona vanotanga kumuseka, "
                            },
                            {
                                "text": "vachiti: Uyu munhu akatanga kuvaka, asi akakoniwa kupedzisa. "
                            },
                            {
                                "text": "Kana ndeupi mambo, kana achienda kuhondo akamirisana neumwe mambo, asingatangi agara pasi, akafungisisa kuti angagona here nezvuru gumi kusangana neanouya akapikisana naye nezvuru makumi maviri? "
                            },
                            {
                                "text": "Asi kana zvisakadaro, iye achiri kure, anotuma nhume, akumbire zverugare. "
                            },
                            {
                                "text": "Saka saizvozvo, ani nani kwamuri asingasii zvese zvaanazvo, haagoni kuva mudzidzi wangu. "
                            },
                            {
                                "text": "Munyu wakanaka; asi kana munyu warasa kuvava, ucharungwa nei? "
                            },
                            {
                                "text": "Hauchina kufanira kunyange pamunda, kana padutu remupfudze; vanourasira kunze. Ane nzeve dzekunzwa, ngaanzwe.  "
                            }
                        ]
                    },
                    {
                        "verses": [
                            {
                                "text": "Zvino kwakaswedera kwaari vateresi nevatadzi vese, kuzomunzwa. "
                            },
                            {
                                "text": "VaFarisi nevanyori vakatsutsumwa vachiti: Uyu anogamuchira vatadzi, achidya navo. "
                            },
                            {
                                "text": "Zvino wakavaudza mufananidzo uyu, achiti: "
                            },
                            {
                                "text": "Ndeupi munhu kwamuri angati ane makwai zana, kana arasikirwa nerimwe rawo, asingasii makumi mapfumbamwe nemapfumbamwe murenje, akatevera rakarasika kusvikira ariwana? "
                            },
                            {
                                "text": "Uye kana ariwana, anoriisa pamafudzi ake achifara. "
                            },
                            {
                                "text": "Zvino kana asvika kumusha, anodana pamwe shamwari nevavakidzani, achiti kwavari: Farai neni, nokuti ndawana gwai rangu rakange rarasika. "
                            },
                            {
                                "text": "Ndinoti kwamuri: Saizvozvo mufaro uchava kudenga pamusoro pemutadzi umwe anotendeuka, kupfuura pamusoro pevakarurama makumi mapfumbamwe nevapfumbamwe, vasingatsvaki kutendeuka.  "
                            },
                            {
                                "text": "  Kana ndeupi mukadzi ane makobiri gumi, kana arasikirwa nekobiri rimwe, asingatungidzi mwenje, akatsvaira imba, akatsvakisisa kusvikira ariwana? "
                            },
                            {
                                "text": "Uye kana ariwana, anodana shamwari nevavakidzani pamwe, achiti: Farai neni, nokuti ndawana kobiri randanga ndarasikirwa naro. "
                            },
                            {
                                "text": "Saizvozvo, ndinokutaurirai, kuti mufaro uripo pamberi pevatumwa vaMwari pamusoro pemutadzi umwe anotendeuka.  "
                            },
                            {
                                "text": "  Zvino wakati: Umwe munhu aiva ane vanakomana vaviri; "
                            },
                            {
                                "text": "mudiki wavo ndokuti kuna baba: Baba, ndipei mugove wenhumbi wakanangana neni. Akavagovera nhumbi dzake. "
                            },
                            {
                                "text": "Pasina kupfuura mazuva mazhinji, mwanakomana mudiki wakaunganidza zvese pamwe, akasimuka akaenda kunyika iri kure; uye akaparadza ikoko nhaka yake, achirarama neunzenza. "
                            },
                            {
                                "text": "Zvino wakati aparadza zvese, kwakauya nzara huru panyika iyo, iye akatanga kushaiwa. "
                            },
                            {
                                "text": "Zvino wakaenda, akanozvibatanidza neumwe wezvizvarwa zvenyika iyo; akamutumira kuminda yake kunofudza nguruve. "
                            },
                            {
                                "text": "Wakange achishuva kugutsa dumbu rake nemateko nguruve adzaidya; asi hakuna munhu waimupa. "
                            },
                            {
                                "text": "Zvino wakati apengenuka, akati: Varikichi vazhinji sei vababa vangu vane zvingwa zvakawandisisa, asi ini ndofa nenzara. "
                            },
                            {
                                "text": "Ndichasimuka ndiende kuna baba vangu, ndigoti kwavari: Baba, ndakatadzira kudenga, nepamberi penyu; "
                            },
                            {
                                "text": "uye handichafaniri kunzi mwanakomana wenyu; ndiitei seumwe wevarikichi venyu. "
                            },
                            {
                                "text": "Akasimuka akaenda kuna baba vake. Asi wakati achiri kure, baba vake vakamuona, vakanzwa tsitsi, vakamhanya ndokuwira pahuro pake, nekumutsvoda. "
                            },
                            {
                                "text": "Zvino mwanakomana akati kwavari: Baba, ndakatadzira kudenga nepamberi penyu, uye handichafaniri kunzi mwanakomana wenyu. "
                            },
                            {
                                "text": "Asi baba vakati kuvaranda vavo: Budai nenguvo refu yakanakisisa mumupfekedze, muise mhete paruoko rwake, nemanyatera patsoka; "
                            },
                            {
                                "text": "muuye nemhuru yakakodzwa, mubaye, uye ngatidye tifare; "
                            },
                            {
                                "text": "nokuti uyu mwanakomana wangu wakange afa, zvino wararamazve; wakange arasika, asi wawanikwa; zvino vakatanga kufara. "
                            },
                            {
                                "text": "Zvino mwanakomana wake mukuru wakange ari kumunda; zvino wakati achisvika, oswedera paimba, akanzwa mumhanzi nekutamba. "
                            },
                            {
                                "text": "Zvino wakadanira kwaari umwe wevaranda, akabvunza kuti izvi zvinorevei. "
                            },
                            {
                                "text": "Zvino akati kwaari: Munin'ina wako wasvika; zvino baba vako vabaya mhuru yakakodzwa, nokuti vamugamuchira ari mutano. "
                            },
                            {
                                "text": "Asi wakatsamwa, akasada kupinda; naizvozvo baba vake vakabuda, vakamukumbirisa. "
                            },
                            {
                                "text": "Asi iye wakapindura akati kuna baba: Tarirai, makore mazhinji akadai ndakakubatirai, handina kutongodarika murairo wenyu, asi hamuna kutongondipa mbudzana, kuti ndifare neshamwari dzangu. "
                            },
                            {
                                "text": "Asi mangoti mwanakomana wenyu uyu wakaparadza nhumbi dzenyu nezvifeve achisvika, mamubaira mhuru yakakodzwa. "
                            },
                            {
                                "text": "Vakati kwaari: Mwana, iwe uneni nguva dzese, uye zvese zvangu ndezvako. "
                            },
                            {
                                "text": "Asi kwaifanira kuti kupemberwe nekufarwa, nokuti munin'ina wako uyu wakange afa, wararamazve; wakange arasika, wawanikwa.  "
                            }
                        ]
                    },
                    {
                        "verses": [
                            {
                                "text": "Zvino wakataurawo kuvadzidzi vake achiti: Kwakange kune umwe munhu mufumi, waiva nemutariri; iye wakapomerwa kwaari seanoparadza nhumbi dzake. "
                            },
                            {
                                "text": "Zvino wakamudana akati kwaari: Chii ichi chandinonzwa nezvako? Rondedzera nezveutariri hwako; nokuti hauchazogoni kuva mutariri. "
                            },
                            {
                                "text": "Zvino mutariri wakati mukati make: Ndichaitei, sezvo ishe wangu wonditorera utariri? Handigoni kuchera, kupemha ndinonyara. "
                            },
                            {
                                "text": "Ndaziva zvandichaita, kuti kana ndabudiswa pautariri, vandigamuchire mudzimba dzavo. "
                            },
                            {
                                "text": "Zvino wakadanira kwaari umwe neumwe wavakange vane chikwereti kuna ishe wake, akati kune wekutanga: Une chikwereti chakadini kuna ishe wangu? "
                            },
                            {
                                "text": "Iye ndokuti: Zviyero zana zvemafuta. Ndokuti kwaari: Tora rugwaro rwako, ugare pasi nekukurumidza unyore makumi mashanu. "
                            },
                            {
                                "text": "Ndokuti kune umwe: Newe, une chikwereti chakadini? Iye ndokuti: Zviyero zana zvezviyo. Akati kwaari: Tora rugwaro rwako, unyore makumi masere. "
                            },
                            {
                                "text": "Zvino ishe wakarumbidza mutariri asakarurama, nokuti wakange aita nekuchenjera; nokuti vana venyika ino vakachenjera pazera ravo kukunda vana vechiedza. "
                            },
                            {
                                "text": "Neni ndinoti kwamuri: Muzviitire shamwari nafuma wekusakarurama, kuti kana musingachagoni, vakugamuchirei mudzimba dzekusingaperi. "
                            },
                            {
                                "text": "Wakatendeka pachidikisa wakatendekawo pachikuru, neusakarurama pachidikisa haana kururamawo pachikuru. "
                            },
                            {
                                "text": "Naizvozvo kana musina kutendeka pana fuma usakarurama, ndiani achakubatisai chinhu chechokwadi? "
                            },
                            {
                                "text": "Uye kana musina kutendeka pane cheumwe, ndiani achakupai chenyu? "
                            },
                            {
                                "text": "Hakuna muranda anogona kubatira madzitenzi maviri; nokuti zvimwe achavenga umwe, ndokuda umwe; kana kuti achanamatira kune umwe, agozvidza umwe. Hamugoni kubatira Mwari nafuma.  "
                            },
                            {
                                "text": "  Zvino neVaFarisi vakange vari vadi vemari, vakanzwa zvinhu izvi zvese, vakamuseka. "
                            },
                            {
                                "text": "Zvino wakati kwavari: Imwi ndimwi vanozviruramisa pamberi pevanhu, asi Mwari anoziva moyo yenyu; nokuti icho chinokwiridzirwa pakati pevanhu, chinyangadzo pamberi paMwari. "
                            },
                            {
                                "text": "Murairo nevaporofita zvaivapo kusvikira kuna Johwani; kubva ipapo ushe hwaMwari hunoparidzwa, uye umwe neumwe anosenerera mahuri. "
                            },
                            {
                                "text": "Asi zvakareruka kuti denga nenyika zvipfuure, pakuti chidodzi chimwe chemurairo chiwe. "
                            },
                            {
                                "text": "Ani nani anoramba mukadzi wake akawana umwe anoita upombwe; uye ani nani anowana wakarambwa kumurume anoita upombwe.  "
                            },
                            {
                                "text": "  Kwakange kune umwe munhu mufumi, waipfeka zvine ruvara rwehute nemicheka yakaisvonaka, nekufara paumbozha mazuva ese. "
                            },
                            {
                                "text": "Zvino kwakange kune umwe mupemhi wainzi Razaro, wakange akaiswa pasuwo rake azere maronda, "
                            },
                            {
                                "text": "uye waishuva kugutswa nezvimedu zvaiwa patafura yemufumi; asi kunyange imbwa dzaiuya dzichinanzva maronda ake. "
                            },
                            {
                                "text": "Zvino zvakaitika kuti mupemhi wakafa, akatakurirwa nevatumwa kuchifuva chaAbhurahama; mufumi akafawo, akavigwa. "
                            },
                            {
                                "text": "Zvino ari muhadhesi* wakasimudza meso ake, ari pamarwadzo, akaona Abhurahama ari kure, naRazaro ari pachifuva chake. "
                            },
                            {
                                "text": "Iye ndokudanidzira akati: Baba Abhurahama, ndinzwirei tsitsi, mutume Razaro, kuti anyike muromo wemunwe wake mumvura, atonhodze rurimi rwangu; nokuti ndinorwadziswa mumurazvo uyu. "
                            },
                            {
                                "text": "Asi Abhurahama wakati: Mwana, rangarira kuti iwe muupenyu hwako wakagamuchira zvakanaka zvako, saizvozvo naRazaro zvakaipa; asi zvino iye anonyaradzwa, uye iwe unorwadziwa. "
                            },
                            {
                                "text": "Uye pamusoro peizvi zvese, pakati pedu nemwi pane mukaha mukuru wakaiswa, kuti vanoda kuyambuka kubva kuno vachiuya kwamuri vakonewe, neveko varege kuyambukira kwatiri. "
                            },
                            {
                                "text": "Iye ndokuti: Naizvozvo ndinokukumbirisai, baba, kuti mumutumire kuimba yababa vangu, "
                            },
                            {
                                "text": "nokuti ndine vanakomana vamai vangu vashanu, kuti anyatsovapupurira, zvimwe ivowo vangauya panzvimbo ino yemarwadzo. "
                            },
                            {
                                "text": "Abhurahama akati kwaari: Mozisi nevaporofita vanavo; ngavanzwe ivo. "
                            },
                            {
                                "text": "Iye ndokuti: Kwete, baba Abhurahama; asi kana umwe akaenda kwavari kubva kuvakafa, vachatendeuka. "
                            },
                            {
                                "text": "Asi wakati kwaari: Kana vasingateereri Mozisi nevaporofita, havangatendiswi kunyange kana umwe akamuka kubva kuvakafa.  "
                            }
                        ]
                    },
                    {
                        "verses": [
                            {
                                "text": "Zvino wakati kuvadzidzi: Hazvigoneki kuti zvigumbuso zvisauya; asi ane nhamo wazvinouya kubudikidza naye. "
                            },
                            {
                                "text": "Zvaiva nani kwaari kuti guyo rinorema risungirirwe kupoteredza mutsipa wake, ndokukandirwa mugungwa, pakuti agumbuse umwe wevadiki ava. "
                            },
                            {
                                "text": "Muzvichenjerere imwi. Zvino kana umwe wako akakutadzira, mutsiure; uye kana akatendeuka, mukanganwire. "
                            },
                            {
                                "text": "Uye kana akutadzira kanomwe pazuva, akadzoka kwauri kanomwe pazuva, achiti: Ndatendeuka; uchamukanganwira.  "
                            },
                            {
                                "text": "  Zvino vaapositori vakati kuna Ishe: Wedzerai kwatiri rutendo. "
                            },
                            {
                                "text": "Ishe ndokuti: Kana maiva nerutendo rwakaita setsanga yemasitadha, maiti kumuhabhurosi uyu: Dzurwa, usimwe mugungwa; uye waikuteererai. "
                            },
                            {
                                "text": "Asi ndeupi kwamuri ane muranda anorima kana kufudza, achati pakarepo achipinda achibva kumunda: Swedera ugare pakudya? "
                            },
                            {
                                "text": "Asi angarega here kuti kwaari: Gadzira zvandingaraira, uye uzvisunge chiuno, undishandire, kusvikira ndadya, ndikanwa; zvino mushure meizvozvi iwe udye nekunwa? "
                            },
                            {
                                "text": "Anotenda muranda uyo nokuti wakaita zvarairwa here? Handifungi. "
                            },
                            {
                                "text": "Saizvozvo nemwi, kana maita zvese zvamakarairwa, muti: Tiri varanda pasina, nokuti taita zvataifanira kuita.  "
                            },
                            {
                                "text": "  Zvino zvakaitika pakuenda kwake kuJerusarema, kuti iye wakapfuura nepakati peSamaria neGarirea. "
                            },
                            {
                                "text": "Zvino wakati achipinda mune umwe musha, varume gumi vaiva nemaperembudzi vakasangana naye, vamire kure. "
                            },
                            {
                                "text": "Zvino ivo vakasimudza inzwi, vachiti: Jesu, Tenzi, tinzwirei tsitsi! "
                            },
                            {
                                "text": "Zvino wakati achivaona, akati kwavari: Endai munozviratidza kuvapristi. Zvino zvakaitika kuti vachienda, vakanatswa. "
                            },
                            {
                                "text": "Zvino umwe wavo paakaona kuti aporeswa, wakadzoka achikudza Mwari nenzwi guru; "
                            },
                            {
                                "text": "ndokuwira pasi nechiso patsoka dzake, achimuvonga; zvino iye wakange ari muSamaria. "
                            },
                            {
                                "text": "Asi Jesu wakapindura akati: Vanga vasiri gumi here vanatswa? Ko vapfumbamwe varipi? "
                            },
                            {
                                "text": "Hapana kuwanikwa vadzokera kuzopa Mwari rukudzo, kunze kweuyu mutorwa. "
                            },
                            {
                                "text": "Zvino akati kwaari: Simuka, enda; rutendo rwako rwakuponesa.  "
                            },
                            {
                                "text": "  Zvino wakati achibvunzwa neVaFarisi, kuti ushe hwaMwari hunosvika rinhi, akavapindura akati: Ushe hwaMwari hahuuyi nekuonekwa; "
                            },
                            {
                                "text": "uye havangati: Tarirai pano; kana: Tarira uko. Nokuti tarirai, ushe hwaMwari huri mukati menyu. "
                            },
                            {
                                "text": "Zvino wakati kuvadzidzi: Mazuva achasvika amuchashuva kuona rimwe ramazuva eMwanakomana wemunhu, asi hamungarioni. "
                            },
                            {
                                "text": "Zvino vachati kwamuri: Tarirai pano; kana: Tarirai uko; regai kuenda, kana kutevera. "
                            },
                            {
                                "text": "Nokuti semheni inopenya ichibva kune rumwe rutivi pasi pedenga ichivhenekera kusvikira kune rumwe rutivi pasi pedenga, saizvozvo zvichaitawo Mwanakomana wemunhu nezuva rake. "
                            },
                            {
                                "text": "Asi kutanga anofanira kutambudzika zvinhu zvizhinji, nekurambwa nezera iri. "
                            },
                            {
                                "text": "Uye sezvazvakange zvakaita mumazuva aNowa, ndizvo zvazvichavawo mumazuva eMwanakomana wemunhu. "
                            },
                            {
                                "text": "Vaidya, vainwa, vaiwana, vachiwaniswa, kusvikira zuva iro Nowa raakapinda naro muareka, mafashame akasvika, ndokuvaparadza vese. "
                            },
                            {
                                "text": "Saizvozvowo sezvazvakange zvakaita mumazuva aRoti; vaidya, vainwa, vaitenga, vaitengesa, vaidzvara, vaivaka; "
                            },
                            {
                                "text": "asi nemusi Roti waakabuda muSodhoma, kwakanaya moto nesarufa zvichibva kudenga, zvikaparadza vese. "
                            },
                            {
                                "text": "Zvichava seizvi nezuva Mwanakomana wemunhu raachabudiswa pachena naro. "
                            },
                            {
                                "text": "Muzuva iro, uyo achava pamusoro pedenga reimba, nenhumbi dzake dziri mumba, ngaarege kuburuka kundodzitora; neari kumunda saizvozvo ngaarege kudzokera zvinhu zviri shure. "
                            },
                            {
                                "text": "Yeukai mukadzi waRoti. "
                            },
                            {
                                "text": "Ani nani anotsvaka kuponesa upenyu hwake acharasikirwa nahwo, uye ani nani anorasikirwa nahwo achahuraramisa. "
                            },
                            {
                                "text": "Ndinoti kwamuri: Muusiku uhwo kuchava nevaviri pamubhedha umwe; umwe achatorwa, uye umwe achasiiwa. "
                            },
                            {
                                "text": "Vaviri vachava vachikuya pamwe, umwe achatorwa, uye umwe achasiiwa. "
                            },
                            {
                                "text": "Vaviri vachava mumunda; umwe achatorwa, uye umwe asiiwe. "
                            },
                            {
                                "text": "Zvino vakapindura vakati kwaari: Kupi Ishe? Ndokuti kwavari: Pane mutumbi, ndipo pachaunganidzwa magora.   "
                            }
                        ]
                    },
                    {
                        "verses": [
                            {
                                "text": "Zvino wakavaudzawo mufananidzo kuti vanofanira kunyengetera nguva dzese, uye vasaora moyo, "
                            },
                            {
                                "text": "achiti: Kwaiva mune rimwe guta neumwe mutongi, wakange asingatyi Mwari, uye asingaremekedzi munhu; "
                            },
                            {
                                "text": "zvino kwakange kune chirikadzi muguta iro, yakange ichiuya kwaari, ichiti: Ndiruramisirei kumuvengi wangu. "
                            },
                            {
                                "text": "Asi wakange asingadi kwenguva; asi pashure pezvinhu izvi wakati mukati make: Kunyange ndisingatyi Mwari, uye ndisingaremekedzi munhu; "
                            },
                            {
                                "text": "asi nokuti chirikadzi iyi inonditambudza, ndichairuramisira, zvimwe pakupedzisira ingasvika pakunditsamwisa kwazvo. "
                            },
                            {
                                "text": "Ishe ndokuti: Inzwai mutongi asakarurama zvaanoreva. "
                            },
                            {
                                "text": "Ko Mwari haangaruramisiri here vakasanangurwa vake, vanodana kwaari masikati neusiku, kunyange achivanonokera? "
                            },
                            {
                                "text": "Ndinoti kwamuri: Achakurumidza kuvaruramisira. Asi kana Mwanakomana wemunhu achisvika, achawana rutendo panyika here?  "
                            },
                            {
                                "text": "  Zvino wakareva mufananidzo uyu kune vamwewo vaizvivimba kuti vakarurama, vachizvidza vamwe, akati: "
                            },
                            {
                                "text": "Vanhu vaviri vakakwira kutembere kunonyengetera; umwe muFarisi, uye umwe muteresi. "
                            },
                            {
                                "text": "MuFarisi wakamira akazvinyengeterera zvinhu izvi, akati: Mwari, ndinokutendai kuti handina kufanana nevamwe vanhu, makororo, vasakarurama, mhombwe, kana kunyange semuteresi uyu. "
                            },
                            {
                                "text": "Ndinotsanya kaviri pavhiki, ndinopa chegumi chezvese zvandinowana. "
                            },
                            {
                                "text": "Asi muteresi amire kure wakasada kunyange kusimudzira meso kudenga, asi wakarova pachifuva chake, achiti: Mwari, ndinzwirei tsitsi ini mutadzi. "
                            },
                            {
                                "text": "Ndinoti kwamuri: Uyu wakaburukira kumba kwake anzi wakarurama pane uya; nokuti umwe neumwe anozvikwiridzira achaninipiswa, uye anozvininipisa achakwiridzirwa.  "
                            },
                            {
                                "text": "  Zvino vakauisa kwaari vachechewo, kuti avabate; asi vadzidzi vakati vachizviona, vakavatsiura. "
                            },
                            {
                                "text": "Asi Jesu wakadanira ivo vacheche kwaari akati: Tenderai vacheche vauye kwandiri, musavadzivisa, nokuti ushe hwaMwari ndehwevakadai. "
                            },
                            {
                                "text": "Zvirokwazvo ndinoti kwamuri: Ani nani asingagamuchiri ushe hwaMwari semucheche, haangatongopindi mahuri.  "
                            },
                            {
                                "text": "  Zvino umwe mutungamiriri wakamubvunza, achiti: Mudzidzisi wakanaka, ndiitei kuti ndigare nhaka yeupenyu husingaperi? "
                            },
                            {
                                "text": "Jesu ndokuti kwaari: Unondiidzirei wakanaka? Hakuna wakanaka, kunze kweumwe, Mwari. "
                            },
                            {
                                "text": "Mirairo unoiziva, inoti: Usaita upombwe, usauraya, usaba, usapupura nhema, kudza baba vako namai vako. "
                            },
                            {
                                "text": "Iye ndokuti: Izvi zvese ndakazvichengeta kubva paudiki hwangu. "
                            },
                            {
                                "text": "Zvino Jesu wakati achinzwa zvinhu izvi akati kwaari: Uchiri kushaiwa chinhu chimwe; tengesa zvese zvaunazvo, ugovere varombo, uye uchava nefuma yakakosha kudenga; ugouya pano wonditevera. "
                            },
                            {
                                "text": "Zvino wakati anzwa zvinhu izvi, akashungurudzika zvikuru; nokuti wakange akafuma zvikuru. "
                            },
                            {
                                "text": "Zvino Jesu wakati achiona kuti washungurudzika zvikuru akati: Zvicharemera sei vane fuma kupinda muushe hwaMwari. "
                            },
                            {
                                "text": "Nokuti zvakareruka kuti kamera ripinde richidarika nemuburi retsono, kumufumi kupinda muushe hwaMwari. "
                            },
                            {
                                "text": "Zvino avo vakanzwa, vakati: Zvino ndiani anogona kuponeswa? "
                            },
                            {
                                "text": "Asi iye akati: Zvinhu zvisingagoneki nevanhu, zvinogoneka naMwari.  "
                            },
                            {
                                "text": "  Petro ndokuti: Tarirai, isu takasiya zvese, tikakuteverai. "
                            },
                            {
                                "text": "Zvino akati kwavari: Zvirokwazvo ndinoti kwamuri: Hakuna munhu wakasiya imba, kana vabereki, kana madzikoma nevanin'ina, kana mukadzi, kana vana, nekuda kweushe hwaMwari, "
                            },
                            {
                                "text": "asingazogamuchiri zvakapetwa kazhinji nenguva ino, nemunguva inouya upenyu husingaperi.  "
                            },
                            {
                                "text": "  Zvino wakatora vanegumi nevaviri, akati kwavari: Tarirai, tinokwira kuJerusarema, uye zvinhu zvese zvakanyorwa nevaporofita maererano neMwanakomana wemunhu zvichazadziswa. "
                            },
                            {
                                "text": "Nokuti achakumikidzwa kune vechirudzi, agosekwa, nekuitirwa zvakaipa, nekupfirwa, "
                            },
                            {
                                "text": "uye vachamurova netyava uye vachamuuraya; uye pazuva retatu achamukazve. "
                            },
                            {
                                "text": "Asi ivo havana kunzwisisa chinhu chimwe cheizvozvi, uye shoko iri rakange rakavanzwa kwavari, uye havana kunzwisisa zvinhu zvakarehwa.  "
                            },
                            {
                                "text": "  Zvino zvakaitika oswedera Jeriko, rimwe bofu raigara padivi penzira richipemha; "
                            },
                            {
                                "text": "rakati richinzwa chaunga chichipfuura, rikabvunza kuti chinyi ichi. "
                            },
                            {
                                "text": "Zvino vakariudza kuti: Jesu weNazareta anopfuura. "
                            },
                            {
                                "text": "Zvino rakadanidzira richiti: Jesu Mwanakomana waDhavhidhi, ndinzwirei tsitsi! "
                            },
                            {
                                "text": "Zvino vakange vakatungamira vakaritsiura kuti rinyarare; asi iro rakanyanyisa kudanidzira, richiti: Mwanakomana waDhavidhi, ndinzwirei tsitsi! "
                            },
                            {
                                "text": "Zvino Jesu wakamira, akaraira kuti riuyiswe kwaari; zvino rakati raswedera akaribvunza, "
                            },
                            {
                                "text": "achiti: Unoda kuti ndikuitirei? Zvino rakati: Ishe, kuti ndionezve. "
                            },
                            {
                                "text": "Jesu ndokuti kwaari: Chionazve! Rutendo rwako rwakuponesa. "
                            },
                            {
                                "text": "Pakarepo rikaonazve, rikamutevera, richirumbidza Mwari; vanhu vese vakati vachizviona vakarumbidza Mwari.  "
                            }
                        ]
                    },
                    {
                        "verses": [
                            {
                                "text": "Zvino Jesu wakapinda, akagura muJeriko. "
                            },
                            {
                                "text": "Zvino tarira, murume wainzi Zakewu nezita; iye wakange ari mutungamiriri wevateresi, uye iye waiva mufumi; "
                            },
                            {
                                "text": "uye wakatsvaka kuona Jesu kuti ndiani; asi wakange asingagoni nekuda kwechaunga, nokuti wakange ane chimiro chifupi. "
                            },
                            {
                                "text": "Zvino wakamhanyira mberi, akakwira mumuonde wemusikamori kuti amuone; nokuti wakange achizopfuura nenzira iyo. "
                            },
                            {
                                "text": "Zvino Jesu wakati achisvika panzvimbo iyo, wakatarira kumusoro, akamuona, akati kwaari: Zakewu, kurumidza uburuke; nokuti nhasi ndinofanira kugara mumba mako. "
                            },
                            {
                                "text": "Zvino wakakurumidza kuburuka, akamugamuchira achifara. "
                            },
                            {
                                "text": "Zvino vakati vazviona vakan'un'una vese vachiti: Wapinda kunogara nemurume mutadzi. "
                            },
                            {
                                "text": "Asi Zakewu wakamira, akati kuna Ishe: Tarirai, hafu yefuma yangu, Ishe, ndinopa kuvarombo, uye kana ndakatora chinhu kune umwe munhu nekunyengera, ndinodzosera runa. "
                            },
                            {
                                "text": "Jesu akati kwaari: Nhasi ruponeso rwasvika mumba muno; nokuti iyewo mwanakomana waAbhurahama. "
                            },
                            {
                                "text": "Nokuti Mwanakomana wemunhu wakauya kuzotsvaka nekuponesa chakarasika.  "
                            },
                            {
                                "text": "  Vakati vanzwa zvinhu izvi, wakawedzera akataura mufananidzo, nokuti wakange ava pedo neJerusarema, uye nekuti vaifunga kuti ushe hwaMwari hwobva hwodoonekereswa. "
                            },
                            {
                                "text": "Naizvozvo wakati: Umwe munhu ane mbiri wakaenda kunyika iri kure, kunozvigamuchirira ushe agodzoka. "
                            },
                            {
                                "text": "Zvino wakadana varanda vake gumi, ndokuvapa pondo gumi, ndokuti kwavari: Bhindaukai nayo kusvikira ndichiuya. "
                            },
                            {
                                "text": "Asi vanhu venyika yake vakange vachimuvenga, vakatuma nhume shure kwake, vachiti: Hatidi uyu kuti atitonge. "
                            },
                            {
                                "text": "Zvino zvakaitika kuti adzoka agamuchira ushe, wakaraira kuti vaya varanda vaakange apa mari, vadanirwe kwaari, kuti anzwe kuti umwe neumwe wakawana zvakadini nekutengeserana. "
                            },
                            {
                                "text": "Wekutanga ndokusvika, achiti: Ishe, pondo yenyu yawana pondo gumi. "
                            },
                            {
                                "text": "Zvino akati kwaari: Zvakanaka, muranda wakanaka; nokuti wakange wakatendeka pachidiki-diki, uve nesimba pamusoro pemaguta gumi. "
                            },
                            {
                                "text": "Newechipiri wakasvika, achiti: Ishe, pondo yenyu yawana pondo shanu. "
                            },
                            {
                                "text": "Akati kwaariwo: Newe, uve pamusoro pemaguta mashanu. "
                            },
                            {
                                "text": "Zvino umwe wakasvika, achiti: Ishe, tarirai pondo yenyu, yandakange ndakachengeta mumucheka wekumeso; "
                            },
                            {
                                "text": "nokuti ndakange ndichikutyai, nokuti muri munhu wakaoma; munotora zvamusina kuisa, muchikohwa izvo zvamusina kudzvara. "
                            },
                            {
                                "text": "Zvino wakati kwaari: Ndichakutonga nezvinobuda mumuromo mako, muranda wakaipa; wakange uchiziva kuti ini ndiri munhu wakaoma, ndichitora zvandisakaisa, nekukohwa izvo zvandisina kudzvara; "
                            },
                            {
                                "text": "naizvozvo sei usina kuisa mari yangu mubhanga, kuti kana ndouya ndigozoitora pamwe nezvibereko. "
                            },
                            {
                                "text": "Ndokuti kune vakange vamirepo: Mutorerei pondo mupe kune ane pondo gumi. "
                            },
                            {
                                "text": "Asi vakati kwaari: Ishe, ane pondo gumi. "
                            },
                            {
                                "text": "Nokuti ndinoti kwamuri: Anazvo achapiwa; uye asina, kwaari kuchatorwa nezvaanazvo. "
                            },
                            {
                                "text": "Asi vavengi vangu avo, vakange vasingadi kuti nditonge pamusoro pavo, uisai pano, muvauraye pamberi pangu. "
                            },
                            {
                                "text": "Zvino wakati areva zvinhu izvi, akapfuurira mberi, achikwira kuJerusarema.  "
                            },
                            {
                                "text": "  Zvino zvakaitika oswedera kuBhetifage neBhetaniya pagomo rinonzi reMiorivhi, wakatuma vaviri vevadzidzi vake, "
                            },
                            {
                                "text": "achiti: Fambai muende mumusha wakatarisana nemwi; kana muchipinda mauri, muchawana dhongwana rakasungirwa, risina munhu wakamborigara; murisunungure, mugoriuisa. "
                            },
                            {
                                "text": "Zvino kana chero munhu akakubvunzai achiti: Munorisunungurirei? Muchataura kwaari kudai: Ishe anorida. "
                            },
                            {
                                "text": "Avo vakatumwa vakaenda vakanowana sezvaakange ataura kwavari. "
                            },
                            {
                                "text": "Zvino vakati vachisunungura dhongwana, varidzi varo vakati kwavari: Munosunungurirei dhongwana? "
                            },
                            {
                                "text": "Ivo ndokuti: Ishe anorida. "
                            },
                            {
                                "text": "Zvino vakariuisa kuna Jesu; ndokukanda nguvo dzavo pamusoro pedhongwana, vakatasvisa Jesu pariri. "
                            },
                            {
                                "text": "Zvino achifamba, vakawarira nguvo dzavo munzira. "
                            },
                            {
                                "text": "Zvino wakati oswedera ikozvino pamateru egomo reMiorivhi, chaunga chese chevadzidzi chikatanga kufara chichirumbidza Mwari nenzwi guru pamusoro pamabasa ese esimba avakange vaona, "
                            },
                            {
                                "text": "vachiti: Wakaropafadzwa mambo anouya muzita raIshe; rugare kudenga, nekubwinya kumusoro-soro. "
                            },
                            {
                                "text": "Uye vamwe veVaFarisi vari pakati pechaunga vakati kwaari: Mudzidzisi, tsiurai vadzidzi venyu. "
                            },
                            {
                                "text": "Zvino wakapindura akati kwavari: Ndinokuudzai kuti kana ava vakanyarara, mabwe achadanidzira.  "
                            },
                            {
                                "text": "  Zvino wakati aswedera, wakaona guta, akachema pamusoro paro, "
                            },
                            {
                                "text": "achiti: Dai newe waiziva, kunyange pazuva rino rako zvinhu zverugare rwako; asi zvino zvakavanzirwa meso ako. "
                            },
                            {
                                "text": "Nokuti mazuva achasvika pamusoro pako, apo vavengi vako vachakukandira muchinjiziri wakakupoteredza, vachakukomba, nekukudzvinyidzira pamativi ese, "
                            },
                            {
                                "text": "uye vachakuputsira pasi iwe nevana vako mukati mako, havangasii mukati mako ibwe pamusoro pebwe; nokuti hauna kuziva nguva yekushanyirwa kwako.  "
                            },
                            {
                                "text": "  Zvino wakapinda mutembere, akatanga kudzingira panze vakange vachitengesamo nevaitenga, "
                            },
                            {
                                "text": "achiti kwavari: Kwakanyorwa kuti: Imba yangu imba yemunyengetero; asi imwi maiita bako remakororo. "
                            },
                            {
                                "text": "Zvino waidzidzisa zuva rimwe nerimwe mutembere; asi vapristi vakuru nevanyori nevakuru vevanhu vakatsvaka kumuparadza. "
                            },
                            {
                                "text": "Asi havana kuwana zvavangaita, nokuti vanhu vese vakamunamatira vachimunzwa.  "
                            }
                        ]
                    },
                    {
                        "verses": [
                            {
                                "text": "Zvino zvakaitika parimwe remazuva iwayo, achidzidzisa vanhu mutembere nekuparidza evhangeri, vapristi vakuru nevanyori vakasvika nevakuru, "
                            },
                            {
                                "text": "ndokutaura kwaari vachiti: Tiudzei, munoita zvinhu izvi nesimba ripi, kana ndiani iye wakakupai simba iri? "
                            },
                            {
                                "text": "Zvino wakapindura akati kwavari: Ini ndichakubvunzaiwo shoko rimwe; uye mundiudze: "
                            },
                            {
                                "text": "Rubhabhatidzo rwaJohwani rwakabva kudenga, kana kuvanhu? "
                            },
                            {
                                "text": "Zvino vakarangana, vachiti: Kana tikati: Kudenga; achati: Naizvozvo makaregerei kumutenda? "
                            },
                            {
                                "text": "Asi kana tikati: Kuvanhu; vanhu vese vachatitaka nemabwe; nokuti vaiva nechokwadi kuti Johwani waiva muporofita. "
                            },
                            {
                                "text": "Vakapindura, vachiti havazivi kwarwakabva. "
                            },
                            {
                                "text": "Jesu ndokuti kwavari: Neni handikuudzii kuti ndinoita zvinhu izvi nesimba ripi.  "
                            },
                            {
                                "text": "  Zvino wakatanga kuudza vanhu mufananidzo uyu: Umwe munhu wakasima munda wemizambiringa, akauhaisa kuvarimi, akaenda parwendo nguva refu; "
                            },
                            {
                                "text": "zvino nenguva yakafanira wakatuma muranda kuvarimi, kuti vamupe zvechibereko chemunda wemizambiringa; asi varimi vakamurova, vakamuendesa asina chinhu. "
                            },
                            {
                                "text": "Zvino wakatumazve umwe muranda; naiye vakamurovawo vakamunyadzisa, vakamuendesa asina chinhu. "
                            },
                            {
                                "text": "Zvino wakatumazve wechitatu; uyuwo ndokumukuvadza, vakamukandira kunze. "
                            },
                            {
                                "text": "Zvino mwene wemunda wemizambiringa wakati: Ndichaitei? Ndichatuma mwanakomana wangu anodikanwa, zvimwe vakaona iye vachamukudza. "
                            },
                            {
                                "text": "Asi varimi vakati vachimuona vakarangana, vachiti: Uyu ndiye mugari wenhaka; uyai, ngatimuuraye, kuti nhaka igova yedu. "
                            },
                            {
                                "text": "Vakamukandira kunze kwemunda wemizambiringa, vakamuuraya. Naizvozvo mwene wemunda wemizambiringa achavaitirei? "
                            },
                            {
                                "text": "Achauya, ndokuparadza varimi ivava, agopa munda wemizambiringa vamwe. Zvino vachinzwa, vakati: Zvisadaro! "
                            },
                            {
                                "text": "Asi wakavatarisa, akati: Naizvozvo chii ichi chakanyorwa, chinoti: Ibwe vavaki ravakaramba, ndiro rava musoro wekona? "
                            },
                            {
                                "text": "Wese anowira pamusoro pebwe iro, achavhuniwa-vhuniwa; asi ani nani warinowira pamusoro richamukuya.  "
                            },
                            {
                                "text": "  Zvino vapristi vakuru nevanyori neawa iroro vakatsvaka kuisa maoko paari, asi vakatya vanhu; nokuti vakaziva kuti wakareva mufananidzo uyu akanangana navo. "
                            },
                            {
                                "text": "Vakamucherekedza, vakatumira vashori vakanyepedzera kuva vakarurama, kuti vamubate pakutaura, kuti vamukumikidze kuushe nesimba remutungamiriri. "
                            },
                            {
                                "text": "Zvino vakamubvunza, vachiti: Mudzidzisi, tinoziva kuti munotaura nekudzidzisa zvakarurama, uye hamugamuchiri chiso, asi munodzidzisa nzira yaMwari muchokwadi. "
                            },
                            {
                                "text": "Zviri pamutemo here kwatiri kupa mutero kuna Kesari, kana kwete? "
                            },
                            {
                                "text": "Asi wakaziva unyengeri hwavo, akati kwavari: Munondiidzirei? "
                            },
                            {
                                "text": "Ndiratidzei dhenario*; rine mufananidzo nerunyoro rwaani? Vakapindura vakati: ZvaKesari. "
                            },
                            {
                                "text": "Ndokuti kwavari: Naizvozvo dzorerai kuna Kesari zvinhu zvaKesari, nekuna Mwari zvinhu zvaMwari. "
                            },
                            {
                                "text": "Vakakoniwa kumubata neshoko rake pamberi pevanhu; vakashamisika nemhinduro yake; vakanyarara.  "
                            },
                            {
                                "text": "  Zvino kwakaswedera vamwe veVaSadhusi, vanoramba kuti kune kumuka, ndokumubvunza, "
                            },
                            {
                                "text": "vachiti: Mudzidzisi, Mozisi wakatinyorera kuti: Kana mukoma wemunhu akafa ane mukadzi, asi iye akafa asina vana, munin'ina wake atore mukadzi, amutsire mukoma wake mbeu. "
                            },
                            {
                                "text": "Naizvozvo kwakange kune vanakomana vemunhu umwe vanomwe; wekutanga ndokutora mukadzi, akafa asina mwana; "
                            },
                            {
                                "text": "newechipiri akatora mukadzi uyo, neuyu akafa asina mwana; "
                            },
                            {
                                "text": "newechitatu akamutora. Zvikadarowo nevanomwe, uye vakasasiya vana, vakafa. "
                            },
                            {
                                "text": "Pakupedzisira kwavo vese mukadzi wakafawo. "
                            },
                            {
                                "text": "Naizvozvo pakumuka, achava mukadzi waani kwavari? Nokuti vanomwe vakava naye semukadzi. "
                            },
                            {
                                "text": "Zvino Jesu wakapindura akati kwavari: Vana venyika ino vanowana, vanowaniswa; "
                            },
                            {
                                "text": "asi avo vachanzi vakafanira kuwana nyika iyo nekumuka kubva kuvakafa havawani kana kuwaniswa; "
                            },
                            {
                                "text": "nokuti havagoni kufazve; nokuti vakaita sevatumwa, uye vanakomana vaMwari, vari vanakomana vekumuka. "
                            },
                            {
                                "text": "Asi kuti vakafa vanomutswa, kunyange Mozisi wakaratidza pagwenzi reminzwa, paakaidza Ishe Mwari waAbhurahama, naMwari waIsaka, naMwari waJakobho. "
                            },
                            {
                                "text": "Nokuti haasi Mwari wevakafa, asi wevapenyu; nokuti vese vanoraramira iye. "
                            },
                            {
                                "text": "Zvino vamwe vevanyori vakapindura vakati: Mudzidzisi, mataura zvakanaka. "
                            },
                            {
                                "text": "Uye havana kuzoshinga kumubvunzazve chinhu.  "
                            },
                            {
                                "text": "  Zvino wakati kwavari: Vanoreva sei kuti Kristu Mwanakomana waDavhidhi? "
                            },
                            {
                                "text": "Nokuti Dhavhidhi pachake wakareva mubhuku reMapisarema achiti: Ishe wakati kuna Ishe wangu: Gara kuruoko rwangu rwerudyi, "
                            },
                            {
                                "text": "kusvikira ndaita vavengi vako chitsiko chetsoka dzako. "
                            },
                            {
                                "text": "Naizvozvo Dhavhidhi anomuidza Ishe, ko Mwanakomana wake sei?  "
                            },
                            {
                                "text": "  Zvino vanhu vese vachakateerera, wakati kuvadzidzi vake: "
                            },
                            {
                                "text": "Chenjerai vanyori, vanoda kufamba nenguvo refu, uye vanoda kwaziso pamisika, nezvigaro zvepamusorosa mumasinagoge, nezvigaro zvemberi pazvirairo; "
                            },
                            {
                                "text": "vanodya dzimba dzechirikadzi, vanonyepedzera nekuita minyengetero mirefu; ivavo vachagamuchira mutongo mukuru.  "
                            }
                        ]
                    },
                    {
                        "verses": [
                            {
                                "text": "Zvino wakati atarira kumusoro akaona vafumi vachikanda zvipo zvavo muchivigiro chezvipo. "
                            },
                            {
                                "text": "Uye wakaonawo imwe chirikadzi murombo ichikandamo tumari twemhangura tuviri. "
                            },
                            {
                                "text": "Ndokuti: Zvirokwazvo ndinoti kwamuri: Chirikadzi iyi murombo yakanda kupfuura vese; "
                            },
                            {
                                "text": "nokuti avo vese vakanda muzvipo zvaMwari pamuraudziro wavo, asi iye, paurombo hwake wakanda chese chaaiva nacho chaairarama nacho.  "
                            },
                            {
                                "text": "  Zvino vamwe vachiri kutaura pamusoro petembere, kuti yakange yakashongedzwa nemabwe akanaka nezvipo, wakati: "
                            },
                            {
                                "text": "Zvinhu izvi zvamunoona, mazuva achasvika okuti ibwe harizosiiwi pamusoro pebwe, risingazoputsirwi pasi. "
                            },
                            {
                                "text": "Zvino vakamubvunza, vachiti: Mudzidzisi, ko zvinhu izvi zvichava rinhi? Nechiratidzo chii, kana izvozvi zvoitika? "
                            },
                            {
                                "text": "Iye ndokuti: Chenjerai kuti musatsauswa; nokuti vazhinji vachauya muzita rangu, vachiti: Ndini Kristu; uye: Nguva yaswedera. Naizvozvo musavatevera. "
                            },
                            {
                                "text": "Zvino kana muchinzwa zvehondo nenyonga-nyonga, musavhunduswa; nokuti zvinhu izvi zvinofanira kutanga kuitika; asi kuguma hakuvipo pakarepo. "
                            },
                            {
                                "text": "Ipapo wakati kwavari: Rudzi ruchamukira rudzi, neushe huchamukira ushe. "
                            },
                            {
                                "text": "Uye kudengenyeka kwenyika kukuru kuchava kunzvimbo dzakasiyana-siyana, nenzara nematenda, uye zvinotyisa nezviratidzo zvikuru zvichabva kudenga zvichavapo. "
                            },
                            {
                                "text": "Asi mberi kwaizvozvi zvese vachaisa maoko avo pamuri, nekushusha, vachikukumikidzai kumasinagoge nemumatirongo, muchiiswa pamberi pemadzimambo nevabati, nekuda kwezita rangu. "
                            },
                            {
                                "text": "Uye izvi zvichashandukira kwamuri kuva uchapupu. "
                            },
                            {
                                "text": "Naizvozvo zviisei mumoyo menyu, kuti murege kufanofunganya zvamuchazvidavirira. "
                            },
                            {
                                "text": "Nokuti ini ndichakupai muromo nenjere, vavengi venyu vese zvavachakonewa kupikisa kana kuramba. "
                            },
                            {
                                "text": "Zvino muchatengeswa kunyange nevabereki, nevanakomana vamai venyu, nehama, neshamwari, uye vachauraya vamwe venyu. "
                            },
                            {
                                "text": "Uye muchavengwa nevese nekuda kwezita rangu. "
                            },
                            {
                                "text": "Asi hakungatongoparari ruvhudzi rwemusoro wenyu. "
                            },
                            {
                                "text": "Mukutsungirira kwenyu wanai mweya yenyu. "
                            },
                            {
                                "text": "Zvino kana muchiona Jerusarema rakombwa nemauto, zivai ipapo kuti kuparadzwa kwaro kwaswedera. "
                            },
                            {
                                "text": "Panguva iyo vari muJudhiya ngavatizire kumakomo; nevari mukati maro ngavabude; nevari kumaruwa ngavarege kupinda mariri. "
                            },
                            {
                                "text": "Nokuti awa mazuva etsividzo, kuti zvinhu zvese zvakanyorwa zvizadziswe. "
                            },
                            {
                                "text": "Asi vane nhamo vane mimba nevanonwisa mumazuva iwayo! Nokuti kuchavapo kutambudzika kukuru munyika, nehasha pamusoro perudzi urwu. "
                            },
                            {
                                "text": "Uye vachawa nemuromo wemunondo, nekutapirwa kumarudzi ese; uye Jerusarema richatsikirwa pasi nevechirudzi, kusvikira nguva dzevechirudzi dzazadziswa. "
                            },
                            {
                                "text": "Zvino zviratidzo zvichavapo pazuva nepamwedzi nepanyeredzi; nepanyika kutambudzika kwemarudzi nekukanganiswa; gungwa nemafungu zvichitinhira, "
                            },
                            {
                                "text": "vanhu vachapera simba nekutya nekutarisira zvinhu izvo zvinouya panyika; nokuti masimba ekumatenga achazungunuswa. "
                            },
                            {
                                "text": "Zvino ipapo vachaona Mwanakomana wemunhu achiuya mugore ane simba nekubwinya kukuru. "
                            },
                            {
                                "text": "Zvino kana zvinhu izvi zvichitanga kuitika, itii tasa, uye musimudze misoro yenyu, nokuti rudzikunuro rwenyu rwaswedera. "
                            },
                            {
                                "text": "Zvino wakavataurira mufananidzo achiti: Tarirai muonde nemiti yese; "
                            },
                            {
                                "text": "kana ikozvino yotunga, munozvionera nekuziva kuti zhizha ikozvino rava pedo. "
                            },
                            {
                                "text": "Saizvozvo imwiwo, kana moona zvinhu izvozvi zvichiitika, zivai kuti ushe hwaMwari hwava pedo. "
                            },
                            {
                                "text": "Zvirokwazvo ndinoti kwamuri: Zera iri haringatongopfuuri, kusvikira zvese zvaitika. "
                            },
                            {
                                "text": "Denga nenyika zvichapfuura, asi mashoko angu haangatongopfuuri. "
                            },
                            {
                                "text": "Zvino zvichenjererei, kuti moyo yenyu irege kuremedzwa nekudyisa nekuraradza nekufunganya zveupenyu huno, zuva iro rikusvikirei musingafungiri. "
                            },
                            {
                                "text": "Nokuti seriva richasvika pamusoro pevese vagere pachiso chenyika yese. "
                            },
                            {
                                "text": "Naizvozvo rindai panguva yese munyengetere kuti muverengwe makafanira kupukunyuka zvinhu izvi zvese zvichaitika, nekumira pamberi peMwanakomana wemunhu. "
                            },
                            {
                                "text": "Zvino waidzidzisa masikati mutembere; asi waibuda achipedzera usiku mugomo rinonzi reMiorivhi. "
                            },
                            {
                                "text": "Vanhu vese ndokuuya kwaari mangwanani-ngwanani mutembere kuti vamunzwe.  "
                            }
                        ]
                    },
                    {
                        "verses": [
                            {
                                "text": "Zvino mabiko ezvingwa zvisina mbiriso akaswedera, anonzi pasika. "
                            },
                            {
                                "text": "Vapristi vakuru nevanyori ndokutsvaka kuti vangamuuraya sei; nokuti vaitya vanhu.  "
                            },
                            {
                                "text": "  Zvino wakapinda Satani kuna Judhasi anotumidzwa Isikariyoti, waiverengwa pavanegumi nevaviri. "
                            },
                            {
                                "text": "Akaenda, akanotaura nevapristi vakuru nevatungamiriri, kuti angamutengesa sei kwavari. "
                            },
                            {
                                "text": "Zvino vakafara, vakatenderana kumupa mari. "
                            },
                            {
                                "text": "Zvino wakatenda, akatsvaka mukana wakafanira wekumutengesa kwavari pasina chaunga.  "
                            },
                            {
                                "text": "  Zvino zuva rezvingwa zvisina mbiriso rakasvika, paifanira kubaiwa pasika. "
                            },
                            {
                                "text": "Zvino wakatuma Petro naJohwani, achiti: Endai munotigadzirira pasika, kuti tidye. "
                            },
                            {
                                "text": "Zvino vakati kwaari: Ndekupi kwamunoda kuti tigadzirire? "
                            },
                            {
                                "text": "Zvino wakati kwavari: Tarirai, kana mapinda muguta, munhu achasangana nemwi akatakura chirongo chemvura; mumutevere mumba maanopinda. "
                            },
                            {
                                "text": "Uye muti kumwene weimba: Mudzidzisi anoti kwauri: Imba yevaeni iripi, mandingadyira pasika nevadzidzi vangu? "
                            },
                            {
                                "text": "Uye iye achakuratidzai imba huru yekumusoro yakarongedzwa; gadzirirai ipapo. "
                            },
                            {
                                "text": "Zvino vakaenda vakanowana sezvaakange avaudza; ndokugadzirira pasika. "
                            },
                            {
                                "text": "Zvino awa rakati rasvika, akagara pakudya, nevaapositori gumi nevaviri vanaye. "
                            },
                            {
                                "text": "Ndokuti kwavari: Nechishuwo ndakashuva kudya pasika iyi nemwi ndisati ndatambudzika; "
                            },
                            {
                                "text": "nokuti ndinoti kwamuri: Handichazodyizve pairi, kusvikira yazadziswa muushe hwaMwari. "
                            },
                            {
                                "text": "Zvino wakatora mukombe, avonga akati: Torai ichi, mugogovana. "
                            },
                            {
                                "text": "Nokuti ndinoti kwamuri: Handichatongonwi zvechibereko chemuzambiringa, kusvikira ushe hwaMwari hwasvika. "
                            },
                            {
                                "text": "Zvino wakatora chingwa, akavonga, akamedura, ndokuvapa, achiti: Uyu muviri wangu, unopiwa pachinzvimbo chenyu; izvi itai kundirangarira. "
                            },
                            {
                                "text": "Saizvozvowo mukombe shure kwekurayira, achiti: Mukombe uyu isungano itsva muropa rangu, rinoteurirwa imwi. "
                            },
                            {
                                "text": "Asi tarirai, ruoko rweanonditengesa rwuneni patafura. "
                            },
                            {
                                "text": "Zvino zvirokwazvo Mwanakomana wemunhu anoenda sezvazvakatemwa; asi ane nhamo munhu uyo waanotengeswa naye! "
                            },
                            {
                                "text": "Zvino ivo vakatanga kubvunzana kuti ko ndiani pavari achaita chinhu ichi.  "
                            },
                            {
                                "text": "  Zvino gakava rakavapowo pakati pavo kuti ndiani kwavari anoverengwa semukurusa. "
                            },
                            {
                                "text": "Zvino wakati kwavari: Madzimambo evechirudzi anotonga zvakaoma pamusoro pavo, nevatongi vavo vanonzi vabatsiri. "
                            },
                            {
                                "text": "Asi imwi zvisadaro; asi mukurusa kwamuri ngaave semudiki, nemutungamiriri seanoshandira. "
                            },
                            {
                                "text": "Nokuti ndiani mukuru, uyo agere pakudya kana anoshandira? Haasi iye agere pakudya here? Asi ini ndiri pakati penyu seanoshandira. "
                            },
                            {
                                "text": "Nemwi ndimwi makagara neni pamiedzo yangu; "
                            },
                            {
                                "text": "zvino ini ndinogadza kwamuri ushe, saBaba vangu vakagadza kwandiri; "
                            },
                            {
                                "text": "kuti mudye nekunwa patafura yangu muushe hwangu, nekugara pazvigaro zveushe, muchitonga marudzi gumi nemaviri aIsraeri.  "
                            },
                            {
                                "text": "  Ishe ndokuti: Simoni, Simoni, tarira, Satani wakukumbirai kuti akuzungurei segorosi; "
                            },
                            {
                                "text": "asi ini ndakunyengeterera, kuti rutendo rwako rwurege kupera; newe kana watendeuka, usimbise hama dzako. "
                            },
                            {
                                "text": "Asi wakati kwaari: Ishe, ndakagadzirira kuenda nemwi zvese mutirongo nemurufu. "
                            },
                            {
                                "text": "Asi iye wakati: Ndinokuudza, Petro, jongwe haringatongoriri nhasi, usati waramba katatu kuti unondiziva. "
                            },
                            {
                                "text": "Zvino wakati kwavari: Pandakakutumai musina chikwama nehombodo neshangu, makashaiwa chinhu here? Vakati: Hapana. "
                            },
                            {
                                "text": "Zvino akati kwavari: Asi ikozvino, ane chikwama ngaatore, saizvozvowo nehombodo; neasina, ngaatengese nguvo yake, atenge munondo. "
                            },
                            {
                                "text": "Nokuti ndinoti kwamuri: Izvi zvakanyorwa zvichakafanira kuzadziswa mandiri, zvinoti: Wakaverengwa pamwe nevadariki; nokuti zvinhu izviwo zviri maererano neni zvine mugumo. "
                            },
                            {
                                "text": "Zvino vakati: Ishe, tarirai, heyi minondo miviri. Akati kwavari: Zvaringana.  "
                            },
                            {
                                "text": "  Zvino wakabuda akaenda sezvaaisiita kugomo reMiorivhi; nevadzidziwo vake vakamutevera. "
                            },
                            {
                                "text": "Zvino wakati asvika panzvimbo, akati kwavari: Nyengeterai kuti murege kupinda pamuedzo. "
                            },
                            {
                                "text": "Zvino iye wakasuduruka kwavari, chingava chinhambwe chingaposherwa ibwe; ndokufugama akanyengetera, "
                            },
                            {
                                "text": "achiti: Baba, kana muchida, bvisai mukombe uyu kwandiri; asi chisava chido changu, asi chenyu ngachiitwe. "
                            },
                            {
                                "text": "Zvino kwakaonekwa mutumwa kwaari wakabva kudenga achimusimbisa. "
                            },
                            {
                                "text": "Zvino, ari pakurwadziwa kukuru, wakanyanya kunyengetera. Zvino ziya rake rikaita semazidomwe eropa achiwira pasi. "
                            },
                            {
                                "text": "Zvino wakati asimuka pamunyengetero, akauya kuvadzidzi vake, akavawana varara neshungu. "
                            },
                            {
                                "text": "Ndokuti kwavari: Mararirei? Mukai munyengetere, kuti murege kupinda pamuedzo.  "
                            },
                            {
                                "text": "  Zvino wakati achataura, tarira, chaunga, naiye wainzi Judhasi, umwe wevanegumi nevaviri, akavatungamirira, ndokuswedera kuna Jesu, kuti amutsvode. "
                            },
                            {
                                "text": "Asi Jesu wakati kwaari: Judhasi, unotengesa Mwanakomana wemunhu netsvodo here? "
                            },
                            {
                                "text": "Zvino avo vaiva vakamukomba pavakaona zvaizoitika vakati kwaari: Ishe, tichatema nemunondo here? "
                            },
                            {
                                "text": "Zvino umwe wavo wakatema muranda wemupristi mukuru, akagura nzeve yake yerudyi. "
                            },
                            {
                                "text": "Asi Jesu wakapindura akati: Regai zvisvike ipapa. Ndokubata nzeve yake, akamuporesa. "
                            },
                            {
                                "text": "Zvino Jesu wakati kuvapristi vakuru nevatungamiriri vetembere nevakuru vakange vauya kwaari: Mabuda semakanangana negororo neminondo netsvimbo here? "
                            },
                            {
                                "text": "Ndaiva nemwi mutembere zuva nezuva mukasatandavadzira ruoko kwandiri; asi zvino iawa renyu, nesimba rerima.  "
                            },
                            {
                                "text": "  Zvino vakamutora, vakamutungamidza, vakapinda naye mumba memupristi mukuru. Petro ndokutevera ari kure. "
                            },
                            {
                                "text": "Zvino vakati vavesa moto pakati pechivanze, ndokugara pasi pamwe, Petro akagara pakati pavo. "
                            },
                            {
                                "text": "Zvino umwe murandakadzi wakamuona agere pamoto, ndokumutarisisa, akati: Uyuwo wakange anaye. "
                            },
                            {
                                "text": "Asi iye wakamurambira, achiti: Mukadzi, handimuzivi. "
                            },
                            {
                                "text": "Uye shure kwechinguvana, umwe wakamuona akati: Iwewo uri umwe wavo. Petro ndokuti: Iwe munhu, handisi. "
                            },
                            {
                                "text": "Zvino nguva inenge awa rimwe yakati yapfuura, umwezve wakasimbisa ane chokwadi, achiti: Zvirokwazvo uyuwo wakange anaye; nokuti muGarireawo. "
                            },
                            {
                                "text": "Zvino Petro wakati: Iwe munhu, handizivi zvaunoreva. Pakarepo achataura jongwe rakarira. "
                            },
                            {
                                "text": "Ishe ndokutendeuka akatarira Petro. Petro ndokurangarira shoko raIshe, kuti akamuudza sei, achiti: Jongwe risati rarira, uchandiramba katatu. "
                            },
                            {
                                "text": "Zvino Petro wakabuda panze akachema zvinorwadza. "
                            },
                            {
                                "text": "Zvino varume vakange vakabata Jesu, vakamuseka, vakamurova. "
                            },
                            {
                                "text": "Uye vakati vamuvhara kumeso, vakamurova chiso, ndokumubvunza vachiti: Porofita! Ndiani wakurova? "
                            },
                            {
                                "text": "Nezvimwe zvinhu zvizhinji vakareva kwaari, vachituka.  "
                            },
                            {
                                "text": "  Zvino kwakati kuchingoedza, dare revatariri vevanhu nevapristi vakuru nevanyori vakaungana, vakamuisa kudare ravo remakurukota vachiti: "
                            },
                            {
                                "text": "Kana iwe uri Kristu, tiudze. Zvino akati kwavari: Kana ndikakuudzai, hamutongotendi; "
                            },
                            {
                                "text": "uyewo kana ndikabvunza, hamumbondipinduri, kana kundisunungura. "
                            },
                            {
                                "text": "Kubva ikozvino Mwanakomana wemunhu achagara kuruoko rwerudyi rwesimba rwaMwari. "
                            },
                            {
                                "text": "Vese ndokuti: Naizvozvo iwe uri Mwanakomana waMwari kanhi? Iye ndokuti kwavari: Imwi mareva kuti ndini. "
                            },
                            {
                                "text": "Zvino vakati: Tichadirei uchapupu? Nokuti tomene tanzwa pamuromo wake.  "
                            }
                        ]
                    },
                    {
                        "verses": [
                            {
                                "text": "Zvino chaunga chavo chese chakasimuka, chikamutungamidza kuna Pirato. "
                            },
                            {
                                "text": "Zvino vakatanga kumupomera, vachiti: Tawana uyu achitsausa rudzi, nekudzivisa kupa mitero kuna Kesari, achiti iye pachake ndiKristu Mambo. "
                            },
                            {
                                "text": "Zvino Pirato wakamubvunza achiti: Iwe uri Mambo weVaJudha here? Ndokumupindura, akati: Unoreva iwe. "
                            },
                            {
                                "text": "Pirato ndokuti kuvapristi vakuru nezvaunga: Handiwani mhosva kumunhu uyu. "
                            },
                            {
                                "text": "Asi vakasimbisa, vachiti: Unonyonganisa vanhu, achidzidzisa muJudhiya rese, kutanga paGarirea kusvikira pano. "
                            },
                            {
                                "text": "Pirato wakati anzwa zveGarirea, akabvunza kana munhu uyu ari muGarirea. "
                            },
                            {
                                "text": "Zvino paakangoziva kuti ndeweushe hwaHerodhe, wakamutumira kuna Herodhe, iye waivawo muJerusarema pamazuva iwayo. "
                            },
                            {
                                "text": "Zvino Herodhe paakaona Jesu wakafara zvikurusa; nokuti waishuva kumuona kwenguva refu, nokuti wakange anzwa zvinhu zvizhinji pamusoro pake; uye wakatarisira kuona chimwe chiratidzo chichiitwa naye. "
                            },
                            {
                                "text": "Ndokumubvunza nemashoko mazhinji; asi iye haana kumupindura chinhu. "
                            },
                            {
                                "text": "Zvino vapristi vakuru nevanyori vakamira vakamupomera zvine simba. "
                            },
                            {
                                "text": "NaHerodhe nemauto ake wakamuzvidza, nekuseka akamupfekedza nguvo refu inobwinya, akamudzosera kuna Pirato. "
                            },
                            {
                                "text": "Nemusi iwoyo Pirato naHerodhe vakava shamwari neshamwari; nokuti paimbova neruvengo pakati pavo. "
                            },
                            {
                                "text": "Zvino Pirato wakati adanira pamwe vapristi vakuru nevatungamiriri nevanhu, "
                            },
                            {
                                "text": "akati kwavari: Mauisa munhu uyu kwandiri seanotsausa vanhu; zvino tarirai ini ndaongorora pamberi penyu, handina kuwana mhosva kumunhu uyu yezvinhu zvamunomupomera; "
                            },
                            {
                                "text": "kwete, kunyange Herodhe; nokuti ndinokutumai kwaari; zvino tarirai, hapana chakafanira rufu chakaitwa naye. "
                            },
                            {
                                "text": "Naizvozvo ndichamurova ndigomusunungura. "
                            },
                            {
                                "text": "Nokuti zvaiva zvakafanira kuti avasunungurire umwe pamutambo. "
                            },
                            {
                                "text": "Asi vese vakadanidzira pamwe vachiti: Kure neuyu, asi mutisunungurire Bharabhasi. "
                            },
                            {
                                "text": "Iye wakange akandirwa mutirongo nemhaka yerimwe bongozozo rakange raitika muguta uye neumhondi. "
                            },
                            {
                                "text": "Naizvozvo Pirato achida kusunungura Jesu, wakataurazve kwavari. "
                            },
                            {
                                "text": "Asi vakadanidzira, vachiti: Roverera pamuchinjikwa, muroverere pamuchinjikwa! "
                            },
                            {
                                "text": "Akati kwavari rwechitatu: Nemhaka yei, iye waita chakaipa chipi? Handina kuwana mhosva yerufu maari; naizvozvo ndichamurova ndigomusunungura. "
                            },
                            {
                                "text": "Asi vakasimbisa nemanzwi makuru, vachikumbira kuti arovererwe pamuchinjikwa. Manzwi avo neevapristi vakuru akabudirira. "
                            },
                            {
                                "text": "Zvino Pirato wakatema kuti chikumbiro chavo chiitike. "
                            },
                            {
                                "text": "Akavasunungurira uyo wavakakumbira, wakange akandwa mutirongo nekuda kwebongozozo neumhondi; asi akakumikidza Jesu kuchido chavo.  "
                            },
                            {
                                "text": "  Zvino vakati vachimutungamidza, vakabata umwe Simoni muKurini achibva kuruwa, vakamutakudza muchinjikwa, kuti atakure shure kwaJesu. "
                            },
                            {
                                "text": "Zvino kwakatevera kwaari chaunga chikuru chevanhu, nevakadzi vairirawo nekumuchema. "
                            },
                            {
                                "text": "Asi Jesu wakatendeukira kwavari akati: Vakunda veJerusarema, musachemera ini, asi muzvichemere imwi nevana venyu; "
                            },
                            {
                                "text": "nokuti tarirai, mazuva anouya avachati nawo: Dzakaropafadzwa mhanje, nezvizvaro zvisina kubereka, nemazamu asina kunwisa. "
                            },
                            {
                                "text": "Ipapo vachatanga kuti kumakomo: Wirai pamusoro pedu; nekuzvikomo: Tifukidzei. "
                            },
                            {
                                "text": "Nokuti kana vachiita zvinhu izvi kumuti munyoro, chii chichaitika kune wakawoma? "
                            },
                            {
                                "text": "Zvino kwakatungamidzwawo vamwe vaiti vezvakaipa vaviri, kuti vaurawe pamwe naye. "
                            },
                            {
                                "text": "Zvino vakati vasvika panzvimbo inonzi Dehenya, ipapo vakamuroverera pamuchinjikwa, nevaiti vezvakaipa, umwe kuruoko rwerudyi, neumwe kuruboshwe. "
                            },
                            {
                                "text": "Jesu ndokuti: Baba, vakanganwirei; nokuti havazivi chavanoita. Zvino vakagovana nguvo dzake, vakakanda mujenya. "
                            },
                            {
                                "text": "Vanhu ndokumira vakatarira. Nevatongiwo pamwe navo vakamuseka, vachiti: Wakaponesa vamwe, ngaazviponese, kana iye ari Kristu, musanangurwa waMwari. "
                            },
                            {
                                "text": "Nemautowo akamuseka, achimuvigira vhiniga, "
                            },
                            {
                                "text": "uye vachiti: Kana iwe uri Mambo weVaJudha, zviponese. "
                            },
                            {
                                "text": "Zvino kwakange kune rugwarowo rwakanyorwa pamusoro pake nemavara echiGiriki nechiRoma nechiHebheru, rwaiti: UYU NDIMAMBO WEVAJUDHA. "
                            },
                            {
                                "text": "Uye umwe wevaiti vezvakaipa vakange vakaremberedzwa wakamutuka achiti: Kana iwe uri Kristu, zviponese iwe nesu. "
                            },
                            {
                                "text": "Asi umwe wakapindura achimutsiura, achiti: Iwe hautyi Mwari kanhi, zvauri pakutongwa kumwe? "
                            },
                            {
                                "text": "Isu zvirokwazvo zvakarurama, nokuti tinogamuchira zvakafanira zvatakaita; asi uyu haana kuita chinhu chisakafanira. "
                            },
                            {
                                "text": "Zvino akati kuna Jesu: Ishe mundirangarire kana masvika muushe hwenyu. "
                            },
                            {
                                "text": "Jesu ndokuti kwaari: Zvirokwazvo ndinoti kwauri: Nhasi uchava neni muParadhiso. "
                            },
                            {
                                "text": "Zvino rakange rava awa rinenge rechitanhatu; kukavapo rima pamusoro penyika yese, kusvikira paawa repfumbamwe. "
                            },
                            {
                                "text": "Nezuva rakadzikatirwa, uye vheiri retembere rakabvarurwa nepakati. "
                            },
                            {
                                "text": "Zvino Jesu wakati adanidzira nenzwi guru achiti: Baba, mumaoko enyu ndinokumikidza mweya wangu; akati areva izvozvi, akapa mweya. "
                            },
                            {
                                "text": "Zvino mukuru wezana wakati aona zvakaitika, akarumbidza Mwari, achiti: Zvirokwazvo munhu uyu wakange akarurama. "
                            },
                            {
                                "text": "Nezvaunga zvese zvakange zvakaungana kuzoona izvozvi, zvakati zvichiona zvakaitika, zvikadzokera zvichizvirova zvifuva. "
                            },
                            {
                                "text": "Nevazikanwi vake vese, nevakadzi vaimutevera vachibva Garirea, vakamira kure, vachiona zvinhu izvi.  "
                            },
                            {
                                "text": "  Zvino tarira, murume wainzi Josefa, nhengo yedare, murume wakanaka uye wakarurama; "
                            },
                            {
                                "text": "iye wakange asina kutenderana nezano nechiito chavo; waiva weArimatia, guta reVaJudha, naiyewo wakange achimirira ushe hwaMwari. "
                            },
                            {
                                "text": "Iye wakaenda kuna Pirato akakukumbira mutumbi waJesu. "
                            },
                            {
                                "text": "Zvino wakauburusa, akauputira nemucheka werineni, ndokuuradzika muguva rakange rakacherwa pabwe, makange musina kumboradzikwa munhu. "
                            },
                            {
                                "text": "Zvino waiva musi wegadziriro, uye sabata roswedera. "
                            },
                            {
                                "text": "Nevakadziwo, vakange vauya naye vachibva Garirea, vakatevera mumashure, vakaona guva, nokuti mutumbi wake waradzikwa sei. "
                            },
                            {
                                "text": "Uye vakadzokera, vakagadzirira zvinonhuhwira nezvizoro. Zvino vakazorora nesabata zvichienderana nemurairo.   "
                            }
                        ]
                    },
                    {
                        "verses": [
                            {
                                "text": "Zvino nemusi wekutanga wevhiki, mambakwedza, vakauya kuguva, vakatakura zvinonhuhwira zvavakange vagadzirira, nevamwe vanavo. "
                            },
                            {
                                "text": "Zvino vakawana ibwe rakakunguruswa kubva paguva. "
                            },
                            {
                                "text": "Vakabva vapinda vakasawana mutumbi waIshe Jesu. "
                            },
                            {
                                "text": "Zvino vakati vakakanganiswa kwazvo nazvo, zvino tarira, varume vaviri vakamira navo vakapfeka nguvo dzinopenya; "
                            },
                            {
                                "text": "zvino vachiri kutya, ndokukotamisa zviso pasi, varume vakati kwavari: Munotsvakirei mupenyu pavakafa? "
                            },
                            {
                                "text": "Haasi pano, asi wamuka; rangarirai kuti wakataura sei kwamuri achiri muGarirea, "
                            },
                            {
                                "text": "achiti: Mwanakomana wemunhu anofanira kukumikidzwa mumaoko evanhu vezvivi, nekurovererwa pamuchinjikwa, uye pazuva retatu amukezve. "
                            },
                            {
                                "text": "Zvino vakarangarira mashoko ake. "
                            },
                            {
                                "text": "Zvino vakadzoka vachibva kuguva, vakaudza zvinhu izvi zvese kuvanegumi neumwe nekune vamwe vese. "
                            },
                            {
                                "text": "Vaiva Maria Magidharini naJohwana naMaria mai vaJakobho, nevamwe vavaiva navo, vakaudza vaapositori zvinhu izvi. "
                            },
                            {
                                "text": "Zvino mashoko avo akaonekera sekutaura kusina maturo pamberi pavo, uye havana kuvatenda. "
                            },
                            {
                                "text": "Asi Petro wakasimuka akamhanyira kuguva; akakotama ndokutarira, akaona micheka yerineni yakaradzikwa yega; ndokuenda, ashamisika mukati make nezvakange zvaitika.  "
                            },
                            {
                                "text": "  Zvino tarira, pazuva iroro vaviri vavo vaifamba vachienda kumusha wainzi Emausi, wakange uri masitadhia* makumi matanhatu kubva kuJerusarema. "
                            },
                            {
                                "text": "Zvino ivo vaitaurirana pamusoro pezvinhu izvi zvese zvakange zvaitika. "
                            },
                            {
                                "text": "Zvino zvakaitika kuti vachitaurirana nekubvunzana, Jesu amene wakaswedera akafamba navo, "
                            },
                            {
                                "text": "asi meso avo akange abatwa kuti vasamuziva. "
                            },
                            {
                                "text": "Zvino wakati kwavari: Mashoko ei awa amunokurukurirana muchifamba, uye makasuruvara? "
                            },
                            {
                                "text": "Umwe, wainzi Kiriyopasi, ndokupindura akati kwaari: Ndiwe wega mutorwa muJerusarema, uye hauziva zvakaitikamo mumazuva ano here? "
                            },
                            {
                                "text": "Zvino akati kwavari: Zvinhui? Ivo vakati kwaari: Zviri maererano naJesu weNazareta, waiva murume muporofita ane simba pachiito nepashoko pamberi paMwari nevanhu vese; "
                            },
                            {
                                "text": "uye kuti vapristi vakuru nevatongi vedu vakamukumikidza sei kuti atongerwe rufu, uye vakamuroverera pamuchinjikwa. "
                            },
                            {
                                "text": "Asi isu taivimba kuti ndiye waizodzikunura Israeri. Asiwo kunze kweizvi zvese, nhasi izuva retatu kubva zvaitika zvinhu izvi. "
                            },
                            {
                                "text": "Asi vamwewo vakadzi vekwedu vatishamisa, vanga vafumira kuguva; "
                            },
                            {
                                "text": "zvino vati vasingawani mutumbi wake, vauya vachiti vaona chiratidzo chevatumwawo, vati mupenyu. "
                            },
                            {
                                "text": "Uye vamwe vevaiva nesu vaenda kuguva, vakawanawo zvakadaro vakadziwo sezvavakange vareva; asi iye havana kumuona. "
                            },
                            {
                                "text": "Zvino iye akati kwavari: Haiwa imwi vekusanzwisisa, uye mune moyo ine chinono kutenda zvese vaporofita zvavakataura! "
                            },
                            {
                                "text": "Ko Kristu wakange asingafaniri kutambudzika nezvinhu izvi, ndokupinda pakubwinya kwake here? "
                            },
                            {
                                "text": "Ndokutanga kuna Mozisi nekuvaporofita vese, akadudzira kwavari mumagwaro ese zvinhu zviri maererano naye. "
                            },
                            {
                                "text": "Zvino vakaswedera kumusha kwavakange vachienda; iye ndokuita sewopfuurira. "
                            },
                            {
                                "text": "Asi vakamumanikidza, vachiti: Garai nesu, nokuti koda kuvira, uye zuva ranyura. Ndokupinda kunogara navo. "
                            },
                            {
                                "text": "Zvino zvakaitika agere navo pakudya, wakatora chingwa akaropafadza, akamedura ndokupa kwavari. "
                            },
                            {
                                "text": "Zvino meso avo ndokuzarurwa, ndokumuziva; iye ndokunyangarika kwavari. "
                            },
                            {
                                "text": "Zvino vakataurirana vachiti: Moyo wedu wanga usingapisi mukati medu here paanga achitaura nesu munzira, nepaanga achitizarurira magwaro? "
                            },
                            {
                                "text": "Zvino vakasimuka neawa iroro, vakadzokera kuJerusarema, vakawana vanegumi neumwe vakaungana nevaiva navo, "
                            },
                            {
                                "text": "vachiti: Ishe wamuka zvirokwazvo, waonekwa naSimoni. "
                            },
                            {
                                "text": "Ivo vakarondedzera zvinhu zvakaitika munzira, uye kuti wakazikanwa navo sei pakumedura chingwa. "
                            },
                            {
                                "text": "Zvino vakati vachataura zvinhu izvozvi, Jesu amene wakamira pakati pavo, akati kwavari: Rugare kwamuri. "
                            },
                            {
                                "text": "Asi vakavhunduswa, vakatya, vakafunga kuti vaona mweya. "
                            },
                            {
                                "text": "Zvino akati kwavari: Munonetsekerei, uye mifungo inomukirei mumoyo yenyu? "
                            },
                            {
                                "text": "Tarirai maoko angu netsoka dzangu, kuti ndini ndomene. Ndibatei, muone, nokuti mweya hauna nyama nemafupa, sezvamunoona ndinazvo. "
                            },
                            {
                                "text": "Zvino wakati areva izvi akavaratidza maoko netsoka. "
                            },
                            {
                                "text": "Zvino vakati vachigere kutenda nekuda kwekufara vachishamisika, akati kwavari: Mune chinodyika pano here? "
                            },
                            {
                                "text": "Zvino vakamupa nhindi yehove yakagochwa neyezinga reuchi. "
                            },
                            {
                                "text": "Iye ndokutora akadya pamberi pavo. "
                            },
                            {
                                "text": "Zvino wakati kwavari: Awa mashoko andakataura kwamuri ndichiri nemwi, kuti zvinhu zvese zvinofanira kuzadziswa, zvakanyorwa pamurairo waMozisi, nepavaporofita nepaMapisarema maererano neni. "
                            },
                            {
                                "text": "Ipapo akazarura kunzwisisa kwavo, kuti vanzwisise magwaro. "
                            },
                            {
                                "text": "Ndokuti kwavari: Zvakanyorwa saizvozvi, saizvozvowo zvakafanira Kristu kutambudzika, nekumuka kubva kuvakafa zuva retatu, "
                            },
                            {
                                "text": "uye kuti kutendeuka nekanganwiro yezvivi zviparidzirwe marudzi ese muzita rake, kutanga paJerusarema. "
                            },
                            {
                                "text": "Uye imwi muri zvapupu zvezvinhu izvi. "
                            },
                            {
                                "text": "Zvino tarirai, ini ndinotuma chivimbiso chaBaba vangu pamusoro penyu; asi imwi garai muguta reJerusarema, kusvikira mafukidzwa nesimba rinobva kumusoro.  "
                            },
                            {
                                "text": "  Zvino akavatungamirira kunze kusvikira Bhetaniya, ndokusimudza maoko ake akavaropafadza. "
                            },
                            {
                                "text": "Zvino zvakaitika achavaropafadza, akaparadzana navo, akakwidzwa kudenga. "
                            },
                            {
                                "text": "Zvino vakamunamata, vakadzokera kuJerusarema vane mufaro mukuru; "
                            },
                            {
                                "text": "uye vakagara nguva dzese mutembere, vachirumbidza nekutenda Mwari. Ameni.    "
                            }
                        ]
                    }
                ]
            },
            {
                "names": [
                    "John"
                ],
                "usfm_id": "JHN",
                "abbreviation": "John",
                "chapters": [
                    {
                        "verses": [
                            {
                                "text": "  Pakutanga wakange aripo Shoko, uye Shoko wakange ana Mwari, uye Shoko wakange ari Mwari. "
                            },
                            {
                                "text": "Iye uyu wakange ana Mwari pakutanga. "
                            },
                            {
                                "text": "Zvinhu zvese zvakaitwa naye, uye kunze kwake hakuna kuitwa chinhu chimwe chakaitwa. "
                            },
                            {
                                "text": "Maari maiva neupenyu, uye upenyu hwaiva chiedza chevanhu, "
                            },
                            {
                                "text": "uye chiedza chinovhenekera murima, asi rima harina kuchigamuchira. "
                            },
                            {
                                "text": "Kwakauya munhu wakatumwa kubva kuna Mwari, zita rake riri Johwani. "
                            },
                            {
                                "text": "Iye wakauyira uchapupu, kuti apupure zvechiedza, kuti vese vatende naye. "
                            },
                            {
                                "text": "Iye wakange asiri icho chiedza, asi wakatumwa kuti apupure pamusoro pechiedza. "
                            },
                            {
                                "text": "Chaiva chiedza chechokwadi, chinovhenekera munhu umwe neumwe anouya panyika. "
                            },
                            {
                                "text": "Wakange ari munyika, nenyika yakaitwa naye, asi nyika haina kumuziva. "
                            },
                            {
                                "text": "Wakauya kune zvake, asi vake havana kumugamuchira. "
                            },
                            {
                                "text": "Asi vese vakamugamuchira, wakavapa kodzero kuti vave vana vaMwari, ivo vanotenda kuzita rake; "
                            },
                            {
                                "text": "vakaberekwa kwete neropa, kana nechido chenyama, kana nechido chemurume, asi naMwari. "
                            },
                            {
                                "text": "Shoko ndokuzova nyama, akagara pakati pedu, uye takaona kubwinya kwake, kubwinya sekwewakaberekwa umwe ega waBaba, azere nenyasha nechokwadi. "
                            },
                            {
                                "text": "Johwani wakapupura pamusoro pake, akadanidzira achiti: Uyu ndiye wandaireva ndichiti: Uyu anouya shure kwangu wakanditangira; nokuti wakange aripo mberi kwangu. "
                            },
                            {
                                "text": "Nepakuzara kwake isu tese takagamuchira, uye nyasha nenyasha. "
                            },
                            {
                                "text": "Nokuti murairo wakapiwa naMozisi, nyasha nechokwadi zvakauya naJesu Kristu. "
                            },
                            {
                                "text": "Hakuna wakatongoona Mwari; Mwanakomana wakaberekwa umwe ega, ari pachifuva chaBaba, ndiye wakamuzivisa.  "
                            },
                            {
                                "text": "  Uye uhu ndihwo uchapupu hwaJohwani, apo VaJudha vakatuma vapristi neVaRevhi kubva kuJerusarema kuti vanomubvunza kuti: Iwe ndiwe ani? "
                            },
                            {
                                "text": "Akabvuma, uye haana kuramba; ndokubvuma achiti: Ini handisi Kristu. "
                            },
                            {
                                "text": "Zvino vakamubvunza vachiti: Saka kudini? Iwe uri Erija here? Akati: Handisi. Iwe uri uya muporofita here? Akapindura akati: Kwete. "
                            },
                            {
                                "text": "Naizvozvo vakati kwaari: Ndiwe ani? Kuti tipe mhinduro vatituma; unoti kudini pamusoro pako? "
                            },
                            {
                                "text": "Akati: Ini ndini inzwi reanodanidzira murenje: Ruramisai nzira yaIshe; sezvakareva Isaya muporofita. "
                            },
                            {
                                "text": "Ava vakange vatumwa vaibva kuVaFarisi. "
                            },
                            {
                                "text": "Zvino vakamubvunza, vakati kwaari: Unogobhabhatidzirei, kana iwe usiri Kristu, kana Eria, kana muporofita uya? "
                            },
                            {
                                "text": "Johwani akavapindura, achiti: Ini ndinobhabhatidza nemvura; asi pakati penyu pamire wamusingazivi imwi; "
                            },
                            {
                                "text": "ndiye anouya shure kwangu, ari mberi kwangu, wandisina kufanira ini kuti ndisunungure rukanda rweshangu yake. "
                            },
                            {
                                "text": "Izvozvi zvakaitika paBhetabhara, mhiri kwaJoridhani, kwaibhabhatidza Johwani. "
                            },
                            {
                                "text": "Ava mangwana Johwani wakaona Jesu achiuya kwaari, akati: Tarirai, Gwayana raMwari, rinobvisa rotakura chivi chenyika. "
                            },
                            {
                                "text": "Uyu ndiye ini wandaitaura nezvake ndichiti: Shure kwangu kunouya murume, wakanditangira, nokuti wakange ariko mberi kwangu. "
                            },
                            {
                                "text": "Neni ndakange ndisingamuzivi; asi kuti aziviswe kuna Israeri, nekuda kweizvozvo ini ndakauya ndichibhabhatidza nemvura. "
                            },
                            {
                                "text": "Johwani ndokupupura, achiti: Ndakaona Mweya achiburuka kudenga senjiva, akagara pamusoro pake. "
                            },
                            {
                                "text": "Neni ndakange ndisingamuzivi; asi wakandituma kubhabhatidza nemvura, ndiye wakati kwandiri: Uyo waunoona Mweya achiburukira pamusoro pake nekugara pamusoro pake, ndiye anobhabhatidza neMweya Mutsvene. "
                            },
                            {
                                "text": "Zvino ini ndakaona ndikapupura kuti uyu Mwanakomana waMwari.  "
                            },
                            {
                                "text": "  Ava mangwanazve Johwani wakange amire, nevaviri vevadzidzi vake; "
                            },
                            {
                                "text": "zvino wakatarisa Jesu achifamba-famba, akati: Tarirai Gwayana raMwari. "
                            },
                            {
                                "text": "Vadzidzi vaviri ndokumunzwa achitaura, ndokutevera Jesu. "
                            },
                            {
                                "text": "Zvino Jesu atendeuka wakavaona vachitevera, akati kwavari: Munotsvakei? Vakati kwaari: Rabhi* (ndokuti kana zvichishandurwa, Mudzidzisi) munogarepi? "
                            },
                            {
                                "text": "Akati kwavari: Uyai muone. Vakauya vakaona paaigara; ndokugara naye zuva iroro; rakange riri awa rinenge regumi. "
                            },
                            {
                                "text": "Andiriya munin'ina waSimoni Petro waiva umwe wevaviri vakange vazvinzwa naJohwani vakamutevera. "
                            },
                            {
                                "text": "Iye wakatanga kuwana mukoma wake chaiye Simoni, akati kwaari: Tamuwana Mesiasi; ndiko kuti kana zvichishandurwa, Kristu. "
                            },
                            {
                                "text": "Zvino akamuisa kuna Jesu. Jesu ndokuti amutarira akati: Iwe uri Simoni mwanakomana waJona; iwe uchanzi Kefasi (zvinoshandurwa kunzi Petro). "
                            },
                            {
                                "text": "Ava mangwana Jesu akada kubudira kuGarirea, ndokuwana Firipi, ndokuti kwaari: Nditevere. "
                            },
                            {
                                "text": "Zvino Firipi wakange ari weBhetisaidha, muguta raAndiriya naPetro. "
                            },
                            {
                                "text": "Firipi akawana Nataniyeri, ndokuti kwaari: Tamuwana Mozisi waakanyora nezvake pamurairo nevaporofita, Jesu weNazareta, mwanakomana waJosefa. "
                            },
                            {
                                "text": "Nataniyeri ndokuti kwaari: Chinhu chakanaka chinogona kubva muNazareta here? Firipi akati kwaari: Uya uone. "
                            },
                            {
                                "text": "Jesu wakaona Nataniyeri achiuya kwaari, ndokuti pamusoro pake: Tarira muIsraeri wechokwadi, musina kunyengera maari. "
                            },
                            {
                                "text": "Nataniyeri akati kwaari: Mandizivirepi? Jesu akapindura, akati kwaari: Firipi asati akudana, pawanga uri munyasi memuonde, ndakuona. "
                            },
                            {
                                "text": "Nataniyeri akapindura ndokuti kwaari: Rabhi, imwi muri Mwanakomana waMwari, imwi muri Mambo waIsraeri. "
                            },
                            {
                                "text": "Jesu akapindura ndokuti kwaari: Unotenda nokuti ndati kwauri: Ndakuona munyasi memuonde. Uchaona zvinhu zvikuru kune izvi. "
                            },
                            {
                                "text": "Zvino akati kwaari: Zvirokwazvo, zvirokwazvo, ndinoti kwamuri: Kubva ikozvino muchaona denga razaruka, nevatumwa vaMwari vachikwira nekuburukira pamusoro peMwanakomana wemunhu.  "
                            }
                        ]
                    },
                    {
                        "verses": [
                            {
                                "text": "Zvino nezuva retatu kwakava nemuchato muKana yeGarirea; namai vaJesu vakange varipo. "
                            },
                            {
                                "text": "NaJesuwo wakange akokwa pamwe nevadzidzi vake kumuchato. "
                            },
                            {
                                "text": "Waini yakati ichishaikwa, mai vaJesu vakati kwaari: Havana waini. "
                            },
                            {
                                "text": "Jesu akati kwavari: Mukadzi, ndinei newe? Nguva yangu haisati yasvika. "
                            },
                            {
                                "text": "Mai vake vakati kuvaranda: Chipi nechipi chaanokuudzai, itai. "
                            },
                            {
                                "text": "Zvino kwakange kwakaiswapo zvirongo zvitanhatu zvemabwe semachenuriro emaJudha, chimwe nechimwe chaipinda zviyero zviviri kana zvitatu. "
                            },
                            {
                                "text": "Jesu akati kwavari: Zadzai zvirongo nemvura. Vakazvizadza kusvikira pamuromo. "
                            },
                            {
                                "text": "Ndokubva ati kwavari: Cherai ikozvino, mutakurire kumubati wekudya. Vakazvitakura. "
                            },
                            {
                                "text": "Mubati wekudya wakati aravira mvura ikava waini, asingazivi kwainobva (asi varanda vakange vachera mvura vaiziva), mubati wekudya akadana muwani, "
                            },
                            {
                                "text": "ndokuti kwaari: Munhu umwe neumwe pakutanga anoisa waini yakanaka, kana vanyatsonwa, isina kunyatsonaka; iwe wachengeta waini yakanaka kusvikira zvino. "
                            },
                            {
                                "text": "Uku kutanga kwezviratidzo kwakaita Jesu paKana yeGarirea, akaratidza kubwinya kwake; vadzidzi vake vakatenda kwaari. "
                            },
                            {
                                "text": "Shure kweizvozvo wakaburukira kuKapenaume, iye, namai vake, nevanin'ina vake, nevadzidzi vake; vakagarako mazuva asiri mazvinji.  "
                            },
                            {
                                "text": "  Zvino pasika yeVaJudha yakange yaswedera, Jesu ndokukwira kuJerusarema. "
                            },
                            {
                                "text": "Akawanawo mutembere avo vanotengesa nzombe nemakwai nenjiva, nevatsinhanisi vemari vagere. "
                            },
                            {
                                "text": "Zvino wakati aita tyava yerwonzi, akavadzinga vese mutembere, nemakwai nenzombe; akateura mari yevatsinhanisi, ndokupidigura matafura. "
                            },
                            {
                                "text": "Akati kune vaitengesa njiva: Bvisai zvinhu izvi pano; musaita imba yaBaba vangu imba yekutengeserana. "
                            },
                            {
                                "text": "Vadzidzi vake ndokurangarira kuti kwakanyorwa kuchinzi: Kushingairira imba yenyu kwandidya kukandipedza. "
                            },
                            {
                                "text": "Naizvozvo VaJudha vakapindura, vakati kwaari: Unotiratidza chiratidzo chei, chekuti unoita zvinhu izvi? "
                            },
                            {
                                "text": "Jesu akapindura akati kwavari: Pazai tembere iyi, uye mumazuva matatu ndichaimutsa. "
                            },
                            {
                                "text": "Naizvozvo VaJudha vakati: Makore makumi mana nematanhatu tembere iyi ichivakwa, zvino iwe ungaimutsa nemazuva matatu here? "
                            },
                            {
                                "text": "Asi iye waireva zvetembere yemuviri wake. "
                            },
                            {
                                "text": "Naizvozvo wakati amuka kubva kuvakafa, vadzidzi vake vakarangarira kuti wakange areva izvi kwavari; ndokutenda rugwaro, neshoko Jesu raakange areva. "
                            },
                            {
                                "text": "Zvino wakati ava muJerusarema papasika, pamutambo, vazhinji vakatenda kuzita rake pavakaona zviratidzo zvaaiita. "
                            },
                            {
                                "text": "Asi Jesu pachake haana kuzvikumikidza kwavari, nokuti wakange achivaziva vese. "
                            },
                            {
                                "text": "Uye nokuti wakange asingatsvaki kuti ani nani apupure zvemunhu; nokuti wakange achiziva pachake zvakange zviri mumunhu.  "
                            }
                        ]
                    },
                    {
                        "verses": [
                            {
                                "text": "Kwaiva nemunhu wekuVaFarisi, Nikodhimo riri zita rake, mutungamiriri weVaJudha. "
                            },
                            {
                                "text": "Uyu wakauya kuna Jesu usiku, akati kwaari: Rabhi*, tinoziva kuti muri Mudzidzisi wakabva kuna Mwari; nokuti hakuna anogona kuita zviratidzo izvi zvamunoita imwi, kana Mwari asinaye. "
                            },
                            {
                                "text": "Jesu akapindura ndokuti kwaari: Zvirokwazvo, zvirokwazvo, ndinoti kwauri: Kunze kwekuti munhu aberekwa kutsva, haagoni kuona ushe hwaMwari. "
                            },
                            {
                                "text": "Nikodhimo akati kwaari: Munhu anogona kuberekwa sei ava mukuru? Anogona kupinda rwechipiri mudumbu ramai vake agoberekwa here? "
                            },
                            {
                                "text": "Jesu akapindura akati: Zvirokwazvo, zvirokwazvo, ndinoti kwauri: Kana munhu asina kuberekwa nemvura neMweya, haagoni kupinda muushe hwaMwari. "
                            },
                            {
                                "text": "Icho chakaberekwa nenyama inyama; nechakaberekwa neMweya, mweya. "
                            },
                            {
                                "text": "Usashamisika kuti ndati kwauri: Zvakafanira kuti muberekwe kutsva. "
                            },
                            {
                                "text": "Mhepo inovhuvhuta painoda, uye unonzwa inzwi rayo, asi hauzivi painobva nepainoenda; wakadaro wese wakaberekwa neMweya. "
                            },
                            {
                                "text": "Nikodhimo akapindura ndokuti kwaari: Zvinhu izvi zvinogona kuitika sei? "
                            },
                            {
                                "text": "Jesu akapindura, ndokuti kwaari: Iwe uri mudzidzisi waIsraeri, asi haunzwisisi zvinhu izvi here? "
                            },
                            {
                                "text": "Zvirokwazvo, zvirokwazvo, ndinoti kwauri: Tinotaura zvatinoziva, tichipupura zvatakaona; asi hamugamuchiri uchapupu hwedu. "
                            },
                            {
                                "text": "Kana ndakakuudzai zvinhu zvenyika uye mukasatenda, muchatenda sei kana ndichikuudzai zvinhu zvekudenga? "
                            },
                            {
                                "text": "Uye hakuna munhu wakakwira kudenga, kunze kwewakaburuka kudenga, Mwanakomana wemunhu ari kudenga. "
                            },
                            {
                                "text": "Uye Mozisi sezvaakasimudza nyoka murenje, saizvozvowo Mwanakomana wemunhu anofanira kusimudzwa; "
                            },
                            {
                                "text": "kuti ani nani anotenda maari arege kuparara asi ave neupenyu husingaperi. "
                            },
                            {
                                "text": "Nokuti Mwari wakada nyika zvakadai, kuti wakapa Mwanakomana wake wakaberekwa umwe ega, kuti ani nani anotenda kwaari arege kuparara, asi ave neupenyu husingaperi. "
                            },
                            {
                                "text": "Nokuti Mwari haana kutuma Mwanakomana wake munyika kuti ape nyika mhosva, asi kuti nyika iponeswe naye. "
                            },
                            {
                                "text": "Anotenda kwaari haapiwi mhosva; asi asingatendi watopiwa mhosva, nokuti haana kutenda kuzita reMwanakomana waMwari wakaberekwa umwe ega. "
                            },
                            {
                                "text": "Uku ndiko kupiwa mhosva, kuti chiedza chakasvika panyika, asi vanhu vakada rima pane chiedza; nokuti mabasa avo akange akaipa. "
                            },
                            {
                                "text": "Nokuti umwe neumwe anoita zvakaipa anovenga chiedza, uye haauyi pachiedza, kuti mabasa ake arege kutsiurwa. "
                            },
                            {
                                "text": "Asi anoita chokwadi anouya pachiedza, kuti mabasa ake aratidzwe, kuti akaitwa muna Mwari.  "
                            },
                            {
                                "text": "  Shure kwezvinhu izvi wakauya Jesu nevadzidzi vake munyika yeJudhiya; zvino akagarako navo, uye akabhabhatidza. "
                            },
                            {
                                "text": "NaJohwaniwo wakange achibhabhatidza muAinoni pedo neSarimi, nokuti paiva nemvura zhinji ipapo; uye vaiuyapo vachibhabhatidzwa. "
                            },
                            {
                                "text": "Nokuti Johwani wakange asati akandwa mutirongo. "
                            },
                            {
                                "text": "Zvino gakava rikamuka pakati pevamwe vevadzidzi vaJohwani neVaJudha pamusoro pekuchenura. "
                            },
                            {
                                "text": "Zvino vakauya kuna Johwani vakati kwaari: Rabhi, uya waiva nemwi mhiri kwaJoridhani, wamaipupura nezvake, tarirai, iye anobhabhatidza, uye vanouya kwaari vese. "
                            },
                            {
                                "text": "Johwani akapindura ndoti: Munhu haagoni kugamuchira chinhu, kunze kwekuti achipiwa kubva kudenga. "
                            },
                            {
                                "text": "Imwi momene munopupura nezvangu kuti ndakati: Handisi Kristu ini, asi kuti ndakatumwa mberi kwake. "
                            },
                            {
                                "text": "Uyo ane mwenga muwani; asi shamwari yemuwani, imire ichimunzwa, inofara nemufaro nekuda kwenzwi remuwani. Naizvozvo mufaro wangu uyu wazadziswa. "
                            },
                            {
                                "text": "Iye anofanira kukura, asi ini kuderedzwa. "
                            },
                            {
                                "text": "Anobva kumusoro ari pamusoro pezvese. Anobva panyika anobva panyika, uye anotaura achibva panyika; anobva kudenga ari pamusoro pezvese. "
                            },
                            {
                                "text": "Uye zvaakaona nezvaakanzwa, ndizvo zvaanopupura; asi hakuna munhu anogamuchira uchapupu hwake. "
                            },
                            {
                                "text": "Anogamuchira uchapupu hwake anoisa mucherechedzo kuti Mwari ndewechokwadi. "
                            },
                            {
                                "text": "Nokuti uyo Mwari waakatuma, anotaura mashoko aMwari; nokuti Mwari anopa Mweya kwete nechiyero. "
                            },
                            {
                                "text": "Baba vanoda Mwanakomana, uye vakapa zvinhu zvese muruoko rwake. "
                            },
                            {
                                "text": "Iye anotenda kuMwanakomana ane upenyu husingaperi; asi iye asingatendi kuMwanakomana, haazooni upenyu, asi kutsamwa kwaMwari kunogara pamusoro pake.  "
                            }
                        ]
                    },
                    {
                        "verses": [
                            {
                                "text": "Naizvozvo Ishe paakaziva kuti VaFarisi vakange vanzwa kuti Jesu anoita nekubhabhatidza vadzidzi vakawanda kupfuura Johwani, "
                            },
                            {
                                "text": "kunyange Jesu pachake wakange asingabhabhatidzi, asi vadzidzi vake, "
                            },
                            {
                                "text": "akabva Judhiya, akaendazve muGarirea. "
                            },
                            {
                                "text": "Asi wakange achifanira kugura neSamaria. "
                            },
                            {
                                "text": "Zvino wakasvika paguta reSamaria rinonzi Sikari, pedo nedunhu Jakobho raakange apa Josefa mwanakomana wake. "
                            },
                            {
                                "text": "Zvino chitubu chaJakobho chakange chiripo. Naizvozvo Jesu aneta nerwendo wakagara saizvozvo pachitubu. Raiva awa rinenge rechitanhatu. "
                            },
                            {
                                "text": "Kwakasvika mukadzi achibva muSamaria kuzochera mvura; Jesu akati kwaari: Ndipe ndinwe. "
                            },
                            {
                                "text": "(Nokuti vadzidzi vake vakange vaenda muguta kunotenga kudya). "
                            },
                            {
                                "text": "Naizvozvo mukadzi ari muSamaria wakati kwaari: Sei iwe uri muJudha uchikumbira kunwa kwandiri, mukadzi muSamaria? Nokuti VaJudha havadyidzani neVaSamaria. "
                            },
                            {
                                "text": "Jesu akapindura akati kwaari: Dai waiziva chipo chaMwari, uye kuti ndiani anoti kwauri: Ndipe ndinwe; ungadai waikumbira kwaari, uye ungadai akupa mvura mhenyu. "
                            },
                            {
                                "text": "Mukadzi akati kwaari: Ishe, hamuna chinhu chekucheresa, uye tsime rakadzika; zvino munoitora kupi mvura mhenyu? "
                            },
                            {
                                "text": "Imwi muri mukuru kuna baba vedu Jakobho, vakatipa tsime, vakanwa pariri ivo, nevana vavo, nezvipfuwo zvavo here? "
                            },
                            {
                                "text": "Jesu akapindura ndokuti kwaari: Ani nani anonwa pamvura iyi, achava nenyotazve; "
                            },
                            {
                                "text": "asi ani nani anonwa pamvura yandichamupa ini, haachatongozovi nenyota nekusingaperi; asi mvura yandichamupa ichava maari chitubu chemvura, inodzutukira kuupenyu husingaperi. "
                            },
                            {
                                "text": "Mukadzi akati kwaari: Ishe, ndipei mvura iyi, kuti ndirege kuva nenyota, kana kuuya pano kuzochera. "
                            },
                            {
                                "text": "Jesu akati kwaari: Enda, unodana murume wako, ugouya pano. "
                            },
                            {
                                "text": "Mukadzi akapindura ndokuti: Handina murume. Jesu akati kwaari: Wareva zvakanaka kuti: Handina murume. "
                            },
                            {
                                "text": "Nokuti wakava nevarume vashanu, uyo waunaye ikozvino haasi murume wako; apa wareva chokwadi. "
                            },
                            {
                                "text": "Mukadzi akati kwaari: Ishe, ndinoona kuti imwi muri muporofita. "
                            },
                            {
                                "text": "Madzibaba edu ainamata mugomo iri; asi imwi munoti muJerusarema ndimo munzvimbo munhu yaanofanira kunamatapo. "
                            },
                            {
                                "text": "Jesu akati kwaari: Mukadzi, nditende, kuti awa rinouya, ramuchashumira Baba musiri mugomo iri, kana paJerusarema. "
                            },
                            {
                                "text": "Imwi munonamata chamusingazivi; isu tinoshumira chatinoziva; nokuti ruponeso rwunobva kuVaJudha. "
                            },
                            {
                                "text": "Asi awa rinouya, uye ratova iro, apo vanamati vechokwadi vachanamata Baba mumweya nemuchokwadi; nokutiwo Baba vanotsvaka vakadaro kuti vavanamate. "
                            },
                            {
                                "text": "Mwari Mweya; neavo vanomunamata vanofanira kunamata mumweya nemuchokwadi. "
                            },
                            {
                                "text": "Mukadzi akati kwaari: Ndinoziva kuti Mesiasi anouya anonzi Kristu; kana iye asvika, achatiudza zvinhu zvese. "
                            },
                            {
                                "text": "Jesu akati kwaari: Ini ndinotaura kwauri, ndini. "
                            },
                            {
                                "text": "Zvino nenguva iyi vadzidzi vake vakasvika, vakashamisika kuti anotaura nemukadzi; asi hakuna umwe wakati: Munotsvakei? Kana: Munotaurirei naye? "
                            },
                            {
                                "text": "Naizvozvo mukadzi akasiya chirongo chake, ndokubva oenda muguta, akati kuvanhu: "
                            },
                            {
                                "text": "Uyai, muone munhu, wandiudza zvinhu zvese zvandakaita; ko uyu haasi iye Kristu here? "
                            },
                            {
                                "text": "Naizvozvo vakabuda muguta, vakauya kwaari. "
                            },
                            {
                                "text": "Zvichakadaro vadzidzi vakamunyengetedza vachiti: Rabhi*, idyai. "
                            },
                            {
                                "text": "Asi iye wakati kwavari: Ini ndine kudya kwekudya kwamusingazivi imwi. "
                            },
                            {
                                "text": "Naizvozvo vadzidzi vakataurirana vachiti: Kuti pane umwe wamuvigira zvekudya? "
                            },
                            {
                                "text": "Jesu akati kwavari: Zvekudya zvangu ndizvo kuti ndiite chido chewakandituma, nekupedza basa rake. "
                            },
                            {
                                "text": "Imwi hamutauri here kuti: Kuchine mwedzi mina, zvino kukohwa kunosvika? Tarirai, ndinoti kwamuri: Simudzai meso enyu, muone minda, kuti yatochenera kukohwa. "
                            },
                            {
                                "text": "Zvino anokohwa anogamuchira mubairo, uye anounganidza zvibereko muupenyu husingaperi; kuti vaviri anokusha neanokohwa vafare pamwe. "
                            },
                            {
                                "text": "Nokuti pane izvi shumo ndeyechokwadi inoti: Umwe anokusha, uye umwe anokohwa. "
                            },
                            {
                                "text": "Ini ndakakutumai kukohwa zvamusakashandira; vamwe vakashanda, zvino imwi mapinda pabasa ravo. "
                            },
                            {
                                "text": "Zvino vazhinji veVaSamaria kubva muguta iro vakatenda kwaari nekuda kweshoko remukadzi, rakapupura richiti: Wandiudza zvese zvandakaita. "
                            },
                            {
                                "text": "Zvino VaSamaria vakati vachisvika kwaari, vakamunyengetedza kuti agare navo; ndokugarapo mazuva maviri. "
                            },
                            {
                                "text": "Vazhinji vakawedzerwa vakatenda nekuda kweshoko rake. "
                            },
                            {
                                "text": "Zvino vakati kumukadzi: Hatichatendi nekuda kwekureva kwako; nokuti tazvinzwira, uye tinoziva kuti uyu ndiye zvirokwazvo Muponesi wenyika, Kristu. "
                            },
                            {
                                "text": "Zvino shure kwemazuva maviri wakabvapo, ndokuenda kuGarirea; "
                            },
                            {
                                "text": "nokuti Jesu amene wakapupura kuti muporofita haana rukudzo munyika yekwake. "
                            },
                            {
                                "text": "Zvino wakati asvika kuGarirea, VaGarirea vakamugamuchira, vaona zvinhu zvese zvaakaita paJerusarema pamabiko, nokuti naivo vakange vaenda kumabiko.  "
                            },
                            {
                                "text": "  Zvino Jesu wakasvikazve paKana yeGarirea, paakange aita mvura ive waini. Zvino pakange pane rimwe jinda, mwanakomana waro wakange achirwara paKapenaume. "
                            },
                            {
                                "text": "Iro rakati richinzwa kuti Jesu wabva Judhiya akasvika kuGarirea, rikaenda kwaari, rikamugombedzera kuti aburukire aporese mwanakomana waro; nokuti wakange odofa. "
                            },
                            {
                                "text": "Naizvozvo Jesu akati kwariri: Kunze kwekuti maona zviratidzo nezvishamiso, hamungatongotendi. "
                            },
                            {
                                "text": "Jinda rikati kwaari: Ishe, burukai mwana wangu asati afa. "
                            },
                            {
                                "text": "Jesu akati kwaari: Enda, mwanakomana wako anorarama. Munhu ndokutenda shoko Jesu raakareva kwaari, akaenda. "
                            },
                            {
                                "text": "Zvino wakati oburuka, varanda vake vakamuchingamidza, vakamuudza vachiti: Mwana wenyu anorarama. "
                            },
                            {
                                "text": "Zvino akavabvunza awa raakatanga kunaya. Zvino vakati kwaari: Zuro neawa rechinomwe fivhiri yakamuregedza. "
                            },
                            {
                                "text": "Naizvozvo baba vakaziva kuti maiva imo muawa Jesu maakati kwaari: Mwanakomana wako anorarama; zvino akatenda iye neimba yake yese. "
                            },
                            {
                                "text": "Ichizve chiratidzo chechipiri Jesu chaakaita, abva Judhiya asvika Garirea.   "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi kwakava nemutambo weVaJudha; Jesu ndokukwira kuJerusarema. "
                            },
                            {
                                "text": "Zvino paJerusarema pedo nesuwo regwai pane dziva rinonzi Bhetisaidha nechiHebheru, rine maberere mashanu. "
                            },
                            {
                                "text": "Mukati mawo makange murere chaunga chikuru chevarwere, chemapofu, chezvirema, chevakawonyana, vakamirira kubvongodzwa kwemvura. "
                            },
                            {
                                "text": "Nokuti mutumwa waiburukira pane imwe nguva mudziva iro, achibvongodza mvura; koti anotanga kupinda shure kwekubvongodzwa kwemvura, waiporeswa, pachirwere chipi zvacho chaainge akabatwa nacho. "
                            },
                            {
                                "text": "Zvino kwaivapo umwe munhu waiva nemakore makumi matatu nemasere ane chifo. "
                            },
                            {
                                "text": "Jesu wakati amuona arere, achiziva kuti ikozvino wakange ava nenguva refu, akati kwaari: Unoda kuporeswa here? "
                            },
                            {
                                "text": "Murwere akamupindura akati: Ishe, handina munhu anondikanda mudziva, kana mvura ichibvongodzwa; asi kana ini ndichiuya, umwe anoburukira mberi kwangu. "
                            },
                            {
                                "text": "Jesu akati kwaari: Simuka, simudza nhovo yako, ufambe. "
                            },
                            {
                                "text": "Zvino pakarepo munhu uyu akaporeswa, ndokusimudza nhovo yake akafamba. Zvino raiva sabata nemusi iwoyo. "
                            },
                            {
                                "text": "Naizvozvo VaJudha vakati kune wakaporeswa: Isabata; hazvisi pamutemo kuti utakure nhovo. "
                            },
                            {
                                "text": "Akavapindura akati: Uyo wandiporesa, ndiye wati kwandiri: Simudza nhovo yako ufambe. "
                            },
                            {
                                "text": "Saka vakamubvunza vachiti: Ndiani munhu uyo wati kwauri: Simudza nhovo yako ufambe? "
                            },
                            {
                                "text": "Zvino wakange aporeswa wakange asingazivi kuti ndiani; nokuti Jesu wakange asvova, zvakwaiva nechaunga panzvimbo iyo. "
                            },
                            {
                                "text": "Shure kwezvinhu izvi Jesu akamuwana mutembere, akati kwaari: Tarira waporeswa; usatadzazve, zvimwe chimwe chakanyanya kuipa chingaitika kwauri. "
                            },
                            {
                                "text": "Munhu akabva, akaudza VaJudha kuti ndiJesu wakamuporesa. "
                            },
                            {
                                "text": "Zvino nekuda kweizvozvo VaJudha vakashusha Jesu, ndokutsvaka kumuuraya, nokuti wakaita zvinhu izvi nesabata. "
                            },
                            {
                                "text": "Asi Jesu wakavapindura akati: Baba vangu vanoshanda kusvikira ikozvino, neni ndinoshanda. "
                            },
                            {
                                "text": "Naizvozvo nekuda kweizvi VaJudha vakanyanya kutsvaka kumuuraya, nokuti wakange asingadariki sabata chete, asi wakatiwo Mwari ndiBaba vake vomene, achizvienzanisa naMwari. "
                            },
                            {
                                "text": "Zvino Jesu akapindura akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita pachake, kunze kwezvaanoona Baba vachichiita; nokuti chero icho chavanoita, ndizvowo saizvozvo Mwanakomanawo zvaanoita. "
                            },
                            {
                                "text": "Nokuti Baba vanoda Mwanakomana, uye vanomuratidza zvinhu zvese zvavanoita ivo; vachamuratidzawo mabasa makuru anopfuura awa, kuti imwi mushamisike. "
                            },
                            {
                                "text": "Nokuti Baba sezvavanomutsa vakafa vachivararamisa, saizvozvo Mwanakomana anoraramisawo vaanoda. "
                            },
                            {
                                "text": "Nokuti naBaba havatongi munhu, asi vakapa Mwanakomana kutonga kwese; "
                            },
                            {
                                "text": "kuti vese vakudze Mwanakomana sezvavanokudza Baba. Asingakudzi Mwanakomana, haakudzi Baba vakamutuma. "
                            },
                            {
                                "text": "Zvirokwazvo, zvirokwazvo, ndinoti kwamuri: Anonzwa shoko rangu, nekutenda kune wakandituma, ane upenyu husingaperi; uye haasviki mukupiwa mhosva, asi wapfuura kubva murufu akaenda muupenyu. "
                            },
                            {
                                "text": "Zvirokwazvo, zvirokwazvo, ndinoti kwamuri: Awa rinouya, nazvino ravapo, apo vakafa vachanzwa inzwi reMwanakomana waMwari, uye vanonzwa vachararama. "
                            },
                            {
                                "text": "Nokuti Baba sezvavane upenyu mavari pachavo, saizvozvo vakapa kuMwanakomanawo kuti ave neupenyu maari pachake; "
                            },
                            {
                                "text": "uye vakamupa simba rekutongawo, nokuti Mwanakomana wemunhu. "
                            },
                            {
                                "text": "Musashamisika nezvizvi; nokuti awa rinouya, apo vese vari mumakuva vachanzwa inzwi rake, "
                            },
                            {
                                "text": "zvino vachabuda, avo vakaita zvakanaka, mukumuka kweupenyu; neavo vakaita zvakaipa, mukumuka kwekupiwa mhosva. "
                            },
                            {
                                "text": "Ini handigoni kuita chinhu pachangu; sekunzwa kwangu, ndinotonga; uye kutonga kwangu kwakarurama, nokuti handitsvaki chido changu, asi chido chaBaba vakandituma. "
                            },
                            {
                                "text": "Kana ini ndichipupura nezvangu, uchapupu hwangu hahusi hwechokwadi. "
                            },
                            {
                                "text": "Aripo umwe anopupura nezvangu; uye ndinoziva kuti uchapupu hwaanopupura nezvangu ndehwechokwadi. "
                            },
                            {
                                "text": "Imwi makatumira kuna Johwani, uye akapupurira chokwadi. "
                            },
                            {
                                "text": "Asi ini handigamuchiri uchapupu hunobva kumunhu, asi ndinoreva zvinhu izvi kuti imwi muponeswe. "
                            },
                            {
                                "text": "Iye wakange ari mwenje unopfuta neunovhenekera, nemwi makange muchishuva kufara kwazvo kwechinguvana muchiedza chake. "
                            },
                            {
                                "text": "Asi ini ndine uchapupu ukuru kune hwaJohwani; nokuti mabasa Baba avakandipa kuti ndimapedze, mabasa pachawo ini andinoita, anopupura nezvangu kuti Baba vakandituma. "
                            },
                            {
                                "text": "NaBaba vakandituma, ivo vakapupura nezvangu. Hamuna chero nguva kunzwa inzwi rake, kana kuona chimiro chake. "
                            },
                            {
                                "text": "Uye hamuna shoko rake rinogara mamuri, nokuti iye waakatuma, uyu imwi hamuna kumutenda. "
                            },
                            {
                                "text": "Nzverai magwaro, nokuti imwi munofunga kuti mune upenyu husingaperi maari, uye ndiwo anopupura nezvangu. "
                            },
                            {
                                "text": "Asi hamudi kuuya kwandiri, kuti muve neupenyu. "
                            },
                            {
                                "text": "Handigamuchiri rukudzo kuvanhu; "
                            },
                            {
                                "text": "asi ndinokuzivai imwi, kuti hamuna rudo rwaMwari mamuri. "
                            },
                            {
                                "text": "Ini ndauya muzita raBaba vangu, asi hamuna kundigamuchira; kana umwe akauya muzita rake pachake, muchamugamuchira iye. "
                            },
                            {
                                "text": "Munogona kutenda sei imwi munogamuchira rukudzo umwe kune umwe, asi musingatsvaki rukudzo rwunobva kuna Mwari ega? "
                            },
                            {
                                "text": "Musafunga kuti ini ndichakupai mhosva kuna Baba; ariko anokupai mhosva, ndiye Mozisi wamunovimba naye imwi. "
                            },
                            {
                                "text": "Nokuti dai maitenda Mozisi, maitenda ini; nokuti iye wakanyora nezvangu. "
                            },
                            {
                                "text": "Asi kana musingatendi magwaro ake, muchatenda sei mashoko angu?   "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi Jesu wakabva akaenda mhiri kwegungwa reGarirea, rinova reTibheriasi. "
                            },
                            {
                                "text": "Zvino chaunga chikuru chikamutevera, nokuti vakaona zviratidzo zvake zvaaiita kune avo vairwara. "
                            },
                            {
                                "text": "Jesu ndokukwira mugomo, akagarapo nevadzidzi vake. "
                            },
                            {
                                "text": "Zvino pasika, mutambo weVaJudha, wakange waswedera. "
                            },
                            {
                                "text": "Zvino Jesu paakasimudza meso, ndokuona kuti chaunga chikuru chinouya kwaari, akati kuna Firipi: Tichatengepi zvingwa, kuti ava vadye? "
                            },
                            {
                                "text": "Wakareva izvozvo achimuedza, nokuti iye waiziva zvaaizoita. "
                            },
                            {
                                "text": "Firipi akamupindura achiti: Zvingwa zvemadhenario* mazana maviri hazvivakwani, kuti umwe neumwe wavo atore chidiki. "
                            },
                            {
                                "text": "Umwe wevadzidzi vake, Andiriya munin'ina waSimoni Petro, akati kwaari: "
                            },
                            {
                                "text": "Pane kamukomana pano kane zvingwa zvishanu zvebhari* nehove diki mbiri; asi zvii kuvazhinji vakadai? "
                            },
                            {
                                "text": "Asi Jesu wakati: Garisai vanhu pasi. Zvino kwakange kune uswa uzhinji panzvimbo iyo. Naizvozvo varume vakagara pasi, muuwandu vachinge zvuru zvishanu. "
                            },
                            {
                                "text": "Zvino Jesu wakatora zvingwa, avonga akagovera kuvadzidzi, vadzidzi vakagovera avo vakange vagere pasi; saizvozvowo zvehove diki zvakawanda sezvavaida. "
                            },
                            {
                                "text": "Zvino vakati vaguta, akati kuvadzidzi vake: Unganidzai zvimedu zvasara, kuti kurege kurasika chinhu. "
                            },
                            {
                                "text": "Naizvozvo vakaunganidza, vakazadza matengu gumi nemaviri nezvimedu zvezvingwa zvishanu zvebhari, zvakasara kune avo vakadya. "
                            },
                            {
                                "text": "Kuzoti vanhu avo vaona chiratidzo Jesu chaakaita, vakati: Zvirokwazvo uyu ndiye muporofita achauya panyika. "
                            },
                            {
                                "text": "Naizvozvo Jesu aziva kuti voda kuuya nekumubata nesimba, kumuita mambo, akasuduruka akaendazve mugomo ari ega.  "
                            },
                            {
                                "text": "  Zvino ava madekwani, vadzidzi vake vakaburukira kugungwa, "
                            },
                            {
                                "text": "zvino vapinda muchikepe, vakayambuka gungwa kuuya kuKapenaume. Zvino kwakange kwatosviba, asi Jesu wakange asati asvika kwavari. "
                            },
                            {
                                "text": "Gungwa ndokumuka nokuti mhepo huru yaivhuvhuta. "
                            },
                            {
                                "text": "Zvino vakati vakwasva masitadhiya* anenge makumi maviri nemashanu kana makumi matatu, vakaona Jesu achifamba pamusoro pegungwa, achiswedera pachikepe; zvino vakatya. "
                            },
                            {
                                "text": "Asi wakati kwavari: Ndini, musatya. "
                            },
                            {
                                "text": "Zvino vakada kumugamuchira muchikepe; pakarepo chikepe chikasvika kunyika kwavakange vachienda.  "
                            },
                            {
                                "text": "  Chifume chaunga chakange chimire kune rumwe rutivi rwegungwa, chichiona kuti pakange pasina rimwe igwa ipapo kunze kweriri rimwe makange mapinda vadzidzi vake mariri, uye kuti Jesu haana kupinda nevadzidzi vake mugwa, asi vadzidzi vake vakange vaenda vega, "
                            },
                            {
                                "text": "(asi kwakasvika mamwe magwa aibva Tibheriyasi pedo nenzvimbo pavakadya chingwa, Ishe avonga); "
                            },
                            {
                                "text": "naizvozvo chaunga chakati chaona kuti Jesu wakange asipo kana vadzidzi vake, ivo vakapindawo mumagwa, vakasvika kuKapenaume, vachitsvaka Jesu. "
                            },
                            {
                                "text": "Zvino vamuwana mhiri kwegungwa, vakati kwaari: Rabhi*, masvika pano rinhi? "
                            },
                            {
                                "text": "Jesu akavapindura akati: Zvirokwazvo, zvirokwazvo, ndinoti kwamuri: Munonditsvaka, kwete nokuti makaona zviratidzo, asi nokuti makadya zvezvingwa mukaguta. "
                            },
                            {
                                "text": "Musashandira kudya kunoparara, asi kudya kunogara kusvika kuupenyu husingaperi, Mwanakomana wemunhu kwaachakupai; nokuti Mwari Baba vakaisa pane uyu mucherechedzo. "
                            },
                            {
                                "text": "Naizvozvo vakati kwaari: Tichaitei, kuti tishande mabasa aMwari? "
                            },
                            {
                                "text": "Jesu akapindura akati kwavari: Iri ndiro basa raMwari, kuti mutende kune waakatuma iye. "
                            },
                            {
                                "text": "Naizvozvo vakati kwaari: Ko imwi munoita chiratidzo chipi kuti tione tikutendei? Munoshandei? "
                            },
                            {
                                "text": "Madzibaba edu akadya mana* murenje, sezvazvakanyorwa zvichinzi: Wakavapa chingwa chakabva kudenga kuti vadye. "
                            },
                            {
                                "text": "Naizvozvo Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga; asi Baba vangu vanokupai chingwa chechokwadi chinobva kudenga. "
                            },
                            {
                                "text": "Nokuti chingwa chaMwari ndiye anoburuka achibva kudenga achipa upenyu kunyika. "
                            },
                            {
                                "text": "Zvino vakati kwaari: Ishe, tipei chingwa ichi nguva dzese. "
                            },
                            {
                                "text": "Jesu ndokuti kwavari: Ndini chingwa cheupenyu; uyo anouya kwandiri, haangatongovi nenzara; neanotenda kwandiri haangatongovi nenyota. "
                            },
                            {
                                "text": "Asi ndakati kwamuri: Nemwi makandiona, asi hamuna kutenda. "
                            },
                            {
                                "text": "Wese Baba wavanondipa achauya kwandiri; neanouya kwandiri, handingatongomurasiri kunze. "
                            },
                            {
                                "text": "Nokuti ndakaburuka kudenga, kwete kuti ndiite chido changu, asi chido chaiye wakandituma. "
                            },
                            {
                                "text": "Zvino ichi ndicho chido chaBaba vakandituma, kuti chese chavakandipa, ndisarasikirwa nechinhu pachiri, asi ndichimutse nezuva rekupedzisira. "
                            },
                            {
                                "text": "Uye ichi ndicho chido chewakandituma, kuti wese anoona Mwanakomana uye achitenda kwaari, ave neupenyu husingaperi, uye ini ndichamumutsa nezuva rekupedzisira. "
                            },
                            {
                                "text": "Zvino VaJudha vakagunun'una pamusoro pake, nokuti wakati: Ndini chingwa chakaburuka kubva kudenga. "
                            },
                            {
                                "text": "Ndokuti: Uyu haasi Jesu Mwanakomana waJosefa, baba namai vake vatinoziva isu here? Zvino iye anogoti sei: Ndakaburuka kubva kudenga? "
                            },
                            {
                                "text": "Naizvozvo Jesu akapindura akati kwavari: Musagunun'una pakati penyu. "
                            },
                            {
                                "text": "Hakuna munhu anogona kuuya kwandiri, kunze kwekuti Baba vakandituma vamukweva, uye ini ndichamumutsa nezuva rekupedzisira. "
                            },
                            {
                                "text": "Zvakanyorwa muvaporofita zvichinzi: Uye vachadzidziswa vese naMwari. Wese naizvozvo wakanzwa naBaba akadzidza, anouya kwandiri. "
                            },
                            {
                                "text": "Kwete kuti kune wakaona Baba, kunze kweuyu anobva kuna Mwari, uyu wakaona Baba. "
                            },
                            {
                                "text": "Zvirokwazvo, zvirokwazvo, ndinoti kwamuri: Anotenda kwandiri, ane upenyu husingaperi. "
                            },
                            {
                                "text": "Ini ndiri chingwa cheupenyu. "
                            },
                            {
                                "text": "Madzibaba enyu akadya mana* murenje, asi akafa. "
                            },
                            {
                                "text": "Ichi chingwa chinoburuka kubva kudenga, kuti munhu adye pachiri agorega kufa. "
                            },
                            {
                                "text": "Ini ndini chingwa chipenyu, chakaburuka kubva kudenga; kana munhu achidya zvechingwa ichi, achararama nekusingaperi. Uye chingwa ini chandichapa, inyama yangu, ini yandichapira upenyu hwenyika. "
                            },
                            {
                                "text": "Naizvozvo VaJudha vakakakavadzana vachiti: Uyu anogona kutipa sei nyama yake tidye? "
                            },
                            {
                                "text": "Naizvozvo Jesu wakati kwavari: Zvirokwazvo, zvirokwazvo, ndinoti kwamuri: Kunze kwekuti mudye nyama yeMwanakomana wemunhu nekunwa ropa rake, hamuna upenyu mamuri. "
                            },
                            {
                                "text": "Anodya nyama yangu nekunwa ropa rangu, ane upenyu husingaperi, uye ini ndichamumutsa nezuva rekupedzisira. "
                            },
                            {
                                "text": "Nokuti nyama yangu kudya zvirokwazvo, neropa rangu chinwiwa zvirokwazvo. "
                            },
                            {
                                "text": "Anodya nyama yangu nekunwa ropa rangu, anogara mandiri, neni maari. "
                            },
                            {
                                "text": "Baba vapenyu sezvavakandituma, neni ndinorarama naBaba; naizvozvo anondidya, naiye achararama neni. "
                            },
                            {
                                "text": "Ichi chingwa chakaburuka kubva kudenga; hazvina kuita semadzibaba enyu akadya mana* akafa; anodya chingwa ichi, achararama nekusingaperi. "
                            },
                            {
                                "text": "Zvinhu izvi wakazvireva musinagoge achidzidzisa paKapenaume.  "
                            },
                            {
                                "text": "  Naizvozvo vazhinji vevadzidzi vake vakati vachinzwa, vakati: Iri shoko igukutu; ndiani anogona kurinzwa? "
                            },
                            {
                                "text": "Asi Jesu aziva mukati make kuti vadzidzi vake vanogunun'una neizvi, wakati kwavari: Izvi zvinokugumbusai kanhi? "
                            },
                            {
                                "text": "Ko muchagodini kana muchiona Mwanakomana wemunhu achikwira kwaaiva pakutanga? "
                            },
                            {
                                "text": "Mweya ndiye anoraramisa, nyama haibatsiri chinhu; mashoko ini andinotaura kwamuri, mweya uye upenyu. "
                            },
                            {
                                "text": "Asi variko vamwe venyu vasingatendi. Nokuti Jesu wakange achiziva kubva pakutanga, kuti ndivana ani vaisatenda, uye kuti ndiani waizomutengesa. "
                            },
                            {
                                "text": "Akati: Nekuda kwaizvozvi ndati kwamuri: Hakuna munhu anogona kuuya kwandiri, kunze kwekuti azvipiwa naBaba vangu. "
                            },
                            {
                                "text": "Kubva ipapo vazhinji vevadzidzi vake vakadzokera shure, vakasazofambazve naye. "
                            },
                            {
                                "text": "Naizvozvo Jesu wakati kune vanegumi nevaviri: Imwiwo hamudi kuenda here? "
                            },
                            {
                                "text": "Zvino Simoni Petro akamupindura, akati: Ishe, tichaenda kuna ani? Imwi mune mashoko eupenyu husingaperi, "
                            },
                            {
                                "text": "uye isu tinotenda, uye tinoziva kuti ndimwi Kristu Mwanakomana waMwari mupenyu. "
                            },
                            {
                                "text": "Jesu akavapindura akati: Ini handina kukusanangurai imwi vanegumi nevaviri here, asi umwe wenyu ndidhiabhorosi? "
                            },
                            {
                                "text": "Waireva Judhasi Isikariyoti waSimoni; nokuti ndiye waizomutengesa, ari umwe wevanegumi nevaviri.   "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi Jesu wakafamba-famba muGarirea; nokuti wakange asingadi kufamba-famba muJudhiya, nokuti VaJudha vakange vachitsvaka kumuuraya. "
                            },
                            {
                                "text": "Zvino mutambo weVaJudha, mutambo wematende wakange waswedera. "
                            },
                            {
                                "text": "Naizvozvo vanin'ina vake vakati kwaari: Ibvai pano muende muJudhiya, kuti vadzidzi venyuwo vaone mabasa enyu amunoita. "
                            },
                            {
                                "text": "Nokuti hakuna umwe anoita chinhu muchivande iye amene achitsvakawo kuva pachena. Kana uchiita zvinhu izvi, zviratidze kunyika. "
                            },
                            {
                                "text": "Nokuti kunyange vanin'ina vake vaiva vasingatendi kwaari. "
                            },
                            {
                                "text": "Naizvozvo Jesu akati kwavari: Nguva yangu haisati yasvika, asi nguva yenyu inogara yakagadzirwa. "
                            },
                            {
                                "text": "Nyika haigoni kukuvengai; asi ini inondivenga, nokuti ini ndinopupura nezvayo, kuti mabasa ayo akaipa. "
                            },
                            {
                                "text": "Kwirai imwi kumutambo uyu; ini handisati ndokwira kumutambo uyu, nokuti nguva yangu haisati yazadzisika. "
                            },
                            {
                                "text": "Wakati areva zvinhu izvi kwavari, akagara muGarirea.  "
                            },
                            {
                                "text": "  Asi vanin'ina vake vakati vakwira, naiye akabva okwira kumutambo, kwete pachena, asi panenge sepachivande. "
                            },
                            {
                                "text": "Zvino VaJudha vakamutsvaka pamutambo, vakati: Aripi uya? "
                            },
                            {
                                "text": "Kwakavapo kun'un'una kwakawanda pakati pezvaunga pamusoro pake; vamwe vachiti: Wakanaka. Asi vamwe vachiti: Kwete, asi anotsausa chaunga. "
                            },
                            {
                                "text": "Kunyange zvakadaro kwakange kusina munhu wakataura pachena pamusoro pake nekutya VaJudha. "
                            },
                            {
                                "text": "Zvino pava pakati pemutambo, Jesu akakwira kutembere, akadzidzisa. "
                            },
                            {
                                "text": "Zvino VaJudha vakashamisika vachiti: Uyu anoziva sei magwaro asina kudzidza? "
                            },
                            {
                                "text": "Jesu akavapindura akati: Dzidziso yangu haisi yangu, asi yake wakandituma. "
                            },
                            {
                                "text": "Kana munhu achida kuita chido chake, achaziva zvedzidziso kana ichibva kuna Mwari, kana kuti ini ndinotaura zvangu. "
                            },
                            {
                                "text": "Anozvitaurira zvake, anotsvaka rumbidzo yake pachake; asi anotsvaka rumbidzo yewakamutuma, ndiye wechokwadi, uye hapana kusarurama maari. "
                            },
                            {
                                "text": "Mozisi haana kukupai murairo here? Asi hakuna wenyu anoita murairo. Munotsvakirei kundiuraya? "
                            },
                            {
                                "text": "Chaunga chikapindura chikati: Une dhimoni; ndiani anotsvaka kukuuraya? "
                            },
                            {
                                "text": "Jesu akapindura akati kwavari: Ndakaita basa rimwe, uye munoshamisika mese. "
                            },
                            {
                                "text": "Naizvozvo Mozisi wakakupai dzingiso (kusiri kuti yakabva kuna Mozisi, asi kumadzibaba), zvino nesabata munodzingisa munhu. "
                            },
                            {
                                "text": "Kana munhu nesabata achigamuchira dzingiso, kuti murairo waMozisi urege kutyorwa, munonditsamwira nokuti ndaporesa munhu zvakaperera nesabata here? "
                            },
                            {
                                "text": "Musatonga nezvinoonekwa, asi tongai kutonga kwakarurama. "
                            },
                            {
                                "text": "Vamwe veveJerusarema ndokuti: Uyu haasiye wavanotsvaka kuuraya here? "
                            },
                            {
                                "text": "Asi tarira, anotaura pachena, asi havarevi chinhu kwaari. Kuti vatungamiriri vanoziva zvechokwadi here kuti ndiye Kristu chaiye? "
                            },
                            {
                                "text": "Asi uyu tinoziva kwaanobva; asi Kristu kana achisvika, hakuna angaziva kwaanobva. "
                            },
                            {
                                "text": "Naizvozvo Jesu wakadanidzira mutembere achidzidzisa achiti: Nemwi munoziva ini, uye munoziva kwandakabva; uye handina kuzviuira, asi wakandituma ndewechokwadi, wamusingazivi imwi. "
                            },
                            {
                                "text": "Asi ini ndinomuziva, nokuti ndinobva kwaari, uye iye wakandituma. "
                            },
                            {
                                "text": "Naizvozvo vakatsvaka kumubata, asi hakuna wakaisa ruoko paari, nokuti awa rake rakange risati rasvika. "
                            },
                            {
                                "text": "Asi vazhinji vechaunga vakatenda kwaari, vakati: Kana Kristu achisvika, achaita zviratidzo zvizhinji kune izvi uyu zvaaita here? "
                            },
                            {
                                "text": "VaFarisi vakanzwa chaunga chichin'un'una zvinhu izvi pamusoro pake; VaFarisi nevapristi vakuru ndokutuma vabatsiri kuti vamubate. "
                            },
                            {
                                "text": "Naizvozvo Jesu akati kwavari: Ndichinemwi chinguvana, ndoenda kune wakandituma. "
                            },
                            {
                                "text": "Muchanditsvaka mukasandiwana; uye apo pandiri ini, imwi hamugoni kuuya. "
                            },
                            {
                                "text": "Naizvozvo VaJudha vakataurirana vachiti: Uyu oda kuendepi kuti isu tisamuwana? Achaenda kune vakapararira veVaGiriki, adzidzise VaGiriki here? "
                            },
                            {
                                "text": "Ishokoi iri raanoti: Muchanditsvaka, asi hamungandiwani; nerekuti: Pandiri ini, imwi hamugoni kuuya? "
                            },
                            {
                                "text": "Zvino nezuva rekupedzisira, iro guru remutambo Jesu wakasimuka akadanidzira achiti: Kana ani nani ane nyota, ngaauye kwandiri anwe. "
                            },
                            {
                                "text": "Anotenda kwandiri, rugwaro sezvarwakareva, nzizi dzemvura mhenyu dzichaerera kubva mudumbu rake. "
                            },
                            {
                                "text": "Asi izvi wakareva zveMweya wavaizogamuchira vanotenda kwaari; nokuti Mweya Mutsvene wakange asati avapo, nokuti Jesu wakange asati akudzwa. "
                            },
                            {
                                "text": "Naizvozvo vazhinji vechaunga vakati vachinzwa shoko iri vakati: Zvirokwazvo uyu ndiye muporofita. "
                            },
                            {
                                "text": "Vamwe vakati: Uyu ndiye Kristu. Asi vamwe vakati: Ko Kristu angabva Garirea here? "
                            },
                            {
                                "text": "Rugwaro haruna kureva here kuti Kristu achabva kumbeu yaDhavhidhi, nepamusha weBhetirehemu paiva naDhavhidhi? "
                            },
                            {
                                "text": "Naizvozvo pakava nekupesana pakati pechaunga pamusoro pake. "
                            },
                            {
                                "text": "Zvino vamwe vavo vakada kumubata, asi hakuna wakaisa maoko kwaari. "
                            },
                            {
                                "text": "Zvino vabatsiri vakaenda kuvapristi vakuru neVaFarisi; ivo vakati kwavari: Nemhaka yei musina kumuuisa? "
                            },
                            {
                                "text": "Vabatsiri vakapindura vakati: Hakuna kumbotaura munhu seizvi, semunhu uyu. "
                            },
                            {
                                "text": "Zvino VaFarisi vakavapindura vakati: Nemwi matsauswa kanhi? "
                            },
                            {
                                "text": "Aripo here wakatenda kwaari kuvatungamiriri kana kuVaFarisi? "
                            },
                            {
                                "text": "Asi chaunga ichi chisingazivi murairo chakatukwa. "
                            },
                            {
                                "text": "Nikodhimo, uya akauya kwaari usiku, ari umwe wavo, akati kwavari: "
                            },
                            {
                                "text": "Murairo wedu unotonga munhu here, kunze kwekuti wambomunzwa nekuziva chaanoita? "
                            },
                            {
                                "text": "Vakapindura vakati kwaari: Ko iwewo uri weGarirea here? Nzvera uone kuti hakuna kumuka muporofita kuGarirea. "
                            },
                            {
                                "text": "Umwe neumwe ndokuenda kumba kwake.  "
                            }
                        ]
                    },
                    {
                        "verses": [
                            {
                                "text": "Asi Jesu wakaenda kugomo reMiorivhi. "
                            },
                            {
                                "text": "Zvino mangwanani-ngwanani wakauyazve kutembere, vanhu vese ndokuuya kwaari; iye ndokugara pasi akavadzidzisa. "
                            },
                            {
                                "text": "Zvino vanyori neVaFarisi vakauya kwaari nemukadzi wakabatwa mukufeva, vakati vamumisa pakati, "
                            },
                            {
                                "text": "vakati kwaari: Mudzidzisi, mukadzi uyu wabatwa achifeva, pachiitiko chaipo; "
                            },
                            {
                                "text": "zvino Mozisi pamurairo wakatiraira kuti vakadaro vatakwe nemabwe; naizvozvo imwi munoti kudini? "
                            },
                            {
                                "text": "Asi izvozvi vakareva vachimuedza, kuti vave nechavangamupomera. Asi Jesu wakakotamira pasi, akanyora pasi nemunwe, seasina kuvanzwa. "
                            },
                            {
                                "text": "Zvino vakati vachiramba vachimubvunza, akatasamuka akati kwavari: Asina chivi pakati penyu, ngaatange kukanda ibwe kwaari. "
                            },
                            {
                                "text": "Zvino akakotamirazve pasi, akanyora pasi. "
                            },
                            {
                                "text": "Zvino ivo vanzwa, vachipiwa mhosva nehana yavo, vakabuda umwe-umwe, kutanga kuvakuru kusvikira kune vekupedzisira; Jesu akasara ari ega, nemukadzi amire pakati. "
                            },
                            {
                                "text": "Jesu wakati atasamuka, akasaona munhu asi mukadzi, akati kwaari: Mai, varipi vaya vapomeri vako? Hakuna wakupa mhosva here? "
                            },
                            {
                                "text": "Iye ndokuti: Hakuna, Ishe. Jesu ndokuti kwaari: Neni handikupi mhosva. Enda, usachitadzazve.  "
                            },
                            {
                                "text": "  Naizvozvo Jesu wakataurazve kwavari, achiti: Ini ndiri chiedza chenyika; anonditevera haangatongofambi murima, asi achava nechiedza cheupenyu. "
                            },
                            {
                                "text": "Naizvozvo VaFarisi vakati kwaari: Iwe unopupura nezvako; uchapupu hwako hahuna chokwadi. "
                            },
                            {
                                "text": "Jesu akapindura akati kwavari: Kunyange ndichipupura nezvangu ini, uchapupu hwangu ndehwechokwadi; nokuti ndinoziva kwandakabva, uye kwandinoenda; asi imwi hamuzivi kwandakabva, uye kwandinoenda. "
                            },
                            {
                                "text": "Imwi munotonga maererano nenyama; ini handitongi munhu. "
                            },
                            {
                                "text": "Asi kunyange ini ndichitonga, kutonga kwangu ndekwechokwadi; nokuti handisi ndega, asi ini naBaba vakandituma. "
                            },
                            {
                                "text": "Uye mumurairo wenyu makanyorwa kuti uchapupu hwevanhu vaviri ndehwechokwadi. "
                            },
                            {
                                "text": "Ndini ndinopupura nezvangu, naBaba vakandituma vanopupura nezvangu. "
                            },
                            {
                                "text": "Naizvozvo vakati kwaari: Baba vako varipi? Jesu akapindura akati: Hamuzivi ini, kana Baba vangu. Dai maindiziva ini, mungadai maiziva Baba vanguwo. "
                            },
                            {
                                "text": "Jesu wakataura mashoko awa muchivigiro chezvipo, achidzidzisa mutembere; asi hakuna munhu wakamubata, nokuti awa rake rakange risati rasvika. "
                            },
                            {
                                "text": "Naizvozvo Jesu wakatizve kwavari: Ini ndinoenda, uye muchanditsvaka, mukafira muzvivi zvenyu; ini pandinoenda, imwi hamugoni kuuyapo. "
                            },
                            {
                                "text": "Naizvozvo VaJudha vakati: Achazviuraya kanhi? Nokuti anoti: Pandinoenda ini, imwi hamugoni kuuyapo? "
                            },
                            {
                                "text": "Zvino akati kwavari: Imwi munobva pasi, ini ndinobva kumusoro; imwi munobva panyika ino, ini handibvi panyika ino. "
                            },
                            {
                                "text": "Naizvozvo ndareva kwamuri kuti muchafira muzvivi zvenyu; nokuti kana musinganditendi kuti ndini iye, muchafira muzvivi zvenyu. "
                            },
                            {
                                "text": "Naizvozvo vakati kwaari: Ndiwe ani? Jesu ndokuti kwavari: Ndizvo zvandakuudzaiwo kubva pakutanga. "
                            },
                            {
                                "text": "Ndine zvinhu zvizhinji zvekutaura nekutonga pamusoro penyu; asi wakandituma ndewechokwadi, uye izvo zvandakanzwa ini kwaari ndizvo zvandinotaura kunyika. "
                            },
                            {
                                "text": "Havana kunzwisisa kuti anotaura kwavari zvaBaba. "
                            },
                            {
                                "text": "Naizvozvo Jesu wakati kwavari: Kana masimudza Mwanakomana wemunhu, ipapo muchaziva kuti ndini iye, uye handiiti chinhu pachangu, asi Baba vangu sezvavakandidzidzisa, ndinotaura zvinhu izvi. "
                            },
                            {
                                "text": "Zvino iye wakandituma aneni; Baba havana kundisiya ndega, nokuti ini ndinoita nguva dzese zvinovafadza. "
                            },
                            {
                                "text": "Achiri kutaura izvi vazhinji vakatenda kwaari. "
                            },
                            {
                                "text": "Naizvozvo Jesu wakati kuVaJudha vakatenda kwaari: Kana imwi muchirambira mushoko rangu, muri vadzidzi vangu zvirokwazvo; "
                            },
                            {
                                "text": "uye muchaziva chokwadi, uye chokwadi chichakusunungurai. "
                            },
                            {
                                "text": "Vakamupindura vakati: Tiri mbeu yaAbhurahama, uye hatina kutongova varanda vemunhu; iwe unoreva sei kuti: Muchava vakasunungurwa? "
                            },
                            {
                                "text": "Jesu akavapindura akati: Zvirokwazvo, zvirokwazvo, ndinoti kwamuri: Ani nani anoita chivi muranda wechivi. "
                            },
                            {
                                "text": "Uye muranda haagari mumba nekusingaperi; mwanakomana anogara nekusingaperi. "
                            },
                            {
                                "text": "Naizvozvo kana Mwanakomana achikusunungurai, muchava vakasununguka zvirokwazvo. "
                            },
                            {
                                "text": "Ndinoziva kuti muri mbeu yaAbhurahama; asi munotsvaka kundiuraya, nokuti shoko rangu harina nzvimbo mamuri. "
                            },
                            {
                                "text": "Ini ndinotaura izvo zvandakaona kuna Baba vangu; naizvozvo nemwi munoita izvo zvamakaona kuna baba venyu. "
                            },
                            {
                                "text": "Vakapindura vakati kwaari: Baba vedu ndiAbhurahama. Jesu akati kwavari: Dai maiva vana vaAbhurahama, maiita mabasa aAbhurahama. "
                            },
                            {
                                "text": "Asi ikozvino munotsvaka kundiuraya, munhu wakakuudzai chokwadi, chandakanzwa kuna Mwari; izvo Abhurahama haana kuzviita. "
                            },
                            {
                                "text": "Imwi munoita mabasa ababa venyu. Naizvozvo vakati kwaari: Hatina kuberekwa neupombwe isu; tina Baba vamwe, Mwari. "
                            },
                            {
                                "text": "Jesu akati kwavari: Dai Mwari aiva Baba venyu, maindida; nokuti ini ndakabuda ndichibva kuna Mwari; nokuti handina kuzviuyira, asi iye wakandituma. "
                            },
                            {
                                "text": "Sei musinganzwisisi nhaurwa yangu? Nokuti hamugoni kunzwa shoko rangu. "
                            },
                            {
                                "text": "Imwi muri vababa venyu dhiabhorosi, munoda kuita zvishuvo zvababa venyu. Iye wakange ari mhondi kubva pakutanga, asingagari muchokwadi, nokuti maari hamuna chokwadi. Kana achitaura nhema, anotaura pachake; nokuti mutauri wenhema uye baba vadzo. "
                            },
                            {
                                "text": "Asi nokuti ini ndinoreva chokwadi, hamunditendi. "
                            },
                            {
                                "text": "Ndiani kwamuri angandipomera pamusoro pechivi? Uye kana ndichireva chokwadi, imwi munoregerei kunditenda? "
                            },
                            {
                                "text": "Uyo anobva kuna Mwari anonzwa mashoko aMwari; naizvozvo imwi hamunzwi, nokuti hamubvi kuna Mwari. "
                            },
                            {
                                "text": "Naizvozvo VaJudha vakapindura vakati kwaari: Isu hatina kureva kwazvo here kuti iwe uri muSamaria, uye une dhimoni? "
                            },
                            {
                                "text": "Jesu akapindura, akati: Ini handina dhimoni, asi ndinokudza Baba vangu; asi imwi munondizvidza. "
                            },
                            {
                                "text": "Asi ini handitsvaki rumbidzo yangu; ariko anotsvaka nekutonga. "
                            },
                            {
                                "text": "Zvirokwazvo, zvirokwazvo, ndinoti kwamuri: Kana munhu akachengeta shoko rangu, haangatongooni rufu nekusingaperi. "
                            },
                            {
                                "text": "Naizvozvo VaJudha vakati kwaari: Ikozvino toziva kuti une dhimoni; Abhurahama wakafa, nevaporofita, asi iwe unoti: Kana munhu akachengeta shoko rangu, haangatongoraviri rufu nekusingaperi. "
                            },
                            {
                                "text": "Iwe uri mukuru kuna baba vedu Abhurahama, vakafa? Nevaporofita vakafa; iwe unozviita ani? "
                            },
                            {
                                "text": "Jesu akapindura akati: Kana ini ndichizvikudza, rukudzo rwangu harwusi chinhu; ndiBaba vangu vanondikudza, avo imwi vamunoti ndiMwari wenyu. "
                            },
                            {
                                "text": "Uye hamuna kuvaziva; asi ini ndinovaziva, uye kana ndikati handivazivi, ndichava murevi wenhema semwi; asi ndinovaziva, ndinochengeta shoko ravo. "
                            },
                            {
                                "text": "Baba venyu Abhurahama vakafara kuona zuva rangu, uye vakariona vakapembera. "
                            },
                            {
                                "text": "Naizvozvo VaJudha vakati kwaari: Hausati wava nemakore makumi mashanu, zvino wakaona Abhurahama here? "
                            },
                            {
                                "text": "Jesu akati kwavari: Zvirokwazvo, zvirokwazvo, ndinoti kwamuri: Abhurahama asati avapo, ini ndiripo. "
                            },
                            {
                                "text": "Ipapo vakanonga mabwe kuti vaposhere kwaari; asi Jesu wakazvivanza, akabuda mutembere, achigura nepakati pavo; akapfuura saizvozvo.  "
                            }
                        ]
                    },
                    {
                        "verses": [
                            {
                                "text": "Wakati achipfuura, akaona munhu bofu kubva pakuberekwa. "
                            },
                            {
                                "text": "Vadzidzi vake ndokumubvunza, vachiti: Rabhi*, ndiani wakatadza, uyu kana vabereki vake, kuti aberekwe ari bofu? "
                            },
                            {
                                "text": "Jesu akapindura akati: Uyu haana kutadza, kana vabereki vake; asi kuti mabasa aMwari aoneswe maari. "
                            },
                            {
                                "text": "Ndinofanira kushanda mabasa ewakandituma achiri masikati; usiku hunouya, apo pasina munhu angagona kushanda. "
                            },
                            {
                                "text": "Kana ndichiri panyika, ndiri chiedza chenyika. "
                            },
                            {
                                "text": "Wakati areva izvi, akapfira pasi, akaita dope nemate, akazodza dope pameso ebofu, "
                            },
                            {
                                "text": "akati kwaari: Enda unoshamba mudziva reSiroami (zvinoshandurwa kuti: Wakatumwa). Naizvozvo wakaenda akashamba, akadzoka achiona. "
                            },
                            {
                                "text": "Naizvozvo vavakidzani nevaimuona pakutanga kuti wakange ari bofu, vakati: Haasi iye uyu waigara achipemha here? "
                            },
                            {
                                "text": "Vamwe vakati: Uyu ndiye; asi vamwe vakati: Wakaita saiye. Iye akati: Ndini. "
                            },
                            {
                                "text": "Naizvozvo vakati kwaari: Meso ako akazarurwa sei? "
                            },
                            {
                                "text": "Akapindura izvo akati: Munhu anonzi Jesu wakaita dope, akazodza meso angu, akati kwandiri: Enda kudziva reSiroami unoshamba. Zvino ndikaenda ndikashamba, ndikaonazve. "
                            },
                            {
                                "text": "Naizvozvo vakati kwaari: Iye aripi? Akati: Handizivi. "
                            },
                            {
                                "text": "Vakamuisa kuVaFarisi, iye waimbova bofu. "
                            },
                            {
                                "text": "Zvino raiva sabata apo Jesu akaita dope, akasvinudza meso ake. "
                            },
                            {
                                "text": "Naizvozvo zvekare VaFarisi vakamubvunzawo, kuti wakaonazve sei. Akati kwavari: Waisa dope pameso angu ndikashamba, ndava kuona. "
                            },
                            {
                                "text": "Naizvozvo vamwe veVaFarisi vakati: Munhu uyu haabvi kuna Mwari, nokuti haachengeti sabata. Vamwe vakati: Munhu ari mutadzi angaita sei zviratidzo zvakadai? Kukava nekupesana pakati pavo. "
                            },
                            {
                                "text": "Vakatizve kubofu: Iwe unoti kudini pamusoro pake, sezvo asvinudza meso ako? Akati: Muporofita. "
                            },
                            {
                                "text": "Zvino VaJudha havana kutenda pamusoro pake, kuti wakange ari bofu, akaonazve, kusvikira vadana vabereki vewakaonazve, "
                            },
                            {
                                "text": "zvino vakavabvunza, vachiti: Uyu mwanakomana wenyu imwi wamunoti wakaberekwa ari bofu here? Naizvozvo ikozvino woona sei? "
                            },
                            {
                                "text": "Vabereki vake vakavapindura vakati: Tinoziva kuti uyu mwanakomana wedu, uye kuti wakaberekwa ari bofu; "
                            },
                            {
                                "text": "asi kuti ikozvino woona sei, hatizivi; kana ndiani wasvinudza meso ake, isu hatizivi; iye wayaruka, mubvunzei, iye pachake achazvitaurira. "
                            },
                            {
                                "text": "Vabereki vake vakareva izvi, nokuti vaitya VaJudha; nokuti VaJudha vakange vatotenderana kuti kana ani nani anobvuma kuti ndiye Kristu, abudiswe musinagoge. "
                            },
                            {
                                "text": "Naizvozvo vabereki vake vakati: Wayaruka, mubvunzei. "
                            },
                            {
                                "text": "Naizvozvo vakadana rwechipiri uyo munhu wakange ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi. "
                            },
                            {
                                "text": "Naizvozvo iye akapindura achiti: Kana ari mutadzi handizivi; chinhu chimwe chandinoziva, kuti ndaiva bofu, ikozvino ndoona. "
                            },
                            {
                                "text": "Zvino vakati kwaarizve: Wakaitei kwauri? Wakasvinudza meso ako sei? "
                            },
                            {
                                "text": "Akavapindura, akati: Ndadokuudzai, asi hamuna kunzwa, munodirei kunzwa zvekare? Nemwi munoda kuva vadzidzi vake kanhi? "
                            },
                            {
                                "text": "Naizvozvo vakamutuka, vakati: Ndiwe mudzidzi wake; asi isu tiri vadzidzi vaMozisi. "
                            },
                            {
                                "text": "Isu tinoziva kuti Mwari wakataura kuna Mozisi; asi uyu hatizivi kwaanobva. "
                            },
                            {
                                "text": "Munhu akapindura akati kwavari: Nokuti pachinhu ichi pane chinoshamisa, kuti imwi hamuzivi kwaanobva, asi wasvinudza meso angu. "
                            },
                            {
                                "text": "Zvino tinoziva kuti Mwari haanzwi vatadzi; asi kana munhu ari mushumiri waMwari, achiita chido chake, uyu anomunzwa. "
                            },
                            {
                                "text": "Kubvira rinhi hakuna kumbonzwika kuti umwe wakasvinudza meso ewakaberekwa ari bofu. "
                            },
                            {
                                "text": "Dai uyu anga asingabvi kuna Mwari, haasaigona kuita chinhu. "
                            },
                            {
                                "text": "Vakapindura vakati kwaari: Iwe zvachese wakaberekerwa muzvivi, zvino iwe wotidzidzisa here? Vakamudzingira kunze. "
                            },
                            {
                                "text": "Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here? "
                            },
                            {
                                "text": "Iye akapindura akati: Ndiani, Ishe, kuti nditende kwaari? "
                            },
                            {
                                "text": "Jesu ndokuti kwaari: Newe wamuona, uye anotaura newe, ndiye. "
                            },
                            {
                                "text": "Zvino akati: Ishe ndinotenda; akamunamata. "
                            },
                            {
                                "text": "Jesu ndokuti: Kutonga ndiko ini kwandakauira panyika ino, kuti vasingaoni vaone; nevanoona vave mapofu. "
                            },
                            {
                                "text": "Uye avo veVaFarisi vaiva naye vakanzwa zvinhu izvi, vakati kwaari: Nesu tiri mapofu here? "
                            },
                            {
                                "text": "Jesu akati kwavari: Dai maiva mapofu, mungadai musina chivi. Asi ikozvino munoti: Tinoona; naizvozvo chivi chenyu chinogara.  "
                            }
                        ]
                    },
                    {
                        "verses": [
                            {
                                "text": "Zvirokwazvo, zvirokwazvo, ndinoti kwamuri: Asingapindi napamukova mudanga remakwai, asi anokwira nekumwe, ndiye mbavha negororo. "
                            },
                            {
                                "text": "Zvino anopinda nepamukova mufudzi wemakwai. "
                            },
                            {
                                "text": "Murindi wemukova anomuzarurira, nemakwai anonzwa inzwi rake, uye anodana makwai ake nezita, nekuatungamirira kunze. "
                            },
                            {
                                "text": "Uye kana abudisa makwai ake, anoatungamirira; nemakwai anomutevera, nokuti anoziva inzwi rake. "
                            },
                            {
                                "text": "Asi mweni haangatongomuteveri, asi anomutiza; nokuti haazivi inzwi revaeni. "
                            },
                            {
                                "text": "Jesu wakareva dimikira iri kwavari; asi ivo havana kunzwisisa, kuti zvinhui zvaakataura kwavari. "
                            },
                            {
                                "text": "Zvino Jesu akati kwavarizve: Zvirokwazvo, zvirokwazvo, ndinoti kwamuri: Ini ndiri mukova wemakwai; "
                            },
                            {
                                "text": "vese vakanditangira kuuya imbavha nemakororo, asi makwai haana kuvanzwa. "
                            },
                            {
                                "text": "Ini ndiri mukova; kana munhu achipinda neni, achaponeswa, achapinda nekubuda, nekuwana mafuro. "
                            },
                            {
                                "text": "Mbavha haiui asi kungozoba nekuuraya nekuparadza; ini ndakauya, kuti vave neupenyu, uye vave nehunopfachukira. "
                            },
                            {
                                "text": "Ini ndiri mufudzi wakanaka. Mufudzi wakanaka anoradzikira pasi makwai upenyu hwake. "
                            },
                            {
                                "text": "Asi muricho, asati ari mufudzi, makwai asati ari ake pachake, anoona bumhi richiuya, akasiya makwai, ndokutiza; bumhi rinoabata, nekuparadzira makwai. "
                            },
                            {
                                "text": "Muricho anotiza nokuti muricho, uye haana hanya nemakwai. "
                            },
                            {
                                "text": "Ini ndiri mufudzi wakanaka, uye ndinoziva angu, ndinozikanwa neangu. "
                            },
                            {
                                "text": "Baba sezvavanondiziva, neni ndinoziva Baba; zvino ndinoradzikira pasi makwai upenyu hwangu. "
                            },
                            {
                                "text": "Nemamwe makwai ndinawo, asati ari edanga rino. Naiwo ndinofanira kuuya nawo, achanzwa inzwi rangu; uye rive boka rimwe mufudzi umwe. "
                            },
                            {
                                "text": "Nekuda kwaizvozvo Baba vanondida, nokuti ini ndinoradzika upenyu hwangu pasi, kuti ndihutorezve. "
                            },
                            {
                                "text": "Hakuna angahutora kubva kwandiri, asi ini ndinohuradzika pasi pachangu. Simba ndinaro rekuhuradzika pasi, uye simba ndinaro rekuhutorazve. Uyu murairo ndakaugamuchira kuna Baba vangu. "
                            },
                            {
                                "text": "Naizvozvo kukavapozve kupesana pakati peVaJudha nekuda kwemashoko awa. "
                            },
                            {
                                "text": "Vazhinji vavo vakati: Ane dhimoni uye anopenga; munomuteererei? "
                            },
                            {
                                "text": "Vamwe vakati: Mashoko awa haasi eane dhimoni; ko dhimoni ringagona kusvinudza meso emapofu here?  "
                            },
                            {
                                "text": "  Zvino paiva nemutambo wekuvandudza paJerusarema, chaiva chando; "
                            },
                            {
                                "text": "Jesu ndokufamba-famba mutembere muberere raSoromoni. "
                            },
                            {
                                "text": "Zvino VaJudha vakamukomba, vakati kwaari: Kusvikira rinhi uchigara wakaremberedza mweya wedu? Kana uri Kristu iwe, tiudze pachena. "
                            },
                            {
                                "text": "Jesu akavapindura akati: Ndakakuudzai, asi hamuna kutenda; mabasa andinoita ini muzita raBaba vangu ndiwo anopupura nezvangu; "
                            },
                            {
                                "text": "asi imwi hamutendi; nokuti hamusi vemakwai angu, sezvandakareva kwamuri. "
                            },
                            {
                                "text": "Makwai angu anonzwa inzwi rangu, neni ndinoaziva, uye anonditevera; "
                            },
                            {
                                "text": "uye ini ndinoapa upenyu husingaperi; uye haachatongoparari nekusingaperi, uye hakuna umwe achaabvuta muruoko rwangu. "
                            },
                            {
                                "text": "Baba vangu vakandipa iwo vakuru kune vese; uye hakuna anogona kuabvuta muruoko rwaBaba vangu. "
                            },
                            {
                                "text": "Ini naBaba tiri umwe. "
                            },
                            {
                                "text": "Naizvozvo VaJudha vakanongazve mabwe, kuti vamutake. "
                            },
                            {
                                "text": "Jesu akavapindura akati: Ndakakuratidzai mabasa mazhinji akanaka kubva kuna Baba vangu; nderipi remabasa awa ramunonditakira? "
                            },
                            {
                                "text": "VaJudha vakamupindura vachiti: Hatikutakiri basa rakanaka, asi kunyomba; uye nokuti iwe uri munhu unozviita Mwari. "
                            },
                            {
                                "text": "Jesu akavapindura akati: Hazvina kunyorwa here mumurairo wenyu, zvichinzi: Ini ndakati: Muri vamwari? "
                            },
                            {
                                "text": "Kana akavaidza vamwari, ivo shoko raMwari rakasvika kwavari, uye rugwaro harwugoni kuputswa; "
                            },
                            {
                                "text": "imwi munoti kune uyo Baba vakamuita mutsvene vakamutuma panyika: Unonyomba, nokuti ndati: Ndiri Mwanakomana waMwari? "
                            },
                            {
                                "text": "Kana ndisingaiti mabasa aBaba vangu, musanditenda. "
                            },
                            {
                                "text": "Asi kana ndichiaita, kunyange musingatendi ini, tendai mabasa; kuti muzive nekutenda kuti Baba vari mandiri, neni mavari. "
                            },
                            {
                                "text": "Zvino vakatsvakazve kumubata; asi wakabuda paruoko rwavo.  "
                            },
                            {
                                "text": "  Zvino akaendazve mhiri kwaJoridhani kunzvimbo Johwani kwaaibhabhatidza pakutanga; ndokugarapo. "
                            },
                            {
                                "text": "Zvino vazhinji vakauya kwaari vakati: Johwani haana kuita chiratidzo, asi chese Johwani chaakareva pamusoro peuyu chaiva chokwadi. "
                            },
                            {
                                "text": "Vazhinji ndokutenda kwaari ipapo.  "
                            }
                        ]
                    },
                    {
                        "verses": [
                            {
                                "text": "Kwaiva neumwe wairwara, wainzi Razaro weBhetaniya, mumusha waMaria nemukoma wake Marita. "
                            },
                            {
                                "text": "Waiva iye Maria wakazodza Ishe nemafuta, akapusika tsoka dzake nevhudzi rake, hanzvadzi yake Razaro wakange achirwara. "
                            },
                            {
                                "text": "Naizvozvo hanzvadzi dzakatumira kwaari dzichiti: Ishe, tarirai uyo wamunoda anorwara. "
                            },
                            {
                                "text": "Jesu wakati anzwa akati: Ukosha uhu hahusviki murufu, asi ndehwembiri yaMwari, kuti Mwanakomana waMwari arumbidzwe nahwo. "
                            },
                            {
                                "text": "Zvino Jesu wakange achida Marita nemunin'ina wake naRazaro. "
                            },
                            {
                                "text": "Naizvozvo wakati anzwa kuti anorwara, ipapo akagara mazuva maviri panzvimbo paakange ari. "
                            },
                            {
                                "text": "Shure kweizvozvo wakati kuvadzidzi: Hendeizve kuJudhiya. "
                            },
                            {
                                "text": "Vadzidzi vakati kwaari: Rabhi*, VaJudha vachangobva kutsvaka kukutakai nemabwe; zvino moendazve ikoko here? "
                            },
                            {
                                "text": "Jesu akapindura akati: Hapana maawa gumi nemaviri masikati here? Kana munhu achifamba masikati, haagumburwi, nokuti anoona chiedza chenyika ino. "
                            },
                            {
                                "text": "Asi kana munhu achifamba usiku, anogumburwa, nokuti hamuna chiedza maari. "
                            },
                            {
                                "text": "Wakataura zvinhu izvi, shure kweizvozvo ndokuti kwavari: Shamwari yedu Razaro yarara; asi ndinoenda kuti ndimumutse. "
                            },
                            {
                                "text": "Naizvozvo vadzidzi vake vakati: Ishe, kana arere, achanaya. "
                            },
                            {
                                "text": "Asi Jesu wakareva zverufu rwake; asi ivo vakafunga kuti anoreva kuzorora kwehope. "
                            },
                            {
                                "text": "Naizvozvo ipapo Jesu akavaudza pachena: Razaro wafa. "
                            },
                            {
                                "text": "Zvino ndinofara nekuda kwenyu kuti ndakange ndisipo, kuti mugotenda; asi hendei kwaari. "
                            },
                            {
                                "text": "Naizvozvo Tomasi, wainzi Dhidhimo, wakati kuvadzidzi pamwe naye: Hendei isuwo kuti tinofa naye. "
                            },
                            {
                                "text": "Zvino Jesu wakati achisvika, akawana atova muguva mazuva mana. "
                            },
                            {
                                "text": "Zvino Bhetaniya rakange riri pedo neJerusarema, masitadhiya* anenge gumi nemashanu kubva ipapo; "
                            },
                            {
                                "text": "nevazhinji veVaJudha vakange vauya kuna Marita naMaria, kuti vavanyaradze pamusoro pehanzvadzi yavo. "
                            },
                            {
                                "text": "Zvino Marita wakati anzwa kuti Jesu wouya, akaenda kunomuchingamidza; asi Maria wakagara mumba. "
                            },
                            {
                                "text": "Marita ndokuti kuna Jesu: Ishe, dai maiva pano, hanzvadzi yangu ingadai isina kufa. "
                            },
                            {
                                "text": "Asi naikozvino ndinoziva kuti zvipi zvazvo zvamunokumbira kuna Mwari, Mwari achakupai. "
                            },
                            {
                                "text": "Jesu akati kwaari: Hanzvadzi yako ichamukazve. "
                            },
                            {
                                "text": "Marita akati kwaari: Ndinoziva kuti achamukazve pakumuka nezuva rekupedzisira. "
                            },
                            {
                                "text": "Jesu akati kwaari: Ndini kumuka neupenyu; anotenda kwandiri, kunyange akafa, achararama; "
                            },
                            {
                                "text": "uye umwe neumwe anorarama uye anotenda kwandiri, haangatongofi nekusingaperi. Unotenda izvi here? "
                            },
                            {
                                "text": "Akati kwaari: Hongu, Ishe; ini ndinotenda kuti ndimwi Kristu, Mwanakomana waMwari, waizouya panyika. "
                            },
                            {
                                "text": "Zvino wakati areva izvi akaenda, akanodana Maria munin'ina wake pachivande, akati: Mudzidzisi wasvika, anokudana. "
                            },
                            {
                                "text": "Iye wakati achingozvinzwa, akakurumidza kusimuka akaenda kwaari. "
                            },
                            {
                                "text": "Zvino Jesu wakange asati asvika pamusha, asi wakange achiri panzvimbo Marita paakamuchingamidza. "
                            },
                            {
                                "text": "Naizvozvo VaJudha vakange vanaye mumba vachimunyaradza, vakati vachiona Maria kuti wakasimuka nekukurumidza achibuda, vakamutevera vachiti: Anoenda kuguva kuti acheme ikoko. "
                            },
                            {
                                "text": "Zvino Maria, wakati achisvika pakange pana Jesu, achimuona, akawira patsoka dzake, achiti kwaari: Ishe, dai maiva pano, hanzvadzi yangu ingadai isina kufa. "
                            },
                            {
                                "text": "Naizvozvo Jesu wakati achimuona achichema, VaJudhawo vachichema vakange vauya naye, akagomera mumweya, akazvitambudza, "
                            },
                            {
                                "text": "akati: Mamuradzikepi? Vakati kwaari: Ishe, uyai muone. "
                            },
                            {
                                "text": "Jesu akachema misodzi. "
                            },
                            {
                                "text": "Zvino VaJudha vakati: Tarirai kuti waimuda sei. "
                            },
                            {
                                "text": "Asi vamwe vavo vakati: Uyu wakasvinudza meso ebofu, haagoni kuita here kuti uyuwo asafa? "
                            },
                            {
                                "text": "Naizvozvo Jesu wakagomerazve mukati make asvika paguva. Zvino raiva bako, nebwe rakange rakaradzikwa pamusoro paro. "
                            },
                            {
                                "text": "Jesu akati: Bvisai ibwe. Marita hanzvadzi yewakafa akati kwaari: Ishe, wotonhuhwa; nokuti ane mazuva mana. "
                            },
                            {
                                "text": "Jesu akati kwaari: Handina kutaura here kwauri, kuti kana ukatenda, uchaona kubwinya kwaMwari? "
                            },
                            {
                                "text": "Naizvozvo vakabvisa ibwe, pakange paradzikwa wakafa. Jesu ndokusimudzira meso kumusoro, ndokuti: Baba, ndinokuvongai nokuti mandinzwa. "
                            },
                            {
                                "text": "Asi ini ndanga ndichiziva kuti munondinzwa nguva dzese; asi nekuda kwechaunga chakakomberedza ndareva, kuti vatende kuti imwi makandituma. "
                            },
                            {
                                "text": "Zvino wakati areva izvozvi, akadanidzira nenzwi guru, akati: Razaro, buda! "
                            },
                            {
                                "text": "Uyo wakange afa ndokubuda, akasungwa makumbo nemaoko nemicheka yeguva, nechiso chake chakapombwa nemucheka wekumeso. Jesu akati kwavari: Musunungurei, mumurege aende. "
                            },
                            {
                                "text": "Naizvozvo vazhinji veVaJudha, vakange vauya kuna Maria vakati vaona Jesu zvaakaita, vakatenda kwaari. "
                            },
                            {
                                "text": "Asi vamwe vavo vakaenda kuVaFarisi, ndokuvaudza zvinhu Jesu zvaakange aita. "
                            },
                            {
                                "text": "Naizvozvo vapristi vakuru neVaFarisi vakaunganidza dare remakurukota, vakati: Todini? Nokuti uyu munhu anoita zviratidzo zvizhinji. "
                            },
                            {
                                "text": "Kana tikamurega akadaro, vese vachatenda kwaari; neVaRoma vachauya vakatora zviri zviviri nzvimbo nerudzi rwedu. "
                            },
                            {
                                "text": "Asi umwe wavo, Kayafasi, wakange ari mupristi mukuru gore iroro, akati kwavari: Hamuzivi chinhu imwi, "
                            },
                            {
                                "text": "uye hamurangariri kuti zvakatinakira kuti munhu umwe afire vanhu, uye rudzi rwese rurege kuparara. "
                            },
                            {
                                "text": "Asi haana kureva izvi pachake, asi zvaakange ari mupristi mukuru gore iro, wakaporofita kuti Jesu waizofira rudzi urwo, "
                            },
                            {
                                "text": "uye kwete rudzi urwo rwega, asi kutiwo aunganidze vana vaMwari vakapararira vave umwe. "
                            },
                            {
                                "text": "Zvino kubva pazuva iro vakarangana kuti vamuuraye. "
                            },
                            {
                                "text": "Naizvozvo Jesu haana kuzombofamba pachena pakati peVaJudha, asi wakabvapo akaenda kunyika iri pedo nerenje, kuguta rainzi Efuremu, ndokugarako nevadzidzi vake. "
                            },
                            {
                                "text": "Zvino pasika yeVaJudha yakange yaswedera; vazhinji ndokubuda mumaruwa vakakwira kuJerusarema pasika isati yasvika, kuti vazvichenure. "
                            },
                            {
                                "text": "Naizvozvo vakatsvaka Jesu, vakataurirana vamire mutembere, vachiti: Munofungei? Kuti haangatongouyi kumutambo here? "
                            },
                            {
                                "text": "Zvino vese vapristi vakuru neVaFarisi vakange vapa murairo kuti kana kune anoziva kwaari, azivise, kuti vamubate.  "
                            }
                        ]
                    },
                    {
                        "verses": [
                            {
                                "text": "Zvino mazuva matanhatu pasika isati yasvika Jesu wakasvika Bhetaniya, paiva naRazaro wakange afa, waakamutsa kubva kuvakafa. "
                            },
                            {
                                "text": "Naizvozvo vakamuitira chirairo ipapo, uye Marita waishandira; naRazaro wakange ari umwe wevakange vagere naye pakudya. "
                            },
                            {
                                "text": "Zvino Maria akatora paundi* yemafuta enadhi* amene, ane mutengo mukuru, akazodza tsoka dzaJesu, akapusika tsoka dzake nevhudzi rake; imba ikazadzwa nekunhuhwira kwemafuta. "
                            },
                            {
                                "text": "Naizvozvo umwe wevadzidzi vake, Judhasi Isikariyoti waSimoni wakange achazomutengesa, akati: "
                            },
                            {
                                "text": "Mafuta awa aregerei kutengeswa nemadhenario* mazana matatu, akapiwa varombo? "
                            },
                            {
                                "text": "Wakarevawo izvi, kwete kuti wakava nehanya nevarombo, asi nokuti waiva mbavha, uye waiva nechikwama, achitakura zvaiiswamo. "
                            },
                            {
                                "text": "Naizvozvo Jesu wakati: Muregei; wamachengetedzera zuva rekuvigwa kwangu. "
                            },
                            {
                                "text": "Nokuti varombo munavo nguva dzese, asi ini hamuneni nguva dzese. "
                            },
                            {
                                "text": "Naizvozvo chaunga chikuru cheVaJudha chakaziva kuti aripo; ndokuuya kwete nekuda kwaJesu chete, asi kuti vaonewo Razaro, waakange amutsa kubva kuvakafa. "
                            },
                            {
                                "text": "Asi vapristi vakuru vakarangana kuti vauraye Razarowo; "
                            },
                            {
                                "text": "nokuti nekuda kwake vazhinji veVaJudha vaibva, vachitenda kuna Jesu.  "
                            },
                            {
                                "text": "  Chifume chaunga chikuru chakange chauya kumutambo, chakati chanzwa kuti Jesu anouya kuJerusarema, "
                            },
                            {
                                "text": "vakatora matavi emichindwe, vakabuda kunomuchingamidza, vakadanidzira vachiti: Hosana*! Wakaropafadzwa anouya muzita raIshe, Mambo waIsraeri. "
                            },
                            {
                                "text": "Zvino Jesu awana dhongwana, akagara pamusoro paro, sezvazvakanyorwa zvichinzi: "
                            },
                            {
                                "text": "Usatya, mukunda weZiyoni; tarira, Mambo wako anouya, agere pamusoro pedhongwana rembongoro. "
                            },
                            {
                                "text": "Vadzidzi vake havana kunzwisisa zvinhu izvi pakutanga; asi Jesu wakati akudzwa, ipapo vakazorangarira kuti zvinhu izvi zvakange zvakanyorwa pamusoro pake, uye vakange vamuitira zvinhu izvi. "
                            },
                            {
                                "text": "Naizvozvo chaunga chaiva naye paakadana Razaro kuti abude muguva, nekumumutsa kubva kuvakafa, chakapupura. "
                            },
                            {
                                "text": "Saka chaunga chakamuchingamidzawo, nokuti vakange vanzwa kuti wakaita chiratidzo ichochi. "
                            },
                            {
                                "text": "Naizvozvo VaFarisi vakataurirana, vachiti: Munoona kuti hamubatsiri chinhu; tarirai nyika inomutevera.  "
                            },
                            {
                                "text": "  Zvino kwaiva nevamwe VaGiriki pakati pevakange vakwira kuti vanonamata kumutambo; "
                            },
                            {
                                "text": "ava ndokuuya kuna Firipi weBhetisaidha reGarirea, vakamukumbira vachiti: Ishe, tinoda kuona Jesu. "
                            },
                            {
                                "text": "Firipi akasvika akaudza Andiriya; uye Andiriya naFiripi vakaudzazve Jesu. "
                            },
                            {
                                "text": "Jesu ndokuvapindura achiti: Awa rasvika rekuti Mwanakomana wemunhu akudzwe. "
                            },
                            {
                                "text": "Zvirokwazvo, zvirokwazvo, ndinoti kwamuri: Kunze kwekuti tsanga yegorosi yawira muvhu ikafa, iyo inogara iri yega; asi kana ikafa, inobereka chibereko chakawanda. "
                            },
                            {
                                "text": "Anoda upenyu hwake acharasikirwa nahwo; neanovenga upenyu hwake panyika ino achahuchengetedza kusvikira kuupenyu husingaperi. "
                            },
                            {
                                "text": "Kana munhu achindishandira, ngaanditevere; nepandiri ini, achavapowo muranda wangu. Uye kana munhu achindishandira, Baba vachamukudza. "
                            },
                            {
                                "text": "Ikozvino mweya wangu unotambudzika; zvino ndichatii? Baba, ndiponesei paawa rino. Asi nekuda kweizvi ndasvika paawa rino. "
                            },
                            {
                                "text": "Baba, kudzai zita renyu. Naizvozvo inzwi rakauya richibva kudenga, richiti: Ndarikudzawo, uye ndicharikudzazve. "
                            },
                            {
                                "text": "Naizvozvo chaunga chakange chimire chichizvinzwa chakati: Kwatinhira. Vamwe vakati: Mutumwa wataura naye. "
                            },
                            {
                                "text": "Jesu akapindura akati: Inzwi iri harina kuuya nekuda kwangu, asi nekuda kwenyu. "
                            },
                            {
                                "text": "Ikozvino pane mutongo wenyika ino; ikozvino mutungamiriri wenyika ino achadzingirwa panze. "
                            },
                            {
                                "text": "Neni, kana ndasimudzwa panyika, ndichakwevera vese kwandiri. "
                            },
                            {
                                "text": "Wakarevawo izvi achiratidza kuti waizofa nerufu rwakadini. "
                            },
                            {
                                "text": "Chaunga chakamupindura chichiti: Isu takanzwa pamurairo kuti Kristu achagara nekusingaperi; zvino imwi moreva sei kuti: Mwanakomana wemunhu anofanira kusimudzwa? Ndiani uyu Mwanakomana wemunhu? "
                            },
                            {
                                "text": "Naizvozvo Jesu wakati kwavari: Pachine chinguvana chiedza chichinemwi. Fambai muchine chiedza, zvimwe rima ringakukundai; uye anofamba murima haazivi kwaanoenda. "
                            },
                            {
                                "text": "Muchine chiedza, tendai kuchiedza, kuti muve vana vechiedza. Jesu wakareva zvinhu izvi, akabva, akazvivanza kwavari. "
                            },
                            {
                                "text": "Kunyange akange aita zviratidzo zvizhinji kudai pamberi pavo, havana kutenda kwaari; "
                            },
                            {
                                "text": "kuti shoko raIsaya muporofita rizadziswe, raakareva achiti: Ishe, ndiani wakatenda mharidzo yedu? Neruoko rwaIshe rwakazarurirwa kuna ani? "
                            },
                            {
                                "text": "Naizvozvo vakange vasingagoni kutenda, nokuti Isaya wakatizve: "
                            },
                            {
                                "text": "Wakapofumadza meso avo, akaomesa moyo wavo; kuti varege kuona nemeso kana kunzwisisa nemoyo, vagotendeuka, ndigovaporesa. "
                            },
                            {
                                "text": "Isaya wakareva zvinhu izvi, paakaona kubwinya kwake, ndokutaura pamusoro pake. "
                            },
                            {
                                "text": "Asi kunyange zvakadaro, vazhinji vevatongiwo vakatenda kwaari; asi nekuda kweVaFarisi vakange vasingabvumi, kuti varege kubudiswa musinagoge; "
                            },
                            {
                                "text": "nokuti vakada rukudzo rwevanhu kupfuura rukudzo rwaMwari. "
                            },
                            {
                                "text": "Zvino Jesu wakadanidzira akati: Anotenda kwandiri, haatendi kwandiri, asi kune wakandituma. "
                            },
                            {
                                "text": "Neanoona ini, anoona wakandituma. "
                            },
                            {
                                "text": "Ini ndakauya ndiri chiedza panyika, kuti ani nani anotenda kwandiri arege kugara murima. "
                            },
                            {
                                "text": "Uye kana ani nani achinzwa mashoko angu akasatenda, handimutongi ini; nokuti handina kuuya kuti nditonge nyika, asi kuti ndiponese nyika. "
                            },
                            {
                                "text": "Uyo anondiramba asingagamuchiri mashoko angu, ane anomutonga; shoko randakareva, ndiro richamutonga nezuva rekupedzisira. "
                            },
                            {
                                "text": "Nokuti ini handina kureva zvemusoro wangu, asi Baba vakandituma, ndivo vakandipa murairo, zvandichareva nezvandichataura. "
                            },
                            {
                                "text": "Uye ndinoziva kuti murairo wavo upenyu husingaperi; naizvozvo ini zvandinotaura, saBaba zvavakataura kwandiri, saizvozvo ndinotaura.  "
                            }
                        ]
                    },
                    {
                        "verses": [
                            {
                                "text": "Zvino mutambo wepasika usati wasvika, Jesu woziva kuti awa rake rasvika kuti abve munyika ino, aende kuna Baba, ada vake vari munyika, wakavada kusvikira pamagumo. "
                            },
                            {
                                "text": "Zvino chirairo chakati chaitika, dhiabhorosi atoisa mumoyo maJudhasi Isikariyoti, waSimoni, kuti amutengese, "
                            },
                            {
                                "text": "Jesu achiziva kuti Baba vakapa zvinhu zvese mumaoko, uye kuti wakabva kuna Mwari uye anoenda kuna Mwari, "
                            },
                            {
                                "text": "akasimuka kubva pachirairo, akabvisa nguvo, akatora mucheka akazvimonera. "
                            },
                            {
                                "text": "Shure kwaizvozvi wakadira mvura mundiro, ndokutanga kushambidza tsoka dzevadzidzi, nekupusika nemucheka waakange akamonerwa nawo. "
                            },
                            {
                                "text": "Naizvozvo wakasvika kuna Simoni Petro; iye ndokuti kwaari: Ishe, imwi moshambidza tsoka dzangu here? "
                            },
                            {
                                "text": "Jesu akapindura ndokuti kwaari: Chandinoita ini, iwe hauzivi ikozvino; asi uchaziva shure kweizvi. "
                            },
                            {
                                "text": "Petro akati kwaari: Hamungatongoshambidzi tsoka dzangu nekusingaperi. Jesu akamupindura akati: Kana ndisingakushambidzi, hauna mugove neni. "
                            },
                            {
                                "text": "Simoni Petro akati kwaari: Ishe, kwete tsoka dzangu dzega, asi maokowo nemusoro. "
                            },
                            {
                                "text": "Jesu akati kwaari: Wakashambidzwa haashaiwi chinhu kunze kwekushamba tsoka, asi wakachena chose; uye imwi makachena asi kwete mese. "
                            },
                            {
                                "text": "Nokuti wakange achiziva uyo waizomutengesa; nekuda kwaizvozvi wakati: Hamuna kuchena mese. "
                            },
                            {
                                "text": "Naizvozvo ashambidza tsoka dzavo, wakatora nguvo dzake, agarazve pakudya, akati kwavari: Munoziva zvandaita kwamuri here? "
                            },
                            {
                                "text": "Imwi munondidaidza kuti Mudzidzisi, uye Ishe; uye munoreva zvakanaka, nokuti ndini iye. "
                            },
                            {
                                "text": "Zvino kana ini, Ishe neMudzidzisi, ndashambidza tsoka dzenyu, imwiwo munofanira kushambidzana tsoka dzenyu. "
                            },
                            {
                                "text": "Nokuti ndakupai muenzaniso, kuti nemwi muite ini sezvandaita kwamuri. "
                            },
                            {
                                "text": "Zvirokwazvo, zvirokwazvo, ndinoti kwamuri: Muranda haasi mukuru kuna ishe wake, uye wakatumwa haasi mukuru kune wakamutuma. "
                            },
                            {
                                "text": "Kana muchiziva zvinhu izvi, makaropafadzwa kana muchizviita. "
                            },
                            {
                                "text": "Handitauri maererano nemwi mese; ini ndinoziva vandakasarudza; asi kuti rugwaro ruzadziswe, rwunoti: Anodya chingwa neni wakandisimudzira chitsitsinho chake. "
                            },
                            {
                                "text": "Kubva ikozvino ndinokuudzai zvisati zvaitika, kuti, kana zvichiitika, mugotenda kuti ndini. "
                            },
                            {
                                "text": "Zvirokwazvo, zvirokwazvo, ndinoti kwamuri: Anogamuchira ani nani wandinotuma, anogamuchira ini; neanogamuchira ini, anogamuchira wakandituma.  "
                            },
                            {
                                "text": "  Jesu wakati areva izvi akatambudzika mumweya, akapupura akati: Zvirokwazvo, zvirokwazvo, ndinoti kwamuri: Umwe wenyu achanditengesa. "
                            },
                            {
                                "text": "Naizvozvo vadzidzi vakatarirana, vasina chokwadi kuti wataura pamusoro paani. "
                            },
                            {
                                "text": "Zvino kwakange kugere pakudya pachifuva chaJesu umwe wevadzidzi vake, Jesu waaida; "
                            },
                            {
                                "text": "naizvozvo Simoni Petro akamuninira, kubvunza kuti ndiani waanotaura pamusoro pake. "
                            },
                            {
                                "text": "Iyewo achizendamira pachifuva chaJesu, akati kwaari: Ishe, ndiani? "
                            },
                            {
                                "text": "Jesu akapindura akati: Ndiye ini wandichapa chimedu kana ndaseva. Zvino aseva chimedu, akapa Judhasi Isikariyoti waSimoni. "
                            },
                            {
                                "text": "Zvino shure kwechimedu, ipapo Satani akapinda maari. Jesu ndokuti kwaari: Zvaunoita, ita uchikurumidza. "
                            },
                            {
                                "text": "Asi hakuna kune vakange vagere pakudya wakaziva kuti wakareverei izvi kwaari. "
                            },
                            {
                                "text": "Nokuti vamwe vakafunga kuti, sezvo Judhasi aiva nechikwama, Jesu wakati kwaari: Tenga zvatinoda pamutambo; kana kuti ape varombo chimwe chinhu. "
                            },
                            {
                                "text": "Naizvozvo iye akati agamuchira chimedu, akabuda pakarepo; zvino hwakange huri usiku. "
                            },
                            {
                                "text": "Naizvozvo wakati abuda, Jesu akati: Ikozvino Mwanakomana wemunhu wakudzwa, naMwari wakudzwa maari. "
                            },
                            {
                                "text": "Kana Mwari akudzwa maari, Mwari achamukudzawo maari pachake, zvino achamukudza pakarepo. "
                            },
                            {
                                "text": "Vana vadiki, ndichinemwi chinguva chidiki. Muchanditsvaka, asi sezvandakareva kuVaJudha, kuti: Ini kwandinoenda, imwi hamugoni kuuyako, ndinorevawo kwamuri ikozvino. "
                            },
                            {
                                "text": "Murairo mutsva ndinopa kwamuri, kuti mudanane; sezvandakakudai, kuti imwi mudananewo. "
                            },
                            {
                                "text": "Pane izvi vese vachaziva kuti muri vadzidzi vangu, kana mune rudo umwe kune umwe. "
                            },
                            {
                                "text": "Simoni Petro akati kwaari: Ishe, munoenda kupi? Jesu akamupindura, akati: Kwandinoenda, haungagoni kunditevera ikozvino; asi uchanditevera pashure. "
                            },
                            {
                                "text": "Petro akati kwaari: Ishe, handigoni kukuteverai ikozvino nei? Ndichakuradzikirai upenyu hwangu pasi. "
                            },
                            {
                                "text": "Jesu akamupindura, akati: Ucharadzikira upenyu hwako pasi ini here? Zvirokwazvo, zvirokwazvo, ndinoti kwauri: Jongwe haringatongoriri kusvikira wandiramba katatu.  "
                            }
                        ]
                    },
                    {
                        "verses": [
                            {
                                "text": "Moyo wenyu ngaurege kutambudzika; munotenda kuna Mwari, tendaiwo kwandiri. "
                            },
                            {
                                "text": "Mumusha maBaba vangu mune dzimba zhinji dzekugara; dai zvisina kudaro, ndingadai ndakakuudzai. Ndinoenda kunokugadzirirai nzvimbo. "
                            },
                            {
                                "text": "Zvino ndikanokugadzirirai nzvimbo, ndichauyazve ndikugamuchirei kwandiri; kuti apo ini pandiri, imwi muvepowo. "
                            },
                            {
                                "text": "Uye ini pandinoenda munoziva, nenzira munoziva. "
                            },
                            {
                                "text": "Tomasi akati kwaari: Ishe, hatizivi kwamunoenda; ko tinogona kuziva sei nzira? "
                            },
                            {
                                "text": "Jesu akati kwaari: Ini ndiri nzira, nechokwadi, neupenyu; hapana anouya kuna Baba, asi nekwandiri. "
                            },
                            {
                                "text": "Dai maindiziva, maiziva Baba vanguwo; uye kubva ikozvino munovaziva, uye makavaona. "
                            },
                            {
                                "text": "Firipi akati kwaari: Ishe, tiratidzei Baba, uye zvakatikwanira. "
                            },
                            {
                                "text": "Jesu akati kwaari: Ndava nemwi nguva refu yakadai, hausati wandiziva here, Firipi? Waona ini, waona Baba; zvino unoreva sei uchiti: Tiratidzei Baba? "
                            },
                            {
                                "text": "Hautendi here kuti ini ndiri muna Baba, naBaba vari mandiri? Mashoko andinotaura kwamuri ini, handiatauri pachangu; asi Baba, vanogara mandiri, ndivo vanoita mabasa. "
                            },
                            {
                                "text": "Nditendei kuti ndiri muna Baba, naBaba vari mandiri; kana zvisakadaro nditendei nekuda kwemabasa amene. "
                            },
                            {
                                "text": "Zvirokwazvo, zvirokwazvo, ndinoti kwamuri: Anotenda kwandiri, mabasa ini andinoita iye achaaitawo, uye makuru kune awa achaaita; nokuti ini ndinoenda kuna Baba vangu. "
                            },
                            {
                                "text": "Uye chero chipi chamunokumbira muzita rangu, icho ndichachiita, kuti Baba varumbidzwe muMwanakomana. "
                            },
                            {
                                "text": "Kana muchikumbira chero chipi muzita rangu, ini ndichachiita. "
                            },
                            {
                                "text": "Kana muchindida, chengetai mirairo yangu. "
                            },
                            {
                                "text": "Neni ndichakumbira Baba, naivo vachakupai umwe Munyaradzi, kuti agare nemwi nekusingaperi, "
                            },
                            {
                                "text": "Mweya wechokwadi, iyo nyika yausingagoni kugamuchira, nokuti haimuoni, kana kumuziva. Asi imwi munomuziva, nokuti ugere nemwi, uchava mukati menyu. "
                            },
                            {
                                "text": "Handingakusii muri nherera; ndichauya kwamuri. "
                            },
                            {
                                "text": "Kuchine chinguvana, nenyika haichazondioni; asi imwi muchandiona; nokuti ini ndinorarama, imwiwo muchararama. "
                            },
                            {
                                "text": "Nezuva iro imwi muchaziva kuti ndiri muna Baba vangu, nemwi mandiri, neni mamuri. "
                            },
                            {
                                "text": "Ane mirairo yangu achiichengeta, ndiye anondida; uye anondida achadikanwa naBaba vangu; neni ndichamuda, uye ndichazviratidza kwaari. "
                            },
                            {
                                "text": "Judhasi, kwete Isikariyoti, akati kwaari: Ishe, chii kuti munozozviratidza kwatiri, asi kwete kunyika? "
                            },
                            {
                                "text": "Jesu akapindura akati kwaari: Kana munhu achindida, achachengeta shoko rangu, naBaba vangu vachamuda, uye tichauya kwaari, tikaita ugaro naye. "
                            },
                            {
                                "text": "Asingandidi, haachengeti mashoko angu; neshoko ramunonzwa harisi rangu, asi raBaba vakandituma. "
                            },
                            {
                                "text": "Zvinhu izvozvi ndazvitaura kwamuri ndigere nemwi. "
                            },
                            {
                                "text": "Asi Munyaradzi, Mweya Mutsvene, iwo Baba wavachatuma muzita rangu, iye achakudzidzisai zvinhu zvese, uye akuyeudzirei zvese zvandakataura kwamuri. "
                            },
                            {
                                "text": "Rugare ndinosiya kwamuri; rugare rwangu ndinopa kwamuri; kwete nyika sezvainopa, ini ndinopa kwamuri. Moyo wenyu ngaurege kutambudzika, kana kutya. "
                            },
                            {
                                "text": "Manzwa kuti ini ndati kwamuri: Ndinoenda, uye ndichauya kwamuri. Kana maindida, maifara, nokuti ndati: Ndinoenda kuna Baba; nokuti Baba vangu vakuru kwandiri. "
                            },
                            {
                                "text": "Uye ikozvino ndakuudzai zvisati zvaitika; kuti kana zvoitika mungatenda. "
                            },
                            {
                                "text": "Handichazotaurizve zvizhinji nemwi; nokuti mutongi wenyika ino anouya, asi haana chinhu kwandiri; "
                            },
                            {
                                "text": "asi kuti nyika izive kuti ndinoda Baba, uye Baba sezvavakandiraira, ndinoita saizvozvo. Simukai, ngatibve pano.  "
                            }
                        ]
                    },
                    {
                        "verses": [
                            {
                                "text": "Ini ndiri muzambiringa wechokwadi, uye Baba vangu murimi. "
                            },
                            {
                                "text": "Davi rimwe nerimwe riri mandiri risingabereki chibereko, vanoribvisa; uye rimwe nerimwe rinobereka chibereko, vanorichekerera, kuti riwedzere kubereka chibereko. "
                            },
                            {
                                "text": "Imwi matochena neshoko randataura kwamuri. "
                            },
                            {
                                "text": "Garai mandiri, neni mamuri. Sedavi risingagoni kubereka chibereko pacharo, kana risingagari mumuzambiringa, saizvozvo nemwi kwete, kana musingagari mandiri. "
                            },
                            {
                                "text": "Ini ndiri muzambiringa, imwi matavi. Anogara mandiri, neni maari, ndiye anobereka chibereko chakawanda; nokuti kunze kwangu hamugoni kuita chinhu. "
                            },
                            {
                                "text": "Kana munhu asingagari mandiri, anoraswa kunze sedavi, ndokusvava, vanoaunganidza, ndokukandira mumoto, apiswe. "
                            },
                            {
                                "text": "Kana muchigara mandiri, nemashoko angu achigara mamuri, muchakumbira chero zvamunoda, uye muchazviitirwa. "
                            },
                            {
                                "text": "Baba vangu vanokudzwa neizvi, kuti mubereke chibereko chakawanda; uye muchava vadzidzi vangu. "
                            },
                            {
                                "text": "Baba sezvavakandida, iniwo ndakakudai; garai murudo rwangu. "
                            },
                            {
                                "text": "Kana muchichengeta mirairo yangu, muchagara murudo rwangu, seni ndakachengeta mirairo yaBaba vangu, ndinogara murudo rwavo. "
                            },
                            {
                                "text": "Zvinhu izvi ndazvitaura kwamuri, kuti mufaro wangu ugare mamuri, uye mufaro wenyu uzare. "
                            },
                            {
                                "text": "Uyu ndiwo murairo wangu, kuti mudanane, sezvandakakudai. "
                            },
                            {
                                "text": "Hakuna ane rudo rukuru kune urwu, kuti munhu anoradzikira pasi shamwari dzake upenyu hwake. "
                            },
                            {
                                "text": "Imwi muri shamwari dzangu, kana muchiita chipi nechipi ini chandinokurairai. "
                            },
                            {
                                "text": "Handichakuidziizve varanda, nokuti muranda haazivi ishe wake chaanoita; asi ndakuidzai shamwari; nokuti zvese zvandakanzwa naBaba vangu, ndakakuzivisai. "
                            },
                            {
                                "text": "Imwi hamuna kundisarudza, asi ini ndakakusarudzai, ndikakugadzai, kuti imwi muende mubereke chibereko, uye chibereko chenyu chigare; kuti chipi nechipi chamunokumbira kuna Baba muzita rangu, vakupei. "
                            },
                            {
                                "text": "Izvi zvinhu ndinokurairai, kuti mudanane. "
                            },
                            {
                                "text": "Kana nyika ichikuvengai, muzive kuti yavenga ini isati yakuvengai imwi. "
                            },
                            {
                                "text": "Dai maiva venyika, nyika yaida zvayo pachayo; asi nokuti hamusi venyika, asi ini ndakakusarudzai kubva panyika, naizvozvo nyika inokuvengai. "
                            },
                            {
                                "text": "Rangarirai shoko ini randakareva kwamuri: Muranda haasi mukuru kuna ishe wake. Kana vakashusha ini, vachashusha imwiwo; kana vakachengeta shoko rangu vachachengeta renyuwo. "
                            },
                            {
                                "text": "Asi izvi zvese vachakuitirai nekuda kwezita rangu, nokuti havamuzivi wakandituma. "
                            },
                            {
                                "text": "Dai ndisina kuuya ndikataura kwavari, vangadai vasina chivi; asi ikozvino havana manzvengero pachivi chavo. "
                            },
                            {
                                "text": "Anondivenga, anovenga Baba vanguwo. "
                            },
                            {
                                "text": "Dai ndisina kuita pakati pavo mabasa asina umwe wakaaita, vangadai vasina chivi; asi ikozvino vakaona ndokuvenga zvese ini naBaba vangu. "
                            },
                            {
                                "text": "Asi kuti shoko rizadziswe rakanyorwa pamurairo wavo, rinoti: Vakandivenga pasina chikonzero. "
                            },
                            {
                                "text": "Asi kana Munyaradzi auya, ini wandichatumira kwamuri kubva kuna Baba, Mweya wechokwadi, unobuda kuna Baba, uyu achapupura nezvangu. "
                            },
                            {
                                "text": "Nemwiwo muchapupura, nokuti maiva neni kubva pakutanga.  "
                            }
                        ]
                    },
                    {
                        "verses": [
                            {
                                "text": "Zvinhu izvi ndataura kwamuri, kuti murege kugumburwa. "
                            },
                            {
                                "text": "Vachakubudisai mumasinagoge; hongu nguva inouya, apo umwe neumwe anokuurayai achafunga kuti anoitira Mwari basa. "
                            },
                            {
                                "text": "Uye zvinhu izvi vachazviita kwamuri, nokuti havana kuziva Baba kana ini. "
                            },
                            {
                                "text": "Asi zvinhu izvi ndataura kwamuri, kuti kana nguva yasvika, muzvirangarire kuti ini ndakakuudzai. Asi zvinhu izvi handina kuzvireva kwamuri kubva pakutanga, nokuti ndaiva nemwi. "
                            },
                            {
                                "text": "Asi ikozvino ndinoenda kune wakandituma, uye hakuna umwe wenyu anondibvunza, achiti: Munoenda kupi? "
                            },
                            {
                                "text": "Asi nokuti ndareva zvinhu izvi kwamuri, kusuruvara kwazadza moyo wenyu. "
                            },
                            {
                                "text": "Asi ini ndinokuudzai chokwadi: Zvakanaka kwamuri kuti ini ndiende; nokuti kana ndisingaendi, Munyaradzi haazouyi kwamuri; asi kana ndikaenda, ndichamutumira kwamuri. "
                            },
                            {
                                "text": "Zvino kana asvika, iye achapwisa nyika nezvechivi, uye nezvekururama, uye nezvemutongo; "
                            },
                            {
                                "text": "zvechivi, nokuti havatendi kwandiri; "
                            },
                            {
                                "text": "uye zvekururama, nokuti ndinoenda kuna Baba vangu, uye hamuchazondionizve; "
                            },
                            {
                                "text": "uye zvemutongo, nokuti mutungamiriri wenyika ino watongwa. "
                            },
                            {
                                "text": "Ndichine zvinhu zvizhinji zvekutaura kwamuri, asi hamugoni kuzvitakura ikozvino; "
                            },
                            {
                                "text": "asi kana iye asvika, Mweya wechokwadi, achakutungamirirai kuchokwadi chese; nokuti haazozvitauriri pachake, asi chega chega chaanonzwa achataura, uye achakuzivisai zvinhu zvinouya. "
                            },
                            {
                                "text": "Iye achandirumbidza, nokuti achatora pane zvangu, uye achazvizivisa kwamuri. "
                            },
                            {
                                "text": "Zvese Baba zvavanazvo, ndezvangu; ndokusaka ndichiti achatora pane zvangu, agozivisa kwamuri. "
                            },
                            {
                                "text": "Kwechinguvana uye hamuchandioni, uye kwechinguvanazve muchandiona, nokuti ini ndinoenda kuna Baba. "
                            },
                            {
                                "text": "Zvino vamwe vevadzidzi vake vakataurirana vachiti: Chii ichi chaanoreva kwatiri: Kwechinguvana, hamuchandioni; uyezve kwechinguvana muchandiona; uye: Nokuti ini ndinoenda kuna Baba? "
                            },
                            {
                                "text": "Naizvozvo vakati: Chii ichi chaanoreva: Chinguvana? Hatizivi chaanoreva. "
                            },
                            {
                                "text": "Zvino Jesu waiziva kuti vakange vachishuva kumubvunza, akati kwavari: Munobvunzana pamusoro pezvizvi here kuti ndati: Kwechinguvana hamuchandioni, uyezve kwechinguvana muchandiona? "
                            },
                            {
                                "text": "Zvirokwazvo, zvirokwazvo, ndinoti kwamuri: Imwi muchachema nekurira, asi nyika ichafara; uye imwi muchava nekusuruvara, asi kusuruvara kwenyu kuchava mufaro. "
                            },
                            {
                                "text": "Mukadzi kana achisununguka ane marwadzo, nokuti awa rake rasvika; asi kana angopona mucheche, haacharangaririzve marwadzo, nekufara kuti munhu waponwa panyika. "
                            },
                            {
                                "text": "Naizvozvo nemwi ikozvino mune kusuruvara; asi ndichazokuonaizve, nemoyo wenyu uchafara; uye hakuna munhu anokutorerai mufaro wenyu. "
                            },
                            {
                                "text": "Zvino nezuva iro hamuchazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamuchakumbira kuna Baba muzita rangu vachakupai. "
                            },
                            {
                                "text": "Kusvikira ikozvino hamuna kukumbira chinhu muzita rangu; kumbirai, uye muchagamuchira, kuti mufaro wenyu uzadzwe. "
                            },
                            {
                                "text": "Zvinhu izvi ndataura kwamuri mumadimikira; nguva inouya apo ndisingazotaurizve kwamuri nemadimikira, asi ndichakuudzai pachena nezvaBaba. "
                            },
                            {
                                "text": "Pazuva iro muchakumbira muzita rangu; uye handirevi kwamuri kuti ini ndichakukumbirirai kuna Baba; "
                            },
                            {
                                "text": "nokuti Baba pachavo vanokudai, nokuti imwi makandida, mukatenda kuti ini ndakabuda kuna Mwari. "
                            },
                            {
                                "text": "Ndakabuda kuna Baba, uye ndakauya panyika; ndinobvazve panyika, uye ndinoenda kuna Baba. "
                            },
                            {
                                "text": "Vadzidzi vake vakati kwaari: Tarirai ikozvino motaura pachena, uye munotaura pasina dimikira. "
                            },
                            {
                                "text": "Zvino tinoziva kuti munoziva zvinhu zvese, uye hamutsvaki kuti munhu akubvunzei; neizvozvi tinotenda kuti makabuda kuna Mwari. "
                            },
                            {
                                "text": "Jesu akavapindura akati: Ikozvino munotenda here? "
                            },
                            {
                                "text": "Tarirai, awa rinouya, hongu ikozvino rasvika, rekuti muchaparadzirwa, umwe neumwe kune zvake, uye mundisiye ndega; izvo handisi ndega, nokuti Baba vaneni. "
                            },
                            {
                                "text": "Ndareva zvinhu izvi kwamuri, kuti muve nerugare mandiri. Munyika muchava nedambudziko; asi tsungai moyo, ini ndakakunda nyika.  "
                            }
                        ]
                    },
                    {
                        "verses": [
                            {
                                "text": "Jesu wakataura zvinhu izvi, ndokusimudzira meso ake kudenga, akati: Baba, awa rasvika; kudzai Mwanakomana wenyu, kuti Mwanakomana wenyuwo akukudzei; "
                            },
                            {
                                "text": "sezvo makamupa simba pamusoro penyama yese, kuti vese vamakamupa, avape upenyu husingaperi. "
                            },
                            {
                                "text": "Uye uhu upenyu husingaperi, kuti vakuzivei imwi Mwari wega wechokwadi, naJesu Kristu wamakatuma. "
                            },
                            {
                                "text": "Ini ndakakukudzai panyika; ndapedza basa ramakandipa kuti ndiite; "
                            },
                            {
                                "text": "uye ikozvino ndikudzei, imwi Baba, kwamuri pachenyu nerukudzo rwandaiva narwo ndinemwi nyika isati yavapo. "
                            },
                            {
                                "text": "Ndaratidza zita renyu kuvanhu vamakandipa kubva munyika; vakange vari venyu, uye makavapa ini; uye vakachengeta shoko renyu. "
                            },
                            {
                                "text": "Ikozvino voziva kuti zvese-zvese zvamakandipa, zvinobva kwamuri; "
                            },
                            {
                                "text": "nokuti ndakapa kwavari mashoko amakandipa; uye ivo vakagamuchira, vakaziva zvirokwazvo kuti ndakabuda kwamuri, uye vakatenda kuti imwi makandituma. "
                            },
                            {
                                "text": "Ini ndinokumbirira ivo; handikumbiriri nyika, asi avo vamakandipa, nokuti ndevenyu; "
                            },
                            {
                                "text": "uye zvese zvangu ndezvenyu, nezvenyu ndezvangu; uye ndakakudzwa mavari. "
                            },
                            {
                                "text": "Uye handichisiri munyika, asi ava vari munyika; uye ini ndinouya kwamuri. Baba vatsvene, vachengetei muzita renyu vamakandipa, kuti vave vamwe, sesu. "
                            },
                            {
                                "text": "Pandaiva navo munyika, ini ndaivachengeta muzita renyu; avo vamakandipa, ndikachengetedza, uye hapana umwe wavo wakarasika, kunze kwemwanakomana wekuraswa, kuti rugwaro rwuzadziswe. "
                            },
                            {
                                "text": "Asi ikozvino ndinouya kwamuri, uye zvinhu izvi ndinotaura munyika, kuti vave nemufaro wangu wakazadziswa mavari. "
                            },
                            {
                                "text": "Ini ndakavapa shoko renyu, uye nyika yakavavenga, nokuti havasi venyika, seni ndisiri wenyika. "
                            },
                            {
                                "text": "Handikumbiri kuti muvabvise panyika, asi kuti muvachengete pane wakaipa. "
                            },
                            {
                                "text": "Havasi venyika, seni ndisiri wenyika. "
                            },
                            {
                                "text": "Vaitei vatsvene muchokwadi chenyu; shoko renyu ichokwadi. "
                            },
                            {
                                "text": "Sezvamakandituma munyika, neniwo ndavatuma munyika. "
                            },
                            {
                                "text": "Uye ini ndinozviita mutsvene nekuda kwavo, kuti ivowo vaitwe vatsvene muchokwadi. "
                            },
                            {
                                "text": "Uye handikumbiriri ava chete, asi naivo vachatenda kwandiri neshoko ravo; "
                            },
                            {
                                "text": "kuti vese vave umwe; semwi, Baba, mandiri, neni mamuri; kuti ivowo vave umwe matiri; kuti nyika itende kuti imwi makandituma. "
                            },
                            {
                                "text": "Nekubwinya kwamakandipa, ini ndakavapa, kuti vave umwe, sesu tiri umwe. "
                            },
                            {
                                "text": "Ini mavari, nemwi mandiri, kuti vapedzeredzwe vave umwe; uye kuti nyika izive kuti imwi makandituma, uye makavada, sezvamakandida. "
                            },
                            {
                                "text": "Baba, ndinoda kuti ivowo vamakandipa, vave neni apo pandiri ini, kuti vaone kubwinya kwangu, kwamakandipa, nokuti makandida mavambo enyika asati avapo. "
                            },
                            {
                                "text": "Baba vakarurama, nenyika haina kukuzivai, asi ini ndakakuzivai, neava vakaziva kuti imwi makandituma; "
                            },
                            {
                                "text": "uye ndakazivisa kwavari zita renyu, uye ndicharizivisa, kuti rudo rwamakandida narwo ruve mavari, neni mavari.  "
                            }
                        ]
                    },
                    {
                        "verses": [
                            {
                                "text": "Jesu areva zvinhu izvi wakabudira mhiri kwerukova Kedhironi nevadzidzi vake, paiva nebindu, maakapinda iye nevadzidzi vake. "
                            },
                            {
                                "text": "NaJudhasiwo, wakamutengesa, wakange achiziva nzvimbo iyi; nokuti Jesu kazhinji waiunganapo nevadzidzi vake. "
                            },
                            {
                                "text": "Naizvozvo Judhasi, atora boka remauto, nemapurisa kubva kuvapristi vakuru neVaFarisi, wakauyapo nemwenje nemarambi nezvombo. "
                            },
                            {
                                "text": "Naizvozvo Jesu, achiziva zvinhu zvese zvaizomuwira, wakabuda akati kwavari: Ndiani wamunotsvaka? "
                            },
                            {
                                "text": "Vakamupindura vakati: Jesu muNazareta. Jesu akati kwavari: Ndini. NaJudhasiwo wakamutengesa wakange amire navo. "
                            },
                            {
                                "text": "Zvino wakati achiti kwavari: Ndini; vakasudurukira shure, vakawira pasi. "
                            },
                            {
                                "text": "Zvino akavabvunzazve achiti: Ndiani wamunotsvaka? Ivo vakati: Jesu muNazareta. "
                            },
                            {
                                "text": "Jesu akapindura achiti: Ndakuudzai kuti ndini iye; naizvozvo kana muchitsvaka ini, regai ava vaende; "
                            },
                            {
                                "text": "kuti shoko rizadziswe raakareva rekuti: Vamakapa kwandiri, handina kurasa umwe wavo. "
                            },
                            {
                                "text": "Naizvozvo Simoni Petro ane munondo wakauvhomora ndokutema muranda wemupristi mukuru, ndokugura nzeve yake yerudyi. Uye zita remuranda uyo raiva Marikosi. "
                            },
                            {
                                "text": "Naizvozvo Jesu wakati kuna Petro: Isa munondo wako mumuhara; mukombe Baba wavakandipa, handingatongounwi here?  "
                            },
                            {
                                "text": "  Zvino boka remauto nemukuru wechuru nemapurisa eVaJudha vakabata Jesu, vakamusunga, "
                            },
                            {
                                "text": "ndokutanga kumuendesa kuna Anasi; nokuti wakange ari mukarahwa waKayafasi, waiva mupristi mukuru gore iroro. "
                            },
                            {
                                "text": "Zvino Kayafasi ndiye wakange araira VaJudha, kuti zvakanaka kuti munhu umwe afire rudzi.  "
                            },
                            {
                                "text": "  Zvino Simoni Petro wakatevera Jesu, neumwe mudzidzi. Mudzidzi uyu waizikanwa nemupristi mukuru, akapinda naJesu muchivanze chemupristi mukuru; "
                            },
                            {
                                "text": "asi Petro wakange amire pamukova panze. Naizvozvo kwakabuda umwe mudzidzi waizikanwa nemupristi mukuru, akataura nemurindikadzi wemukova, ndokupinza Petro. "
                            },
                            {
                                "text": "Zvino murandakadzi murindi wemukova akati kuna Petro: Iwewo hausi umwe wevadzidzi vemunhu uyu here? Iye akati: Handisi. "
                            },
                            {
                                "text": "Zvino varanda nemapurisa vakange vamire vavesa moto wemazimbe, nokuti kwaitonhora, uye vaidziya. Petrowo akamira navo achidziya. "
                            },
                            {
                                "text": "Naizvozvo mupristi mukuru wakabvunza Jesu nezvevadzidzi vake, nezvedzidziso yake. "
                            },
                            {
                                "text": "Jesu akamupindura akati: Ini ndakataura pachena kunyika; ini ndaidzidzisa nguva dzese musinagoge nemutembere, panoungana VaJudha nguva dzese, uye handina kureva chinhu pakavanda. "
                            },
                            {
                                "text": "Unobvunzirei ini? Bvunza avo vainzwa, zvandaitaura kwavari; tarira, ndivo vanoziva ini zvandakareva. "
                            },
                            {
                                "text": "Wakati areva zvinhu izvi, umwe wemapurisa wakange amirepo akarova Jesu nembama, achiti: Ko unopindura mupristi mukuru saizvozvo? "
                            },
                            {
                                "text": "Jesu akamupindura akati: Kana ndareva zvakaipa, pupura zvezvakaipa zvacho; asi kana zvakanaka, wandiroverei? "
                            },
                            {
                                "text": "Zvino Anasi akamutumira akasungwa kuna Kayafasi mupristi mukuru. "
                            },
                            {
                                "text": "Zvino Simoni Petro wakange amire achidziya moto; naizvozvo vakati kwaari: Hausi iwewo umwe wevadzidzi vake here? Iye akaramba, akati: Handisi. "
                            },
                            {
                                "text": "Umwe wevaranda vemupristi mukuru, ari hama yewenzeve Petro yaakagura akati: Ini handina kukuona mubindu unaye here? "
                            },
                            {
                                "text": "Naizvozvo Petro akarambazve; zvino pakarepo jongwe rakarira.  "
                            },
                            {
                                "text": "  Zvino vakabvisa Jesu kuna Kayafasi vakamuisa kuimba yemutungamiriri; uye aiva mambakwedza, asi ivo havana kupinda mumba memutungamiriri, kuti varege kusvibiswa, asi kuti vadye pasika. "
                            },
                            {
                                "text": "Naizvozvo Pirato akabudira kwavari, akati: Imhosva yei yamunoisa pamunhu uyu? "
                            },
                            {
                                "text": "Vakapindura vakati kwaari: Dai uyu asaiva anoita zvakaipa, tingadai tisina kumukumikidza kwamuri. "
                            },
                            {
                                "text": "Naizvozvo Pirato wakati kwavari: Mutorei imwi, mumutonge zvinoenderana nemurairo wenyu. Naizvozvo VaJudha vakati kwaari: Hazvisi pamutemo kwatiri kuti tiuraye munhu; "
                            },
                            {
                                "text": "kuti shoko raJesu rizadziswe raakareva, achiratidza kuti kufa rudzii kwaaifanira kufa nako. "
                            },
                            {
                                "text": "Naizvozvo Pirato wakapindazve mumba memutungamiriri, akadana Jesu, akati kwaari: Ndiwe mambo weVaJudha here? "
                            },
                            {
                                "text": "Jesu akamupindura akati: Unozvireva izvi pachako here, kana vamwe vakuudza pamusoro pangu? "
                            },
                            {
                                "text": "Pirato akapindura, akati: Ini ndiri muJudha here? Rudzi rwako nevapristi vakuru vakukumikidza kwandiri; waitei? "
                            },
                            {
                                "text": "Jesu akapindura akati: Ushe hwangu hahuzi hwenyika ino; kana ushe hwangu hwaiva hwenyika ino, varanda vangu vangadai vairwa, kuti ndirege kukumikidzwa kuVaJudha; asi zvino ushe hwangu hahusi hwepano. "
                            },
                            {
                                "text": "Naizvozvo Pirato wakati kwaari: Saka uri iwe mambo here? Jesu akapindura akati: Unoreva iwe, kuti ini ndiri mambo. Ini ndakaberekerwa izvi, uye ndakauira izvi munyika kuti ndipupurire chokwadi. Umwe neumwe wechokwadi anonzwa inzwi rangu. "
                            },
                            {
                                "text": "Pirato akati kwaari: Chokwadi chii? Zvino wakati areva izvi, akabudirazve kuVaJudha, akati kwavari: Ini handiwani mhosva kwaari. "
                            },
                            {
                                "text": "Asi mune tsika, kuti ndikusunungurirei umwe papasika; naizvozvo munoda kuti ndikusunungurirei Mambo weVaJudha here? "
                            },
                            {
                                "text": "Ipapo vakadanidzirazve vese, vachiti: Kwete uyu, asi Bharabhasi; zvino Bharabhasi wakange ari gororo.  "
                            }
                        ]
                    },
                    {
                        "verses": [
                            {
                                "text": "Naizvozvo ipapo Pirato wakatora Jesu, akamurova netyava. "
                            },
                            {
                                "text": "Zvino mauto akaruka korona yeminzwa akaisa pamusoro wake, ndokumupfekedza nguvo ine ruvara rwehute. "
                            },
                            {
                                "text": "Vakati: Hekanhi, Mambo weVaJudha! Ndokumurova nembama. "
                            },
                            {
                                "text": "Naizvozvo Pirato akabudazve panze, ndokuti kwavari: Tarirai, ndinomubudisira kwamuri, kuti muzive kuti handiwani mhosva maari. "
                            },
                            {
                                "text": "Naizvozvo Jesu wakabuda panze, akapfeka korona yeminzwa, nenguvo ine ruvara rwehute. Pirato ndokuti kwavari: Tarirai munhu uyu! "
                            },
                            {
                                "text": "Naizvozvo vapristi vakuru nemapurisa pavakamuona, vakadanidzira vachiti: Roverera pamuchinjikwa, roverera pamuchinjikwa! Pirato akati kwavari: Mutorei imwi, muroverere pamuchinjikwa; nokuti ini handiwani mhosva kwaari. "
                            },
                            {
                                "text": "VaJudha vakamupindura vakati: Isu tine murairo, uye nemurairo wedu anofanira kufa, nokuti wakazviita Mwanakomana waMwari. "
                            },
                            {
                                "text": "Naizvozvo Pirato paakanzwa shoko iri, wakanyanya kutya. "
                            },
                            {
                                "text": "Akapindazve mumba memutungamiriri, ndokuti kuna Jesu: Unobvepi iwe? Asi Jesu haana kumupa mhinduro. "
                            },
                            {
                                "text": "Pirato akati kwaari: Hautauri neni here? Hauzivi here kuti ndine simba rekukuroverera pamuchinjikwa uye ndine simba rekukusunungura? "
                            },
                            {
                                "text": "Jesu akapindura akati: Haungatongovi nesimba pamusoro pangu, dai usina kuripiwa kubva kumusoro; naizvozvo anondikumikidza kwauri ane chivi chikuru. "
                            },
                            {
                                "text": "Kubva ipapo Pirato akatsvaka kumusunungura. Asi VaJudha vakadanidzira, vachiti: Kana mukasunungura uyu, hamusi shamwari yaKesari; umwe neumwe anozviita mambo, anopikisana naKesari. "
                            },
                            {
                                "text": "Naizvozvo Pirato anzwa shoko iri wakabudisa Jesu panze, akagara pachigaro chekutonga, panzvimbo inonzi Pakarongwa neMabwe, asi nechiHebheru Gabhata. "
                            },
                            {
                                "text": "Zvino raiva gadziriro repasika, uye raiva awa rinenge rechitanhatu; ndokuti kuVaJudha: Tarirai Mambo wenyu! "
                            },
                            {
                                "text": "Asi vakadanidzira vachiti: Bvisai, bvisai, murovererei pamuchinjikwa! Pirato akati kwavari: Ndoroverera pamuchinjikwa Mambo wenyu here? Vapristi vakuru vakapindura vachiti: Hatina mambo kunze kwaKesari. "
                            },
                            {
                                "text": "Naizvozvo ipapo akamukumikidza kwavari, kuti arovererwe pamuchinjikwa. Zvino vakatora Jesu vakamutinha.  "
                            },
                            {
                                "text": "  Zvino wakatakura muchinjikwa wake akabuda akaenda kunzvimbo yainzi yeDehenya, ichinzi nechiHebheru Gorogota, "
                            },
                            {
                                "text": "pavakamuroverera pamuchinjikwa nevamwe vaviri naye, parutivi neparutivi, naJesu pakati. "
                            },
                            {
                                "text": "Pirato ndokunyorawo chiziviso akaisa pamuchinjikwa; chakange chakanyorwa kuti: JESU MUNAZARETA MAMBO WEVAJUDHA. "
                            },
                            {
                                "text": "Naizvozvo vazhinji veVaJudha vakaverenga chiziviso ichi; nokuti nzvimbo pakange pakarovererwa Jesu pamuchinjikwa yaiva pedo neguta; uye pakange pakanyorwa nechiHebheru, nechiGiriki, nechiRoma. "
                            },
                            {
                                "text": "Naizvozvo vapristi vakuru veVaJudha vakati kuna Pirato: Musanyora muchiti: Mambo weVaJudha; asi kuti uyo wakati: Ndiri mambo weVaJudha. "
                            },
                            {
                                "text": "Pirato akapindura akati: Zvandanyora, ndanyora. "
                            },
                            {
                                "text": "Naizvozvo mauto akati aroverera Jesu pamuchinjikwa, akatora nguvo dzake, akaita migove mina, kumuuto umwe neumwe mugove; neshatiwo; asi shati iyi yakange isina musono, yakange yakarukwa yese kubva kumusoro. "
                            },
                            {
                                "text": "Naizvozvo vakataurirana vachiti: Ngatirege kuibvarura, asi tiikandire mijenya, kuti ichava yaani; kuti rugwaro ruzadziswe rwunoti: Vakagovana nguvo dzangu pakati pavo, vakakandawo mujenya pamusoro pechekupfeka changu. Naizvozvo mauto akaita zvinhu izvi. "
                            },
                            {
                                "text": "Zvino pamuchinjikwa waJesu pakange pamire mai vake, nemunin'ina wamai vake, Maria mukadzi waKiropasi, naMaria Magidharini. "
                            },
                            {
                                "text": "Naizvozvo Jesu wakati achiona mai vake, nemudzidzi waaida amirepo, akati kuna mai vake: Mukadzi, tarira mwanakomana wako. "
                            },
                            {
                                "text": "Shure kweizvozvo wakati kumudzidzi: Tarira mai vako. Zvino kubva paawa iro mudzidzi wakavatora akavaisa kumba kwake. "
                            },
                            {
                                "text": "Shure kwaizvozvi, Jesu achiziva kuti zvinhu zvese zvatopedzwa, kuti rugwaro rwuzadziswe, akati: Ndine nyota. "
                            },
                            {
                                "text": "Zvino pakange pakagadzikwa hari izere nevhiniga; zvino vakazadza chipanje nevhiniga vakaisa parutanda rwehisopi*, vakaisa kumuromo wake. "
                            },
                            {
                                "text": "Naizvozvo Jesu agamuchira vhiniga, wakati: Zvapedzwa! Akakotamisa musoro, akapa mweya wake. "
                            },
                            {
                                "text": "Naizvozvo VaJudha nokuti rakange riri gadziriro, kuti mitumbi isagara pamuchinjikwa nesabata (nokuti zuva resabata iro raiva guru), vakakumbira Pirato kuti makumbo avo avhuniwe, uye vabviswe. "
                            },
                            {
                                "text": "Naizvozvo mauto akauya, akavhuna makumbo ewekutanga, neeumwe wakange arovererwa pamuchinjikwa pamwe naye; "
                            },
                            {
                                "text": "asi vasvika kuna Jesu, pavakaona kuti watofa, havana kuvhuna makumbo ake; "
                            },
                            {
                                "text": "asi umwe wemauto wakabaya rutivi rwake nepfumo, pakarepo kukabuda ropa nemvura. "
                            },
                            {
                                "text": "Uye iye wakaona wakapupura, uye kupupura kwake ichokwadi; uye iye anoziva kuti anoreva chokwadi, kuti imwi mutende. "
                            },
                            {
                                "text": "Nokuti zvinhu izvi zvakaitwa kuti rugwaro rwuzadziswe rwunoti: Fupa rake haringavhunwi. "
                            },
                            {
                                "text": "Uyezve rumwe rugwaro rwunoti: Vachamutarira wavakabvovora.  "
                            },
                            {
                                "text": "  Shure kweizvozvi Josefa weArimatia, ari mudzidzi waJesu, asi pachivande nekutya VaJudha, wakakumbira kuna Pirato kuti abvise mutumbi waJesu. Zvino Pirato akamutendera. Naizvozvo akauya akabvisa mutumbi waJesu. "
                            },
                            {
                                "text": "Kwakauyawo Nikodhimo, wakauya pakutanga kuna Jesu usiku, akatakura musanganiswa wemura* nearosi* mapaundi anenge zana. "
                            },
                            {
                                "text": "Ipapo vakatora mutumbi waJesu, vakamuputira nemicheka yerineni nezvinonhuhwira, seyaiva tsika yeVaJudha yekuviga. "
                            },
                            {
                                "text": "Zvino panzvimbo iyo paakarovererwa pamuchinjikwa pakange pane bindu, uye mubindu mune guva idzva, makange musina kumboradzikwa munhu. "
                            },
                            {
                                "text": "Naizvozvo vakaradzika Jesu ipapo nekuda kwegadziriro yeVaJudha, nokuti guva rakange riri pedo.  "
                            }
                        ]
                    },
                    {
                        "verses": [
                            {
                                "text": "Zvino newekutanga wevhiki Maria Magidharini wakasvika mangwanani-ngwanani paguva, kuchakasviba, akaona ibwe rabviswa kubva paguva. "
                            },
                            {
                                "text": "Naizvozvo wakamhanya akauya kuna Simoni Petro nekune umwe mudzidzi Jesu waaida, ndokuti kwavari: Vabvisa Ishe muguva, uye hatizivi pavamuradzika. "
                            },
                            {
                                "text": "Zvino Petro akabuda neumwe mudzidzi, vakasvika kuguva. "
                            },
                            {
                                "text": "Zvino vakamhanya vari vaviri pamwe chete; zvino umwe mudzidzi akamhanya kusiya Petro, akatanga kusvika paguva. "
                            },
                            {
                                "text": "Zvino akotama achidongorera, wakaona micheka yerineni yakawaridzwa, asi haana kupinda. "
                            },
                            {
                                "text": "Zvino Simoni Petro akasvika achimutevera, akapinda muguva, akaona micheka yerineni yakawaridzwa, "
                            },
                            {
                                "text": "nemucheka wekumeso wakange uri mumusoro make, usina kuwaridzwa nemicheka yerineni, asi wakapetwa uri pane imwe nzvimbo wega. "
                            },
                            {
                                "text": "Naizvozvo ipapo umwe mudzidzi wakatanga kusvika paguva akapindawo, akaona, akatenda; "
                            },
                            {
                                "text": "nokuti vakange vachigere kunzwisisisa rugwaro, kuti anofanira kumuka kubva kuvakafa. "
                            },
                            {
                                "text": "Naizvozvo vadzidzi vakabva vakaendazve kwavo.  "
                            },
                            {
                                "text": "  Asi Maria wakamira kunze paguva achichema; zvino wakati achichema akakotama akadongorera muguva, "
                            },
                            {
                                "text": "akaona vatumwa vaviri vane nguvo chena vagere, umwe kumusoro, neumwe kutsoka, ipapo pakambenge parere mutumbi waJesu. "
                            },
                            {
                                "text": "Ivo ndokuti kwaari: Mukadzi, unochemei? Akati kwavari: Nokuti vakabvisa Ishe wangu, zvino handizivi kwavakamuradzika. "
                            },
                            {
                                "text": "Zvino wakati areva zvinhu izvi akatendeukira kumashure, akaona Jesu amire, asi haana kuziva kuti ndiJesu. "
                            },
                            {
                                "text": "Jesu akati kwaari: Mukadzi, unochemei? Unotsvaka ani? Iye achifunga kuti ndiye murimi wemunda, akati kwaari: Ishe, kana imwi mamubvisa, ndiudzei pamamuradzika, uye ini ndichanomutora. "
                            },
                            {
                                "text": "Jesu akati kwaari: Maria! Iye akatendeuka akati kwaari: Rabhoni! ndiko kuti: Mudzidzisi. "
                            },
                            {
                                "text": "Jesu akati kwaari: Usandibata, nokuti ndichigere kukwira kuna Baba vangu; asi enda kuvanin'ina vangu, uti kwavari: Ndinokwira kuna Baba vangu naBaba venyu, naMwari wangu naMwari wenyu. "
                            },
                            {
                                "text": "Maria Magidharini akauya ndokuudza vadzidzi kuti waona Ishe, uye wamuudza zvinhu izvi.  "
                            },
                            {
                                "text": "  Zvino ava madekwani nezuva iroro rekutanga revhiki, mikova yapfigwa pakange pakaungana vadzidzi nekutya VaJudha, Jesu akauya akamira pakati, akati kwavari: Rugare kwamuri. "
                            },
                            {
                                "text": "Zvino wakati ataura izvi akavaratidza zvanza nerutivi rwake. Naizvozvo vadzidzi vakafara vachiona Ishe. "
                            },
                            {
                                "text": "Naizvozvo Jesu akatizve kwavari: Rugare kwamuri; Baba sezvavakandituma, neni ndinokutumai. "
                            },
                            {
                                "text": "Zvino wakati areva izvi akafuridzira kwavari, ndokuti kwavari: Gamuchirai Mweya Mutsvene. "
                            },
                            {
                                "text": "Ani nani wamunokanganwira zvivi, vazvikanganwirwa; vese vamunobata zvavo zvabatwa.  "
                            },
                            {
                                "text": "  Asi Tomasi, umwe wevanegumi nevaviri, wainzi Dhidhimo, wakange asipo navo Jesu paakauya. "
                            },
                            {
                                "text": "Naizvozvo vamwe vadzidzi vakati kwaari: Taona Ishe. Asi iye wakati kwavari: Kana ndisingaoni vanga rembambo muzvanza zvake, nekuisa munwe wangu muvanga rembambo, nekuisa ruoko rwangu murutivi rwake, handingatongotendi. "
                            },
                            {
                                "text": "Zvino mushure memazuva masere vadzidzi vake vakange vari mukatizve, naTomasi anavo. Jesu akauya, mikova yakapfigwa, ndokumira pakati akati: Rugare kwamuri. "
                            },
                            {
                                "text": "Ipapo akati kuna Tomasi: Uisa munwe wako pano uone zvanza zangu; uuise ruoko rwako uise murutivi rwangu, usava usingatendi, asi unotenda. "
                            },
                            {
                                "text": "Zvino Tomasi akapindura, akati kwaari: Ishe wangu naMwari wangu! "
                            },
                            {
                                "text": "Jesu akati kwaari: Nokuti wandiona, Tomasi, watenda; vakaropafadzwa vasina kuona asi vatenda. "
                            },
                            {
                                "text": "Zvino zvirokwazvo Jesu wakaita zvimwe zviratidzo zvizhinji pamberi pevadzidzi vake, zvisina kunyorwa mubhuku iri. "
                            },
                            {
                                "text": "Asi izvi zvakanyorwa, kuti mutende kuti Jesu ndiKristu, Mwanakomana waMwari, uye kuti muchitenda muve neupenyu muzita rake.  "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi Jesu wakazviratidzazve kuvadzidzi pagungwa reTibheriasi; uye wakazviratidza sezvizvi: "
                            },
                            {
                                "text": "Vaiva pamwe Simoni Petro, naTomasi anonzi Dhidhimo, naNatanieri waibva Kana yeGarirea, nevanakomana vaZebhedhi, nevamwe vaviri vevadzidzi vake. "
                            },
                            {
                                "text": "Simoni Petro akati kwavari: Ndoenda kunobata hove. Vakati kwaari: Nesu toenda newe. Vakabuda ndokupinda muchikepe pakarepo, asi usiku uhwo havana kubata chinhu. "
                            },
                            {
                                "text": "Zvino kwakati kwatova mambakwedza, Jesu akamira pamahombekombe, asi vadzidzi havana kuziva kuti ndiJesu. "
                            },
                            {
                                "text": "Naizvozvo Jesu wakati kwavari: Vana vadiki, mune chero usavi here? Vakamupindura, vachiti: Kwete. "
                            },
                            {
                                "text": "Ndokuti kwavari: Kandai mumbure kurutivi rwerudyi rwechikepe, uye muchawana. Naizvozvo vakakanda, zvino vakasazogonazve kuukweva nekuwanda kwehove. "
                            },
                            {
                                "text": "Naizvozvo mudzidzi uya Jesu waaida wakati kuna Petro: NdiIshe. Ipapo Simoni Petro anzwa kuti ndiIshe, wakamonera nguvo yake yekunze (nokuti wakange akashama), akazviwisira mugungwa. "
                            },
                            {
                                "text": "Asi vamwe vadzidzi vakauya nechikepe chidiki, vachikweva mumbure une hove, nokuti vakange vasiri kure nenyika, asi mbimbi dzinenge mazana maviri. "
                            },
                            {
                                "text": "Zvino vakati vachisvika panyika, vakaona moto wemazimbe wakaiswapo, nehove yakaradzikwa pamusoro pawo, nechingwa. "
                            },
                            {
                                "text": "Jesu akati kwavari: Uisai dzimwe dzehove dzamabata ikozvino. "
                            },
                            {
                                "text": "Simoni Petro akakwira, akakwevera mumbure panyika, uzere nehove huru, zana nemakumi mashanu nenhatu; uye kunyange dzaiva zhinji dzakadai, mumbure hauna kubvaruka. "
                            },
                            {
                                "text": "Jesu akati kwavari: Uyai mudye. Asi hakuna kuvadzidzi wakatsunga kumubvunza kuti: Ndimwi ani imwi? vachiziva kuti ndiIshe. "
                            },
                            {
                                "text": "Naizvozvo Jesu wakauya, ndokutora chingwa, akavapa, nehove saizvozvo. "
                            },
                            {
                                "text": "Urwu rwatova rwechitatu Jesu achizviratidza kuvadzidzi vake, amutswa kubva kuvakafa. "
                            },
                            {
                                "text": "Zvino vakati vadya, Jesu akati kuna Simoni Petro: Simoni waJona, unondida kupfuura ava here? Akati kwaari: Hongu Ishe; imwi munoziva kuti ndinokudai. Akati kwaari: Chedza makwayana angu. "
                            },
                            {
                                "text": "Akati kwaarizve rwechipiri: Simoni waJona, unondida here? Akati kwaari: Hongu Ishe; imwi munoziva kuti ndinokudai. Akati kwaari: Fudza makwai angu. "
                            },
                            {
                                "text": "Akati kwaari rwechitatu: Simoni waJona, unondida here? Petro akarwadziwa nokuti wakati kwaari rwechitatu: Unondida here? Akati kwaari: Ishe, imwi munoziva zvinhu zvese; imwi munoziva kuti ndinokudai. Jesu akati kwaari: Chedza makwai angu. "
                            },
                            {
                                "text": "Zvirokwazvo, zvirokwazvo, ndinoti kwauri: Pawaiva mudiki, waizvisunga bhande, uchifamba kwawaida; asi kana wakwegura, uchatandavadza maoko ako, uye umwe achakusunga bhande, achikuisa kwausingadi. "
                            },
                            {
                                "text": "Wakareva izvi, achiratidza kuti mafiro rudzii aaizokudza Mwari nawo. Zvino wakati areva izvi, akati kwaari: Nditevere. "
                            },
                            {
                                "text": "Petro achitendeuka wakaona mudzidzi Jesu waaida achitevera, ndiyewo wakazendamira pachifuva chake pachirairo, akati: Ishe, ndiani achakutengesai? "
                            },
                            {
                                "text": "Petro wakati achimuona akati kuna Jesu: Ishe, ko uyu? "
                            },
                            {
                                "text": "Jesu akati kwaari: Kana ndikada kuti agare kusvikira ndichiuya, unei nazvo? Nditevere iwe. "
                            },
                            {
                                "text": "Zvino shoko iri rakabudira pakati pehama, kuti mudzidzi uyu haazofi; asi Jesu haana kureva kwaari, kuti haazofi; asi wakati: Kana ndichida kuti agare kusvikira ndichiuya, unei nazvo? "
                            },
                            {
                                "text": "Ndiyeyu mudzidzi anopupura zvezvinhu izvi, nekunyora zvinhu izvi; uye tinoziva kuti uchapupu hwake ichokwadi. "
                            },
                            {
                                "text": "Uyewo zvimwe zvizhinji zviriko Jesu zvaakaita; kana zvainyorwa chimwe nechimwe, ndinofunga kuti kunyange nyika pachayo haizaiva nenzvimbo yemabhuku anganyorwa. Amen.    "
                            }
                        ]
                    }
                ]
            },
            {
                "names": [
                    "Acts"
                ],
                "usfm_id": "ACT",
                "abbreviation": "Acts",
                "chapters": [
                    {
                        "verses": [
                            {
                                "text": "  Rondedzero yekutanga ndakaiita, haiwa Teofiro, pamusoro pezvese Jesu zvaakatanga kuita uyewo kudzidzisa, "
                            },
                            {
                                "text": "kusvikira zuva raakakwidzwa, amboraira neMweya Mutsvene kuvaapositori vaakange asarudza; "
                            },
                            {
                                "text": "vaakazviratidzawo kwavari ari mupenyu shure kwekutambudzika kwake neuchapupu uzhinji hunopwisa, achionekwa navo kwemazuva makumi mana, achitaura zvinhu zveushe hwaMwari. "
                            },
                            {
                                "text": "Zvino aungana navo, akavaraira kuti varege kubva muJerusarema asi vamirire chivimbiso chaBaba, chamakanzwa neni; "
                            },
                            {
                                "text": "nokuti Johwani zvirokwazvo wakabhabhatidza nemvura, asi imwi muchabhabhatidzwa neMweya Mutsvene pasina mazuva mazhinji kubva ikozvino. "
                            },
                            {
                                "text": "Naizvozvo ivo vakati vaungana vakamubvunza vachiti: Ishe, muchadzosera ushe kuna Israeri nenguva ino here? "
                            },
                            {
                                "text": "Zvino akati kwavari: Hazvisi zvenyu kuziva nguva kana misi Baba yavakatara nesimba ravo pachavo; "
                            },
                            {
                                "text": "asi muchagamuchira simba, Mweya Mutsvene asvika pamusoro penyu; uye muchava zvapupu zvangu zvese paJerusarema nemuJudhiya mese nemuSamaria, kusvikirawo kumugumo wenyika. "
                            },
                            {
                                "text": "Zvino wakati areva zvinhu izvi, akakwidzwa vakatarira, negore rikamubvisa pameso avo. "
                            },
                            {
                                "text": "Zvino vachakatarisisa kudenga, achikwira, zvino tarira, varume vaviri vakamira navo nenguvo chena; "
                            },
                            {
                                "text": "ivowo vakati: Varume veGarirea, makamirirei makatarisisa kudenga? Iyeyu Jesu, anobviswa kwamuri achikwidzwa kudenga, achauya saizvozvo sezvamunomuona achienda kudenga.  "
                            },
                            {
                                "text": "  Zvino vakadzokera kuJerusarema vachibva pagomo rinonzi reMiorivhi riri pedo neJerusarema, chinhambwe cherwendo rwesabata. "
                            },
                            {
                                "text": "Vakati vapinda, vakakwira mukamuri yepamusoro apo paigara vese Petro naJakobho naJohwani naAndiriya, Firipi naTomasi, Bhatironomiyo naMatewu, Jakobho waArifio naSimoni muZiroti, naJudhasi waJakobho. "
                            },
                            {
                                "text": "Ava vese vakatsungirira nemoyo umwe mumunyengetero nemukumbiro, pamwe nevakadzi, naMaria mai vaJesu, uye nevanin'ina vake.  "
                            },
                            {
                                "text": "  Zvino mumazuva iwayo Petro wakasimuka pakati pevadzidzi akati (kwaiva nechaunga nevanhu pamwe vanenge zana nemakumi maviri): "
                            },
                            {
                                "text": "Varume hama, zvakafanira kuti rugwaro urwu rwuzadziswe, Mweya Mutsvene zvawakagara wataura nemuromo waDhavhidhi pamusoro paJudhasi, wakange ari mutungamiriri wevaya vakabata Jesu, "
                            },
                            {
                                "text": "nokuti wakange achiverengwa pamwe nesu, akagamuchira mugove weushumiri uhu. "
                            },
                            {
                                "text": "Zvino uyu wakawana munda nemubairo wezvakaipa, akawa nemusoro, akaparuka nepakati, ura hwake hwese hukabvajukira kunze. "
                            },
                            {
                                "text": "Zvikanzwikwa kuvagari vese paJerusarema, zvekuti munda uyo watumidzwa nerurimi rwavo pachavo kuti Akeridhama, ndiko kuti: Munda weropa. "
                            },
                            {
                                "text": "Nokuti zvakanyorwa mubhuku reMapisarema zvichinzi: Musha wake ngauve dongo, uye kurege kuva neanogara mauri; uye: Utariri hwake, umwe ngaatore. "
                            },
                            {
                                "text": "Naizvozvo zvakafanira pavarume ava vaifamba nesu munguva yese, apo Ishe Jesu aipinda nekubuda pakati pedu, "
                            },
                            {
                                "text": "kutanga parubhabhatidzo rwaJohwani, kusvikira pazuva raakwidzwa kubva kwatiri, umwe wavo ngaave chapupu pamwe nesu chekumuka kwake. "
                            },
                            {
                                "text": "Zvino vakamisa vaviri: Josefa wainzi Bharisabhasi, wakatumidzwawo Jusito, naMatiasi. "
                            },
                            {
                                "text": "Vakanyengetera vachiti: Imwi Ishe, imwi muzivi wemoyo yevese, taridzai umwe pavaviri ava wamasarudza, "
                            },
                            {
                                "text": "kugamuchira mugove paushumiri nevuapositori, Judhasi hwaakatsauka pahuri, kuti aende panzvimbo yake pachake. "
                            },
                            {
                                "text": "Zvino vakavapa mijenya yavo, mujenya ukawira pana Matiasi; akaverengwa pamwe nevaapositori vanegumi neumwe.   "
                            }
                        ]
                    },
                    {
                        "verses": [
                            {
                                "text": "Zvino zuva rePendekosita* rakati razadzisika, vese vakange vari pamwe nemoyo umwe. "
                            },
                            {
                                "text": "Pakarepo kwakauya mutinhiro kubva kudenga sewemhepo inovhuvhuta nesimba, ndokuzadza imba yese mavakange vagere. "
                            },
                            {
                                "text": "Zvino kwakaonekwa kwavari ndimi dzakaparadzaniswa sedzemoto, ndokugara pamusoro peumwe neumwe wavo. "
                            },
                            {
                                "text": "Zvino vese vakazadzwa neMweya Mutsvene, ndokutanga kutaura nedzimwe ndimi, Mweya sezvaakavapa kududza. "
                            },
                            {
                                "text": "Zvino kwaigara paJerusarema VaJudha, varume vaitya Mwari, vaibva kurudzi rwese rwevari pasi pedenga. "
                            },
                            {
                                "text": "Zvino mutinhiro uyu wakati waitika, chaunga chikaungana chikavhiringidzwa, nokuti umwe neumwe wakavanzwa vachitaura nerurimi rwekwake. "
                            },
                            {
                                "text": "Zvino vakakatyamara vese vakashamisika vakataurirana vachiti: Tarirai, ava vese vanotaura havasi VaGarirea here? "
                            },
                            {
                                "text": "Zvino isu tinonzwa sei umwe neumwe nerurimi rwekwedu, rwatakaberekwa narwo? "
                            },
                            {
                                "text": "VaPatia neVaMedhia neVaEramu, nevagari veMesopotamia, neveJudhiya neveKapadhokiasi, vePonto neveAsia, "
                            },
                            {
                                "text": "neveFrigia nevePamufiriya, veEgipita nevemativi eRibhia pedo neKurini, nevaeni veRoma, vese VaJudha nevakatendeukira kuVaJudha, "
                            },
                            {
                                "text": "VaKrete neVaArabhiya, tinovanzwa vachitaura nendimi dzedu mabasa makuru aMwari. "
                            },
                            {
                                "text": "Zvino vakakatyamara vese, vakashamiswa vachiti umwe kune umwe: Ichi chingava chii? "
                            },
                            {
                                "text": "Asi vamwe vakatsvinya vachiti: Vararadza waini inotapira.  "
                            },
                            {
                                "text": "  Zvino Petro amire nevanegumi neumwe, wakasimudza inzwi rake, ndokuti kwavari: Varume VaJudha, nevese vagere muJerusarema, chinhu ichi ngachizikanwe kwamuri, uye muteerere kumashoko angu. "
                            },
                            {
                                "text": "Nokuti ava havana kuraradza sezvamunofunga imwi; nokuti iawa rechitatu rezuva; "
                            },
                            {
                                "text": "asi ichi ndicho chakataurwa nemuporofita Joweri achiti: "
                            },
                            {
                                "text": "Zvino zvichava mumazuva ekupedzisira, anodaro Mwari, ndichadurura zveMweya wangu pamusoro penyama yese; nevanakomana venyu nevanasikana venyu vachaporofita, uye majaya enyu achaona zviratidzo, nevatana venyu vacharota hope; "
                            },
                            {
                                "text": "uye nepamusoro pevaranda vangu nepamusoro pevarandakadzi vangu, nemazuva iwayo ndichadurura zveMweya wangu, uye vachaporofita. "
                            },
                            {
                                "text": "Zvino ndichaita zvishamiso kudenga kumusoro, nezviratidzo panyika pasi, ropa, nemoto, nemhute yeutsi. "
                            },
                            {
                                "text": "Zuva richashandurwa kuva rima, nemwedzi kuva ropa, risati rasvika zuva raIshe guru uye rinobwinya; "
                            },
                            {
                                "text": "zvino zvichava kuti ani nani anodana zita raIshe achaponeswa. "
                            },
                            {
                                "text": "Varume VaIsraeri, inzwai mashoko awa: Jesu weNazareta, murume wakapupurirwa naMwari pakati penyu nemabasa esimba nezvishamiso nezviratidzo Mwari zvaakaita pakati penyu kubudikidza naye, sezvamunozivawo imwi momene, "
                            },
                            {
                                "text": "iye wakakumikidzwa nezano rakamiswa nekuziva zviri mberi kwaMwari, mukamutora, nemaoko evasina murairo mukaroverera pamuchinjikwa mukauraya; "
                            },
                            {
                                "text": "iye Mwari waakamutsa, asunungura marwadzo erufu, nokuti zvakange zvisingagoneki kuti abatwe narwo. "
                            },
                            {
                                "text": "Nokuti Dhavhidhi wakataura maererano naye: Ndaiona Ishe pamberi pangu nguva dzese; nokuti ari kuruoko rwerudyi rwangu, kuti ndirege kuzununguswa. "
                            },
                            {
                                "text": "Naizvozvo moyo wangu wakafara, nerurimi rwangu rwakafarisisa; uyezve nenyama yangu ichazorora mutariro. "
                            },
                            {
                                "text": "Nokuti hamuzosii mweya wangu mugehena, kana kutendera Mutsvene wenyu kuti aone kuora. "
                            },
                            {
                                "text": "Makandizivisa nzira dzeupenyu; muchandizadza nemufaro nechiso chenyu. "
                            },
                            {
                                "text": "Varume hama, regai nditaure kwamuri pachena zvateteguru Dhavhidhi, kuti zvese vakafa uye vakavigwa, neguva ravo riri pakati pedu kusvikira zuva rino. "
                            },
                            {
                                "text": "Naizvozvo ari muporofita, uye achiziva kuti Mwari wakapika nemhiko kwaari kuti kuchibereko chechiuno chake panyama achasimudza Kristu kuti agare pachigaro chake cheushe, "
                            },
                            {
                                "text": "aona zviri mberi, wakareva zvekumuka kwaKristu, kuti mweya wake hauna kusiiwa mugehena, kana nyama yake kuona kuora. "
                            },
                            {
                                "text": "Uyu Jesu Mwari wakamumutsa, watiri zvapupu zvazvo tese. "
                            },
                            {
                                "text": "Naizvozvo asimudzirwa kuruoko rwerudyi rwaMwari, agamuchira kuna Baba chivimbiso cheMweya Mutsvene, wadurura izvi imwi zvamunoona nezvamunonzwa ikozvino. "
                            },
                            {
                                "text": "Nokuti Dhavhidhi haana kukwira kumatenga, asi anoti amene: Ishe wakati kuna Ishe wangu: Gara kuruoko rwangu rwerudyi, "
                            },
                            {
                                "text": "kusvikira ndichiita vavengi vako chitsiko chetsoka dzako. "
                            },
                            {
                                "text": "Naizvozvo imba yese yaIsraeri ngaizive kwazvo, kuti Mwari wakamuita zvese Ishe naKristu, iyeyu Jesu wamakaroverera pamuchinjikwa imwi. "
                            },
                            {
                                "text": "Zvino vakati vachinzwa izvi vakabaiwa pamoyo, ndokuti kuna Petro nevamwe vaapositori: Varume hama, tichaitei? "
                            },
                            {
                                "text": "Petro ndokuti kwavari: Tendeukai mubhabhatidzwe umwe neumwe wenyu muzita raJesu Kristu, kuitira kanganwiro yezvivi, uye muchagamuchira chipo cheMweya Mutsvene. "
                            },
                            {
                                "text": "Nokuti chivimbiso ndechenyu, nechevana venyu, nechevese vari kure, uwandu Ishe Mwari wedu sehwevaanodana. "
                            },
                            {
                                "text": "Uye nemamwe mashoko mazhinji, akapupura akakurudzira, achiti: Muzviponese pazera iri rakashonyoroka. "
                            },
                            {
                                "text": "Zvino avo vakagamuchira nemufaro shoko rake vakabhabhatidzwa; uye nezuva iro vakawedzerwa mweya inenge zvuru zvitatu. "
                            },
                            {
                                "text": "Vakarambira padzidziso yevaapositori nepakuwadzana, nepakumedura chingwa nepaminyengetero. "
                            },
                            {
                                "text": "Uye kutya kukawira pamusoro pemweya wega-wega; uye zvishamiso zvizhinji nezviratidzo zvikaitwa nevaapositori. "
                            },
                            {
                                "text": "Nevaitenda vese vaiva pamwe, uye vakava nezvinhu zvese panhu pamwe, "
                            },
                            {
                                "text": "ndokutengesa zvavaiva nazvo nenhumbi, vakazvigovana vese, umwe neumwe paaishaiwa napo. "
                            },
                            {
                                "text": "Zuva rimwe nerimwe vakange vachitsungirira mutembere nemoyo umwe, uye vaimedura chingwa paimba neimba, vachidya kudya nemufaro nemoyo wakachena, "
                            },
                            {
                                "text": "vachirumbidza Mwari, vachifarirwa nevanhu vese. Ishe akawedzera kukereke zuva rimwe nerimwe avo vanoponeswa.  "
                            }
                        ]
                    },
                    {
                        "verses": [
                            {
                                "text": "Zvino Petro naJohwani vakakwira pamwe kuenda kutembere paawa rekunyengetera repfumbamwe. "
                            },
                            {
                                "text": "Zvino kwaitakurwa umwe murume waiva chirema kubva mudumbu ramai vake; wavaiisa zuva rimwe nerimwe pamusuwo wetembere unonzi Wakanaka, kuti akumbire chipo kune vaipinda mutembere. "
                            },
                            {
                                "text": "Iye wakati achiona Petro naJohwani voda kupinda mutembere, akakumbira chipo. "
                            },
                            {
                                "text": "Zvino Petro akamudzvokora anaJohwani, akati: Titarire! "
                            },
                            {
                                "text": "Akavacherekedza, achitarisira kugamuchira chinhu kwavari. "
                            },
                            {
                                "text": "Petro ndokuti: Sirivheri negoridhe handina; asi icho chandinacho ndinokupa: Muzita raJesu Kristu muNazareta, simuka ufambe. "
                            },
                            {
                                "text": "Akamubata ruoko rwerudyi akamusimudza; zvino pakarepo tsoka nezviziso zvetsoka dzake zvikasimbiswa. "
                            },
                            {
                                "text": "Zvino akauruka akamira ndokufamba, ndokupinda navo mutembere, achifamba nekuuruka nekurumbidza Mwari. "
                            },
                            {
                                "text": "Uye vanhu vese vakamuona achifamba, nekurumbidza Mwari. "
                            },
                            {
                                "text": "Vakamuziva kuti ndiye waigarira chipo pamukova Wakanaka wetembere; vakazadzwa nekushamisika nekukatyamara nezvakange zvaitika kwaari.  "
                            },
                            {
                                "text": "  Zvino waikamhina wakange aporeswa achakabatira Petro naJohwani, vanhu vese vakamhanyira pamwe kwavari paberere rinonzi raSoromoni, vachishamisika zvikuru. "
                            },
                            {
                                "text": "Zvino Petro wakati achizviona akapindura kuvanhu achiti: Varume VaIsraeri, mashamisika sei pamusoro pezvizvi, kana munotidzvokora sei, sezvinonzi nesimba kana utsvene hwedu pachedu taita uyu kuti afambe? "
                            },
                            {
                                "text": "Mwari waAbhurahama newaIsaka newaJakobho, Mwari wemadzibaba edu, wakudza Mwanakomana wake Jesu; wamakakumikidza imwi kuvatongi nekumuramba pamberi pechiso chaPirato, iye agura kumusunungura. "
                            },
                            {
                                "text": "Asi imwi makaramba Mutsvene neWakarurama, mukakumbira murume mhondi kuti ipiwe kwamuri, "
                            },
                            {
                                "text": "mukauraya Muvambi weupenyu; iye Mwari waakamutsa kubva kuvakafa; zvatiri zvapupu zvazvo isu. "
                            },
                            {
                                "text": "Uye nerutendo kuzita rake, uyu wamunoona uye wamunoziva, zita rake ramusimbisa; nerutendo rwuri nemaari rwamupa kuporeswa uku kwakazara pamberi penyu mese. "
                            },
                            {
                                "text": "Uye ikozvino, hama, ndinoziva kuti makaita nekusaziva, sevatongi venyuwo. "
                            },
                            {
                                "text": "Asi Mwari zvaakagara areva nemuromo wevaporofita vake vese, kuti Kristu achatambudzika, wakazvizadzisa saizvozvi. "
                            },
                            {
                                "text": "Naizvozvo tendeukai mudzoke, kuti zvivi zvenyu zvidzimwe, kuti nguva dzekufefeterwa dzinobva pachiso chaIshe dzisvike, "
                            },
                            {
                                "text": "uye achatuma Jesu Kristu, wakagara aparidzirwa kwamuri; "
                            },
                            {
                                "text": "wakafanira kuti denga rimugamuchire kusvikira nguva dzekuvandudzwa kwezvinhu zvese, Mwari dzaakareva nemuromo wevaporofita vake vatsvene vese kubva panguva dzakare. "
                            },
                            {
                                "text": "Nokuti Mozisi zvirokwazvo wakati kumadzibaba: Ishe Mwari wenyu achakumutsirai muporofita pahama dzenyu, wakaita seni; iye muchamuteerera pazvese zvaachataura kwamuri. "
                            },
                            {
                                "text": "Uye zvichaitika, mweya umwe neumwe ucharega kuteerera muporofita uyo uchaparadzwa kubva pavanhu. "
                            },
                            {
                                "text": "Uye nevaporofita vese kubva kuna Samueri nevakatevera, vese vakataura, vakagara vaparidzawo zvemazuva awa. "
                            },
                            {
                                "text": "Imwi muri vana vevaporofita, nevesungano Mwari yaakaita nemadzibaba edu, achiti kuna Abhurahama: Nemumbeu yako marudzi ese enyika acharopafadzwa. "
                            },
                            {
                                "text": "Mwari amutsa Mwanakomana wake Jesu, wakamutuma kwamuri pakutanga kukuropafadzai, pakudzora umwe neumwe pazvakaipa zvenyu.   "
                            }
                        ]
                    },
                    {
                        "verses": [
                            {
                                "text": "Zvino vakati vachataura kuvanhu, vapristi nemutungamiriri wetembere neVaSadhusi vakavasvikira, "
                            },
                            {
                                "text": "vachishungurudzika nokuti vanodzidzisa vanhu, nekuparidza kumuka kubva kuvakafa munaJesu. "
                            },
                            {
                                "text": "Zvino vakaisa maoko pavari ndokuisa muchitokisi kusvikira mangwana; nokuti akange atova madekwani. "
                            },
                            {
                                "text": "Asi vazhinji vevakanzwa shoko vakatenda; neuwandu hwevarume hwaiva zvuru zvinenge zvishanu. "
                            },
                            {
                                "text": "Zvino zvakaitika kuchiidza kuti kwakaungana vatungamiriri nevakuru nevanyori vavo paJerusarema, "
                            },
                            {
                                "text": "naAnasi mupristi mukuru, naKayafasi, naJohwani, naArekizandira, nevese vaiva vehama dzemupristi mukuru. "
                            },
                            {
                                "text": "Zvino vakati vavamisa pakati, vakabvunza vachiti: Izvi imwi mazviita nesimba ripi kana nezita ripi? "
                            },
                            {
                                "text": "Ipapo Petro azedzwe neMweya Mutsvene wakati kwavari: Vatongi vevanhu, nevakuru VaIsraeri; "
                            },
                            {
                                "text": "kana isu tichibvunzurudzwa nhasi pamusoro pebasa rakanaka kumunhu asina simba, kuti iye waponeswa nei, "
                            },
                            {
                                "text": "ngazvizikanwe kwamuri mese, nekuvanhu vese veIsraeri, kuti nezita raJesu Kristu muNazareta, wamakaroverera pamuchinjikwa imwi, Mwari waakamutsa kubva kuvakafa, naye munhu uyu amire pano pamberi penyu apora. "
                            },
                            {
                                "text": "Uyu ndiye ibwe rakazvidzwa nemwi vavaki, razova musoro wekona. "
                            },
                            {
                                "text": "Uye hakuna ruponeso kune umwezve; nokuti hakuna rimwe zita pasi pedenga rakapiwa pakati pevanhu, ratinofanira kuponeswa naro. "
                            },
                            {
                                "text": "Zvino vakati vachiona kusatya kwaPetro naJohwani, uye vachinzwisisa kuti vaiva vanhu vasina kudzidza uye vasina ruzivo, vakashamisika; ndokuvaziva kuti vaiva naJesu. "
                            },
                            {
                                "text": "Asi vachiona munhu wakange aporeswa amire navo, vakashaiwa chavangapikisa. "
                            },
                            {
                                "text": "Zvino vakati vavaraira kuti vabude kunze kwedare remakurukota, vakarangana pakati pavo, "
                            },
                            {
                                "text": "vachiti: Tichaitei kuvanhu ava? Nokuti zviri pachena kune vese vagere Jerusarema kuti chiratidzo chinozikanwa chaitwa navo, uye hatigoni kuzviramba. "
                            },
                            {
                                "text": "Asi kuti zvirege kunyanya kuparadzirwa pakati pevanhu, ngativayambirei zvikuru kuti varege kuchizotaura nemunhu upi neupi muzita iri. "
                            },
                            {
                                "text": "Vakabva vavadana, vakavaraira kuti varege kutongotaura kana kudzidzisa muzita raJesu. "
                            },
                            {
                                "text": "Asi Petro naJohwani vakapindura vakati kwavari: Gurai, kana zvakarurama pamberi paMwari kuteerera imwi kupfuura Mwari. "
                            },
                            {
                                "text": "Nokuti isu hatigoni kusataura zvatakaona nekunzwa. "
                            },
                            {
                                "text": "Zvino vakati vawedzera kuvavhundudzira, vakavaregedza, vasingawani chinhu kuti vangavaranga sei nekuda kwevanhu; nokuti vese vairumbidza Mwari pamusoro pezvakaitika. "
                            },
                            {
                                "text": "Nokuti munhu wakange apfuura makore makumi mana wakange aitirwa chiratidzo ichi chekuporesa. "
                            },
                            {
                                "text": "Vakati varegedzwa vakaenda kune vekwavo, vakanopira zvese vapristi vakuru nevakuru zvavakange vataura kwavari. "
                            },
                            {
                                "text": "Zvino ivo vakati vanzwa vakasimudzira inzwi kuna Mwari nemoyo umwe, vakati: Tenzi, imwi Mwari makaita denga nenyika negungwa nezvese zviri mazviri; "
                            },
                            {
                                "text": "makareva nemuromo waDhavhidhi, muranda wenyu muchiti: Nemhaka yei vahedheni vachiita bope, nevanhu vachifunga zvisina maturo? "
                            },
                            {
                                "text": "Madzimambo enyika akasimuka, nevatungamiriri vakaungana pamwe chete kumirisana naIshe nekumirisana naKristu wake. "
                            },
                            {
                                "text": "Nokuti zvirokwazvo vakaungana vakamirisana neMwanakomana wenyu mutsvene Jesu, wamakazodza, vese Herodhe naPondiyo Pirato pamwe nevahedheni, nevanhu vekwaIsraeri, "
                            },
                            {
                                "text": "kuti vaite zvese ruoko rwenyu nezano renyu zvamakagara matema kuti zviitike. "
                            },
                            {
                                "text": "Uye ikozvino Ishe, tarirai kuvhundudzira kwavo, mupe varanda venyu kuti vataure shoko renyu nekusatya kwese, "
                            },
                            {
                                "text": "pakuti mutandavadze ruoko rwenyu pakuporesa, nezviratidzo nezvishamiso zviitwe nezita reMwanakomana wenyu mutsvene Jesu. "
                            },
                            {
                                "text": "Zvino vakati vanyengetera nzvimbo yavakange vakaungana pairi yakazununguswa; zvino vakazadzwa vese neMweya Mutsvene, ndokutaura shoko raMwari nekusatya.  "
                            },
                            {
                                "text": "  Zvino chaunga chevaitenda chaiva nemoyo nemweya umwe; uye kwakange kusina umwe waiti chimwe chezvaaiva nazvo ndechake, asi vakadyidzana zvinhu zvese. "
                            },
                            {
                                "text": "Uye nesimba guru vaapositori vakapa uchapupu hwekumuka kwaIshe Jesu; nenyasha huru dzikava pamusoro pavo vese. "
                            },
                            {
                                "text": "Nokuti pakange pasina umwe pakati pavo waishaiwa, nokuti vese vaiva vene veminda kana dzimba, vakazvitengesa, vakauisa mutengo wezvinhu zvakatengeswa, "
                            },
                            {
                                "text": "vakaisa patsoka dzevaapositori; uye zvikagoverwa kune umwe neumwe zvichienderana nekushaiwa kwaaiva nako. "
                            },
                            {
                                "text": "NaJose, wakatumidzwa nevaapositori Bhanabhasi, ndokuti kana zvichishandurwa, mwanakomana wenyaradzo, muRevhi weSaipuresi parudzi, "
                            },
                            {
                                "text": "ane munda, wakatengesa, akauisa mari akaisa patsoka dzevaapositori.  "
                            }
                        ]
                    },
                    {
                        "verses": [
                            {
                                "text": "Asi umwe murume wainzi Ananiasi, naSafira mukadzi wake, wakatengesa nhumbi dzake, "
                            },
                            {
                                "text": "akazvisiira pamutengo, mukadzi wake achizivawo, akauya nechimwe chikamu, ndokuisa patsoka dzevaapositori. "
                            },
                            {
                                "text": "Asi Petro wakati: Ananiasi, Satani wazadzirei moyo wako kuti ureve nhema kuMweya Mutsvene, nekuzvisiira pamutengo wemunda? "
                            },
                            {
                                "text": "Uchiripo hauna kuramba uri wako here, watengeswa wakange usi musimba rako here? Sei waisa mumoyo mako chiito ichi? Hauna kureva nhema kuvanhu, asi kuna Mwari. "
                            },
                            {
                                "text": "Zvino Ananiasi achinzwa mashoko awa, wakawira pasi, akapera; kutya kukuru ndokuwira pamusoro pevese vakanzwa zvinhu izvi. "
                            },
                            {
                                "text": "Nemajaya akasimuka akamuputira ndokutakurira kunze vakamuviga. "
                            },
                            {
                                "text": "Zvino zvakaitika maawa anenge matatu apfuura, kuti mukadzi wake asingazivi zvaitika wakapinda. "
                            },
                            {
                                "text": "Petro ndokumupindura akati: Ndiudze kana matengesa munda nezvakadai? Ndokuti: Hongu, nezvakadai. "
                            },
                            {
                                "text": "Petro ndokuti kwaari: Sei matenderana kuedza Mweya waIshe? Tarira, tsoka dzevaviga murume wako pamukova, newe vachakutakurira kunze. "
                            },
                            {
                                "text": "Ipapo akawira pasi pakarepo patsoka dzake, akapera; majaya akapinda akamuwana afa, akamutakurira kunze ndokuviga nechepamurume wake. "
                            },
                            {
                                "text": "Kutya kukuru ndokuwira pamusoro pekereke yese nepamusoro pevese vakanzwa zvinhu izvi. "
                            },
                            {
                                "text": "Uye nemaoko evaapositori kwakaitwa zviratidzo nezvishamiso zvizhinji pakati pevanhu; uye vese vaiva nemoyo umwe muberere raSoromoni. "
                            },
                            {
                                "text": "Asi pavamwe kwakange kusina munhu wakashinga kuzvisanganisa kwavari; asi vanhu vaivakudza. "
                            },
                            {
                                "text": "Uye vatendi vakanyanya kuwedzerwa kuna Ishe, zvaunga zvinoti zvevarume zvikati zvevakadzi. "
                            },
                            {
                                "text": "Zvekuti vatakurira kunze varwere munzira dzemuguta, uye vakaradzika pamibhedha nepanhovo, kuti kana Petro achiuya, kunyange mumvuri udzikatire umwe wavo. "
                            },
                            {
                                "text": "Zvino kwakaunganawo chaunga chemaguta akapoteredza kuJerusarema, vachitakura varwere, nevaitambudzwa nemweya yetsvina, vakaporeswa vese.  "
                            },
                            {
                                "text": "  Zvino mupristi mukuru akasimuka, nevese vaiva naye vari sangano reVaSadhusi, vakazara negodo, "
                            },
                            {
                                "text": "vakaisa maoko avo pavaapositori vakavaisa mutirongo revanhu vese. "
                            },
                            {
                                "text": "Asi mutumwa waIshe neusiku wakazarura mikova yetirongo akavabudisa akati: "
                            },
                            {
                                "text": "Endai, mugomira muchitaura mutembere kuvanhu ese mashoko eupenyu uhu. "
                            },
                            {
                                "text": "Zvino vakati vanzwa, vakapinda mutembere mangwanani-ngwanani vakadzidzisa. Asi mupristi mukuru wakasvika nevaiva naye, vakakokera dare remakurukota pamwe neungano yese yedare revakuru revana vaIsraeri, vakatumira mapurisa kutirongo kuti vauiswe. "
                            },
                            {
                                "text": "Asi mapurisa akati achisvika, akasavawana mutirongo; akadzoka akapira shoko, "
                            },
                            {
                                "text": "achiti: Tirongo zvirokwazvo takawana rakavharwa nekuchengetedzwa kwese, nevarindi vamire panze pamberi pemikova; asi tati tazarura, mukati hatina kuwana munhu. "
                            },
                            {
                                "text": "Zvino mupristi nemutungamiriri wetembere nevapristi vakuru vakati vanzwa mashoko iwayo, vakasava nechokwadi pamusoro pavo, kuti izvi zvichazovei. "
                            },
                            {
                                "text": "Zvino kwakasvika umwe akavaudza achiti: Tarirai, varume vamakaisa mutirongo vamire mutembere vachidzidzisa vanhu. "
                            },
                            {
                                "text": "Zvino mutungamiriri nemapurisa vakaenda vakauya navo kwete nesimba, nokuti vaitya vanhu kuti vasatakwa nemabwe. "
                            },
                            {
                                "text": "Vakati vavauisa vakavamisa pamberi pedare remakurukota. Mupristi mukuru ndokuvabvunza, "
                            },
                            {
                                "text": "achiti: Hatina kukurairisai kuti musadzidzisa nezita iri here? Zvino tarirai, mazadza Jerusarema nedzidziso yenyu, uye muchishuva kuuisa ropa remunhu uyu pamusoro pedu. "
                            },
                            {
                                "text": "Zvino Petro nevaapositori vakapindura vakati: Zvakafanira kuteerera Mwari kupfuura vanhu. "
                            },
                            {
                                "text": "Mwari wemadzibaba edu wakamutsa Jesu, iye wamakauraya imwi, mukaremberedza pamuti. "
                            },
                            {
                                "text": "Iye uyu Mwari wakamusimudza neruoko rwake rwerudyi, ave Muvambi neMuponesi, kupa Israeri kutendeuka nekanganwiro yezvivi. "
                            },
                            {
                                "text": "Uye isu tiri zvapupu zvake zvezvinhu izvi, neMweya Mutsvenewo, Mwari waakapa avo vanomuteerera. "
                            },
                            {
                                "text": "Zvino vakati vanzwa vakashatirwa kwazvo, vakarangana kuvauraya. "
                            },
                            {
                                "text": "Ipapo kukasimuka umwe padare remakurukota, muFarisi wainzi Gamarieri, mudzidzisi wemurairo, waikudzwa nevanhu vese, akaraira kuti vaapositori vabudiswe chinguva chidiki. "
                            },
                            {
                                "text": "Ndokuti kwavari: Varume VaIsraeri, zvichenjererei maererano nevanhu ava, zvamoda kuita. "
                            },
                            {
                                "text": "Nokuti mazuva ano asati asvika kwakamuka Tudhasi, achiti iye pachake wakange ari munhu, uwandu hwevanhu hunenge mazana mana vakazvisanganisa naye; iye wakaurawa, nevese vaimuteerera neuwandu hwavo vakaparadzirwa, vakava pasina. "
                            },
                            {
                                "text": "Shure kweuyu kukamuka Judhasi muGarirea, pamazuva ekuverengwa, akakwevera vanhu vazhinji shure kwake; iyewo wakaparara, nevese vakamuteerera neuwandu hwavo vakaparadzirwa. "
                            },
                            {
                                "text": "Zvino ikozvino ndinoti kwamuri: Sudurukai kuvanhu ava, muvarege, nokuti kana zano iri kana basa iri riri revanhu, richaparadzwa. "
                            },
                            {
                                "text": "Asi kana zviri zvaMwari, hamugoni kuzviparadza; kuti zvimwe muwanikwe muchirwa naMwariwo. "
                            },
                            {
                                "text": "Vakamuteerera; uye vakati vadanira vaapositori kwavari vakavarova, vakavaraira kusataura muzita raJesu, vakavaregedza. "
                            },
                            {
                                "text": "Naizvozvo vakabva pazviso zvedare remakurukota, vachifara kuti vakafanirwa nekuzvidzwa nekuda kwezita rake. "
                            },
                            {
                                "text": "Uye mazuva ese mutembere nepaimba imwe neimwe havana kumira kudzidzisa nekuparidza Jesu Kristu.  "
                            }
                        ]
                    },
                    {
                        "verses": [
                            {
                                "text": "Zvino nemazuva iwayo, vadzidzi vachiwanda, kwakamuka kunyunyuta kwemaHerenisiti* akanangana neVaHebheru, nokuti chirikadzi dzavo dzaiva dzisingatariswi pakushandirwa kwemusi umwe neumwe. "
                            },
                            {
                                "text": "Zvino vanegumi nevaviri vakadanira kwavari chaunga chevadzidzi, vakati: Hazvina kufanira kuti isu tisiye shoko raMwari, tishande matafura. "
                            },
                            {
                                "text": "Naizvozvo, hama, tarirai pakati penyu varume vanomwe vanopupurirwa zvakanaka, vazere neMweya Mutsvene nenjere, vatingagadza pabasa rakafanira iri. "
                            },
                            {
                                "text": "Asi isu tichatsungirira pamunyengetero neushumiri hweshoko. "
                            },
                            {
                                "text": "Zvino shoko rikafadza pamberi pechaunga chese; uye vakasarudza Sitefano, murume azere nerutendo uye neMweya Mutsvene, naFiripi, naProkoro, naNikanori, naTimoni, naPamenasi, naNikoraosi weAndiyokiya wakatendeukira kuVaJudha, "
                            },
                            {
                                "text": "vavakagadza pamberi pevaapositori; uye vakati vanyengetera vakaisa maoko pamusoro pavo. "
                            },
                            {
                                "text": "Zvino shoko raMwari rikakura, uye uwandu hwevadzidzi hukapamhidzira muJerusarema zvikurusa, nechaunga chikuru chevapristi chakateerera rutendo.  "
                            },
                            {
                                "text": "  Zvino Sitefano azere nerutendo nesimba wakaita zvishamiso nezviratidzo zvikuru pakati pevanhu. "
                            },
                            {
                                "text": "Zvino kwakamuka vamwe vesinagoge rinonzi reVakasununguka, neVaKureni, neVaAreksandiria, nereavo vaibva Kirikia neAsia, vachikakavadzana naSitefano. "
                            },
                            {
                                "text": "Asi vakange vasingagoni kupikisa uchenjeri neMweya waaitaura nawo. "
                            },
                            {
                                "text": "Ipapo vakamutsa varume vaiti: Tamunzwa achitaura mashoko anonyomba akanangana naMozisi naMwari. "
                            },
                            {
                                "text": "Zvino vakamutsa vanhu nevakuru nevanyori, vakamusvikira vakamubata vakamuuisa kudare remakurukota, "
                            },
                            {
                                "text": "ndokuisapo zvapupu zvenhema zvakati: Munhu uyu haamiri kutaura mashoko anomhura achipokana nenzvimbo iyi tsvene nemurairo, "
                            },
                            {
                                "text": "nokuti tamunzwa achiti uyu Jesu muNazareta achaparadza nzvimbo iyi, uye achashandura tsika Mozisi dzaakatikumikidza. "
                            },
                            {
                                "text": "Zvino vese vakange vagere padare remakurukota vakamudzvokora, vakaona chiso chake sechainge chiso chemutumwa.  "
                            }
                        ]
                    },
                    {
                        "verses": [
                            {
                                "text": "Zvino mupristi mukuru akati: Ko zvinhu izvi zvakadai here? "
                            },
                            {
                                "text": "Zvino akati: Varume, hama nemadzibaba, teererai. Mwari wekubwinya wakaonekwa kuna baba vedu Abhurahama vari muMesopotamia, vasati vagara Harani, "
                            },
                            {
                                "text": "akati kwaari: Buda munyika yako nekuhama dzako, uuye kunyika yandichakuratidza. "
                            },
                            {
                                "text": "Zvino vakabuda munyika yeVaKaradhia, vakagara muHarani; zvino kubva ipapo shure kwekufa kwababa vavo, wakavabvisira kunyika iyi yamunogara imwi ikozvino; "
                            },
                            {
                                "text": "asi haana kuvapa nhaka mairi, kwete kunyange chitsiko chetsoka, asi wakavimbisa kuvapa iyo ive yavo, neyembeu yavo shure kwavo, vasati vava nemwana. "
                            },
                            {
                                "text": "Mwari ndokutaura seizvi, kuti mbeu yavo ichava mutorwa kunyika yeumweni, uye vachaiita nhapwa nekuibata zvakaipa makore mazana mana; "
                            },
                            {
                                "text": "asi rudzi urwo rwavachava varanda kwarwuri ndicharwutonga ini, wakadaro Mwari; uye shure kweizvozvo vachabuda vagondishumira panzvimbo ino. "
                            },
                            {
                                "text": "Zvino akavapa sungano yedzingiso, naizvozvowo vakabereka Isaka, vakamudzingisa zuva rerusere; naIsaka wakabereka Jakobho; naJakobho mateteguru gumi nemaviri. "
                            },
                            {
                                "text": "Mateteguru akagodoka, vakatengesa Josefa kuEgipita; asi Mwari waiva naye. "
                            },
                            {
                                "text": "Akamusunungura pamatambudziko ake ese, akamupa nyasha nenjere pamberi paFarao mambo weEgipita; ndokumuita mutungamiriri pamusoro peEgipita neimba yake yese. "
                            },
                            {
                                "text": "Zvino kwakauya nzara panyika yese yeEgipita neKenani, nedambudziko guru; madzibaba edu akasawana kudya. "
                            },
                            {
                                "text": "Asi Jakobho wakati anzwa kuti kwaiva nezviyo kuEgipita, wakatuma madzibaba edu kwekutanga. "
                            },
                            {
                                "text": "Zvino kwechipiri Josefa wakaziviswa kuvanakomana vababa vake; uye rudzi rwaJosefa rwukaziviswa kuna Farao. "
                            },
                            {
                                "text": "Zvino Josefa akatumira akadana baba vake Jakobho nehama dzake dzese, iri mweya makumi manomwe nemishanu. "
                            },
                            {
                                "text": "Zvino Jakobho akaburukira Egipita, ndokufa iye nemadzibaba edu; "
                            },
                            {
                                "text": "uye vakatakurirwa Shekemi, vakaradzikwa paguva Abhurahama raakange atenga nemutengo wesirivheri kuvanakomana vaEmori weShekemi. "
                            },
                            {
                                "text": "Zvino nguva yechivimbiso yakati yaswedera Mwari chaakange apikira kuna Abhurahama, vanhu vakakura, vakawanda muEgipita, "
                            },
                            {
                                "text": "kusvikira umwe mambo amuka wakange asingazivi Josefa. "
                            },
                            {
                                "text": "Ndiye wakabata rudzi rwedu nemano-mano, akatambudza madzibaba edu, achivarasisa vacheche vavo kuti varege kurarama. "
                            },
                            {
                                "text": "Munguva iyoyo Mozisi wakaberekwa, uye wakange akanaka kuna Mwari; ndokurerwa mumba mababa vake mwedzi mitatu. "
                            },
                            {
                                "text": "Zvino wakati araswa, mukunda waFarao akamunonga, akazvirerera iye kuti ave mwanakomana wake. "
                            },
                            {
                                "text": "Mozisi akadzidziswa muuchenjeri hwese hweVaEgipita; akava nesimba pamashoko nepamabasa. "
                            },
                            {
                                "text": "Zvino makore makumi mana akati asvika kwaari, zvakasvika mumoyo make kushanyira hama dzake, vana vaIsraeri. "
                            },
                            {
                                "text": "Zvino achiona umwe achiitirwa zvisakarurama, akamurwira ndokutsivira wakange achitambudzwa, akarova muEgipita; "
                            },
                            {
                                "text": "zvino waifunga kuti hama dzake dzichanzwisisa kuti Mwari anovapa ruponeso neruoko rwake; asi havana kunzwisisa. "
                            },
                            {
                                "text": "Zvino zuva raitevera wakazvionesa kwavari vachirwa, akavayananisa nesimba achiti: Varume, imwi muri hama; munoitiranirei zvisakarurama? "
                            },
                            {
                                "text": "Zvino iye wakange achiitira umwe wake zvakaipa wakamusundidzira achiti: Ndiani wakuita mutungamiriri nemutongi pamusoro pedu? "
                            },
                            {
                                "text": "Iwe unoda kundiuraya, sezvo wakauraya muEgipita zuro here? "
                            },
                            {
                                "text": "Zvino neshoko iri Mozisi wakatiza, ndokuva mutorwa munyika yeMidhiani, kwaakabereka vanakomana vaviri. "
                            },
                            {
                                "text": "Zvino makore makumi mana akati azadziswa, kwakaonekwa kwaari murenje regomo Sinai mutumwa waIshe mumurazvo wemoto wemugwenzi. "
                            },
                            {
                                "text": "Mozisi wakati aona, akashamisika nechionekwa ichi; zvino paaiswedera kunocherekedza, inzwi raIshe rikasvika kwaari richiti: "
                            },
                            {
                                "text": "Ndini Mwari wemadzibaba ako, Mwari waAbhurahama, naMwari waIsaka, naMwari waJakobho. Zvino Mozisi akadedera akasashinga kucherekedza. "
                            },
                            {
                                "text": "Zvino Ishe akati kwaari: Kurura shangu patsoka dzako, nokuti nzvimbo yaumire pairi ivhu dzvene. "
                            },
                            {
                                "text": "Ndaonesesa dambudziko revanhu vangu vari muEgipita, ndikanzwa kugomera kwavo, zvino ndaburuka kuzovasunungura; ikozvino uya, ndichakutuma kuEgipita. "
                            },
                            {
                                "text": "Uyu Mozisi wavakaramba vachiti: Ndiani wakakuita mutungamiri nemutongi? Ndiye Mwari waakatuma kuva mutungamiriri nemudzukunuri neruoko rwemutumwa, wakaonekwa kwaari mugwenzi. "
                            },
                            {
                                "text": "Iye akavabudisa, aita zvishamiso nezviratidzo munyika yeEgipita nemuGungwa Dzvuku, nemurenje makore makumi mana. "
                            },
                            {
                                "text": "Ndiye uyu Mozisi wakati kuvana vaIsraeri: Ishe Mwari wenyu achakumutsirai Muporofita pahama dzenyu, wakafanana neni; muchamunzwa iye. "
                            },
                            {
                                "text": "Uyu ndiye wakange ari mukereke murenje, ane mutumwa wakataura naye mugomo Sinai ane madzibaba edu; wakagamuchira mashoko mapenyu kuti atipe. "
                            },
                            {
                                "text": "Ndiye madzibaba edu wavakange vasingadi kuteerera; asi vakamusundidzira parutivi, vakadzokera kuEgipita mumoyo yavo. "
                            },
                            {
                                "text": "Vachiti kuna Aroni: Tiitire vamwari vachatitungamirira; nokuti Mozisi uyu wakatibudisa munyika yeEgipita, hatizivi zvamuwira. "
                            },
                            {
                                "text": "Zvino vakaita mhuru mumazuva ayo, vakauisa chibairo kuchifananidzo, vakafara nemabasa emaoko avo. "
                            },
                            {
                                "text": "Zvino Mwari akafuratira, akavakumikidza kuti vashumire hondo yekudenga, sezvakanyorwa mubhuku revaporofita, zvichinzi: Ko makauisa kwandiri here zvibairo nezvipo makore makumi mana murenje, imwi imba yaIsraeri? "
                            },
                            {
                                "text": "Uye makatakura tabhenakeri yaMoroki, nenyeredzi yamwari wenyu Remifani, zvifananidzo zvamakaita kuti muzvinamate; uye ndichakutamisirai mberi kweBhabhironi. "
                            },
                            {
                                "text": "Madzibaba edu aiva netabhenakeri yeuchapupu murenje, sekuraira kwaiye wakataura naMozisi kuti aiite nemufananidzo waakange aona; "
                            },
                            {
                                "text": "yakatiwo madzibaba edu aitevera aigamuchira, akaipinza pamwe naJoshua munhumbi dzevahedheni, Mwari vaakadzinga pamberi pechiso chemadzibaba edu, kusvika kumazuva aDhavhidhi; "
                            },
                            {
                                "text": "wakawana nyasha pamberi paMwari, akakumbira kuwanira Mwari waJakobho tabhenakeri. "
                            },
                            {
                                "text": "Asi Soromoni wakamuvakira imba. "
                            },
                            {
                                "text": "Asi Wekumusoro-soro haagari mutembere dzakaitwa nemaoko, sezvinoreva muporofita achiti: "
                            },
                            {
                                "text": "Denga chigaro changu cheushe, nenyika chitsiko chetsoka dzangu; muchandivakira imba yakadini? ndizvo zvinoreva Ishe; kana nzvimbo yezororo rangu ndeipi? "
                            },
                            {
                                "text": "Ruoko rwangu haruna kuita zvinhu izvi zvese here? "
                            },
                            {
                                "text": "Imwi vemitsipa mikukutu uye vasina kudzingiswa pamoyo nenzeve, imwi munogara muchipikisa Mweya Mutsvene; semadzibaba enyu saizvozvo imwi. "
                            },
                            {
                                "text": "Ndeupi wevaporofita madzibaba enyu wavasina kushusha? Vakauraya avo vaifanozivisa nezvekuuya kweWakarurama, iye ikozvino wamava vatengesi nevaurayi vake. "
                            },
                            {
                                "text": "Imwi vakagamuchira murairo neurongwa hwevatumwa, asi mukasauchengeta. "
                            },
                            {
                                "text": "Zvino vanzwa zvinhu izvi vakabaiwa pamoyo yavo, vakamugedera-gedera meno. "
                            },
                            {
                                "text": "Asi azere neMweya Mutsvene wakatarisisa kudenga, akaona kubwinya kwaMwari, naJesu amire kuruoko rwerudyi rwaMwari, "
                            },
                            {
                                "text": "akati: Tarirai, ndinoona matenga akazaruka, neMwanakomana wemunhu amire kuruoko rwerudyi rwaMwari. "
                            },
                            {
                                "text": "Zvino vakadanidzira nenzwi guru, vakadzivira nzeve dzavo, vakamhanyira paari nemoyo umwe; "
                            },
                            {
                                "text": "vakamubudisira kunze kweguta, ndokumutaka nemabwe; nezvapupu zvikaisa nguvo dzazvo patsoka dzejaya rainzi Sauro. "
                            },
                            {
                                "text": "Zvino vakataka Sitefano nemabwe, achidana achiti: Ishe Jesu, gamuchirai mweya wangu. "
                            },
                            {
                                "text": "Zvino wakafugama, akadanidzira nenzwi guru, achiti: Ishe, musavaverengera chivi ichi. Zvino wakati areva izvi, akarara.  "
                            }
                        ]
                    },
                    {
                        "verses": [
                            {
                                "text": "Zvino Sauro wakange achitenderana nerufu rwake. Zvino pazuva iro kwamuka kushushwa kukuru kwakanangana nekereke yaiva paJerusarema; vese ndokuparadzirwa kunyika dzese dzeJudhiya neSamaria, kunze kwevaapositori. "
                            },
                            {
                                "text": "Varume vaitya Mwari vakaviga Sitefano, vakamuchema zvikuru. "
                            },
                            {
                                "text": "Asi Sauro wakaparadza kereke, achipinda muimba imwe neimwe, achikakata varume nevakadzi nekukumikidza mutirongo.  "
                            },
                            {
                                "text": "  Naizvozvo avo vakange vaparadzirwa vakagura vachiparidza shoko. "
                            },
                            {
                                "text": "Firipi ndokuburukira kuguta reSamaria, akaparidza Kristu kwavari. "
                            },
                            {
                                "text": "Zvaunga ndokuteerera nemoyo umwe kuzvinhu zvinotaurwa naFiripi, pavakanzwa nekuona zviratidzo zvaaiita. "
                            },
                            {
                                "text": "Nokuti mweya yetsvina yakabuda kuvazhinji vaiva vakabatwa, ichidanidzira nenzwi guru; nevazhinji vakange vakafa mitezo nevaikamhina vakaporeswa. "
                            },
                            {
                                "text": "Zvino kwakava nemufaro mukuru muguta iro.  "
                            },
                            {
                                "text": "  Zvino umwe murume, wainzi Simoni, waimboita un'anga paguta, achishamisa rudzi rweSamaria, achizviti munhu mukuru; "
                            },
                            {
                                "text": "wavaiteerera vese kubva kumudiki kusvika kumukuru, vachiti: Uyu isimba guru raMwari. "
                            },
                            {
                                "text": "Zvino vaimuteerera, nokuti wakange avashamisa neun'anga nguva refu. "
                            },
                            {
                                "text": "Zvino vakati vatenda Firipi achiparidza mashoko akanaka nezveushe hwaMwari uye nezvezita raJesu Kristu, vakabhabhatidzwa vese varume nevakadzi. "
                            },
                            {
                                "text": "NaSimoniwo pachake wakatenda, zvino wakati abhabhatidzwa, wakagara naFiripi; akashamisika, achiona mabasa esimba nezviratidzo zvaiitwa. "
                            },
                            {
                                "text": "Zvino vaapositori vaiva paJerusarema vakati vanzwa kuti Samaria yagamuchira shoko raMwari, vakatumira kwavari Petro naJohwani; "
                            },
                            {
                                "text": "ivo vakati vaburukirako vakavanyengeterera, kuti vagamuchire Mweya Mutsvene; "
                            },
                            {
                                "text": "nokuti wakange asati aburukira pamusoro peumwe wavo, asi vakange vabhabhatidzwa muzita raIshe Jesu chete. "
                            },
                            {
                                "text": "Ipapo vakaisa maoko pamusoro pavo, zvino vakagamuchira Mweya Mutsvene. "
                            },
                            {
                                "text": "Zvino Simoni wakati aona kuti nekuiswa kwemaoko evaapositori Mweya Mutsvene waipiwa, akavavigira mari, "
                            },
                            {
                                "text": "achiti: Ndipei neni simba iri, kuti pana ani nani wandinoisa maoko pamusoro, agamuchire Mweya Mutsvene. "
                            },
                            {
                                "text": "Asi Petro wakati kwaari: Sirivheri yako pamwe newe ngazvive zvekuparadzwa, nokuti wafunga kuti chipo chaMwari chingawanikwa nemari. "
                            },
                            {
                                "text": "Hauna mugove kana nhaka pashoko iri. Nokuti moyo wako hauna kururama pamberi paMwari. "
                            },
                            {
                                "text": "Naizvozvo tendeuka pakuipa kwako uku, ukumbirise Mwari, kuti zvimwe murangariro wemoyo wako uukanganwirwe. "
                            },
                            {
                                "text": "Nokuti ndinoona kuti uri munduru inovava, uye musungo weuipi. "
                            },
                            {
                                "text": "Zvino Simoni akapindura akati: Ndikumbirirei imwi kuna Ishe, kuti pasava nechimwe chezvinhu zvamataura chingawira pamusoro pangu. "
                            },
                            {
                                "text": "Naizvozvo vakati vapupura nekutaura shoko raIshe, vakadzokera kuJerusarema, uye vakaparidza evhangeri mumisha mizhinji yeVaSamaria.  "
                            },
                            {
                                "text": "  Zvino mutumwa waIshe wakataura kuna Firipi, achiti: Simuka, upfuurire kuchamhembe kunzira inoburuka kubva kuJerusarema ichienda kuGaza; iyo irenje. "
                            },
                            {
                                "text": "Zvino wakasimuka akaenda; zvino tarira murume weEtiopia, mutenwa, gurukota guru raKandase mambokadzi weVaEtiopia, waiona nezvefuma yake yese, uye wakange auya kuJerusarema kuzonamata, "
                            },
                            {
                                "text": "wakange achidzokera uye agere mungoro yake, achiverenga muporofita Isaya. "
                            },
                            {
                                "text": "Mweya ndokuti kuna Firipi: Swedera unamatire pangoro iyi. "
                            },
                            {
                                "text": "Firipi ndokumhanyirako, akamunzwa achiverenga muporofita Isaya, ndokuti: Zvino unonzwisisa zvaunoverenga here? "
                            },
                            {
                                "text": "Iye ndokuti: Zvino ndingagona sei, kunze kwekuti umwe munhu andirairira? Zvino akakumbira Firipi kuti akwire agare naye. "
                            },
                            {
                                "text": "Zvino ndima yerugwaro yaaiverenga yaiva iyi: Wakatungamirirwa segwai rinoenda kunobaiwa; uye segwayana rinyerere pamberi pemuvevuri waro, saizvozvo haana kushamisa muromo wake. "
                            },
                            {
                                "text": "Mukuninipiswa kwake mutongo wake wakabviswa, zvino ndiani acharondedzera zera rake? Nokuti upenyu hwake hunobviswa panyika. "
                            },
                            {
                                "text": "Mutenwa ndokupindura Firipi akati: Ndinokukumbirisa, muporofita anoreva izvi maererano nani? Nezvake amene kana nezveumwewo? "
                            },
                            {
                                "text": "Firipi ndokuzarura muromo wake; akatanga parugwaro irworwo, ndokumuparidzira Jesu. "
                            },
                            {
                                "text": "Zvino pavaifamba munzira, vakasvika pane imwe mvura; mutenwa ndokuti: Heyi mvura; chii chinondidzivirira kubhabhatidzwa? "
                            },
                            {
                                "text": "Firipi ndokuti: Kana uchitenda nemoyo wese, zvinotenderwa. Akapindura ndokuti: Ndinotenda kuti Jesu Kristu Mwanakomana waMwari. "
                            },
                            {
                                "text": "Zvino akaraira ngoro kuti imire; ndokuburukira mumvura vari vaviri, Firipi nemutenwa; ndokumubhabhatidza. "
                            },
                            {
                                "text": "Zvino vakati vakwira kubva mumvura, Mweya waIshe wakabvuta Firipi; mutenwa ndokusazomuonazve; nokuti wakafamba nenzira yake achifara. "
                            },
                            {
                                "text": "Asi Firipi wakawanikwa paAzota; uye achipfuura wakaparidza evhangeri kumaguta ese, kusvikira asvika paKesariya.   "
                            }
                        ]
                    },
                    {
                        "verses": [
                            {
                                "text": "Zvino Sauro, achiri kufema kutyisa nekuuraya akamirisana nevadzidzi vaIshe, wakaenda kumupristi mukuru, "
                            },
                            {
                                "text": "akakumbira kwaari magwaro ekuenda Dhamasiko kumasinagoge, kuti kana awana chero venzira iyo vese varume nevakadzi, avauise vakasungwa kuJerusarema. "
                            },
                            {
                                "text": "Zvino pakufamba, wakaswedera kuDhamasiko; zvino kamwe-kamwe kwakapenya kwakamupoteredza chiedza kubva kudenga; "
                            },
                            {
                                "text": "zvino wakawira pasi, akanzwa inzwi richiti kwaari: Sauro, Sauro, unondishushirei? "
                            },
                            {
                                "text": "Zvino akati: Ndimwi ani, Ishe? Ishe ndokuti: Ndini Jesu waunoshusha iwe; zvinokuremera kukavana nezvibayo. "
                            },
                            {
                                "text": "Achidederawo nekushamisika wakati: Ishe, chii chamunoda kuti ndiite? Ishe ndokuti kwaari: Simuka upinde muguta, zvino uchaudzwa zvaunofanira kuita. "
                            },
                            {
                                "text": "Zvino varume vaifamba naye vakamira vasina remuromo, vachinzwa inzwi, asi vasingaoni munhu. "
                            },
                            {
                                "text": "Zvino Sauro akasimuka kubva pasi; asi meso ake azarurwa, haana kuona munhu. Zvino vakamubata ruoko, vakamuuisa kuDhamasiko. "
                            },
                            {
                                "text": "Akava nemazuva matatu asingaoni, uye asingadyi kana kunwa. "
                            },
                            {
                                "text": "Zvino pakange pane umwe mudzidzi paDhamasiko wainzi Ananiasi; Ishe ndokuti kwaari muchiratidzo: Ananiasi! Zvino akati: Tarirai ndiri pano Ishe. "
                            },
                            {
                                "text": "Ishe ndokuti kwaari: Simuka uende munzira yemuguta inonzi Yakarurama, ugobvunza mumba maJudhasi munhu anonzi Sauro, weTaso; nokuti tarira anonyengetera, "
                            },
                            {
                                "text": "uye waona muchiratidzo murume anonzi Ananiasi achipinda nekuisa ruoko paari, kuti aonezve. "
                            },
                            {
                                "text": "Asi Ananiasi wakapindura akati: Ishe, ndakanzwa nevazhinji zvemurume uyu, zvakakura sei zvakaipa zvaakaitira vatsvene venyu paJerusarema; "
                            },
                            {
                                "text": "uye pano ane simba kubva kuvapristi vakuru, kusunga vese vanodana zita renyu. "
                            },
                            {
                                "text": "Asi Ishe wakati kwaari: Enda, nokuti iye mudziyo wakasarudzwa kwandiri, kutakurira zita rangu pamberi pevahedheni nemadzimambo, nevana vaIsraeri; "
                            },
                            {
                                "text": "nokuti ini ndichamuratidza kuti anofanira kutambura zvakadini nekuda kwezita rangu. "
                            },
                            {
                                "text": "Zvino Ananiasi wakaenda ndokupinda mumba, ndokuisa maoko pamusoro pake akati: Sauro hama, Ishe wandituma, Jesu wakaonekwa kwauri munzira yawakauya nayo, kuti uonezve uye uzadzwe neMweya Mutsvene. "
                            },
                            {
                                "text": "Zvino pakarepo kwakawa mumeso ake zvinenge mafunurwa, akaonazve pakarepo, uye asimuka wakabhabhatidzwa. "
                            },
                            {
                                "text": "Zvino wakati agamuchira kudya akawana simba. Sauro wakavawo nevadzidzi vaiva paDhamasiko mamwe mazuva. "
                            },
                            {
                                "text": "Zvino pakarepo wakaparidza Kristu mumasinagoge, kuti iye Mwanakomana waMwari. "
                            },
                            {
                                "text": "Asi vese vakazvinzwa vakashamisika ndokuti: Ko uyu haasi iye waiparadza avo vaidana zita iri muJerusarema here, uye akauyira izvozvo pano, kuti avatinhire vakasungwa kuvapristi vakuru? "
                            },
                            {
                                "text": "Asi Sauro wakaramba achisimbiswa, akavhiringidza VaJudha vaigara paDhamasiko, achibudisa pachena kuti uyu ndiye Kristu.  "
                            },
                            {
                                "text": "  Zvino mazuva mazhinji akati azadziswa, VaJudha vakarangana pamwe chete kuti vamuuraye; "
                            },
                            {
                                "text": "asi zano ravo rakazikanwa kuna Sauro. Vakarindawo masuwo masikati neusiku, kuti vamuuraye; "
                            },
                            {
                                "text": "asi vadzidzi vakamutora usiku, vakamuburusa neparusvingo vachimuburusa ari mudengu. "
                            },
                            {
                                "text": "Zvino Sauro wakati asvika kuJerusarema, akaidza kuzvibatanidza kuvadzidzi; asi vese vaimutya, vasingatendi kuti mudzidzi. "
                            },
                            {
                                "text": "Asi Bhanabhasi wakamutora akamuuisa kuvaapositori, ndokurondedzera kwavari kuti wakaona Ishe sei munzira, uye kuti wakange ataura kwaari, uye kuti wakataura akashinga sei paDhamasiko muzita raJesu. "
                            },
                            {
                                "text": "Zvino wakava navo achipinda nekubuda paJerusarema, "
                            },
                            {
                                "text": "ndokutaura akashinga muzita raIshe Jesu, akataura achipikisa VaHerenisiti*; asi vakaidza kumuuraya. "
                            },
                            {
                                "text": "Asi hama dzakati dzazviziva dzikamuburusira Kesariya, ndokumutumira kuTaso. "
                            },
                            {
                                "text": "Naizvozvo kereke paJudhiya yese neGarirea neSamaria dzikava nerugare, dzikavakwa, dzikawedzerwa, dzichifamba mukutya Ishe nemunyaradzo yeMweya Mutsvene.  "
                            },
                            {
                                "text": "  Zvino zvakaitika Petro achigura nzvimbo dzese, akaburukirawo kuvatsvene vakange vagere paRidha. "
                            },
                            {
                                "text": "Akawanapo umwe munhu wainzi Eneasi, wakange arere panhovo makore masere, akafa mitezo. "
                            },
                            {
                                "text": "Petro ndokuti kwaari: Eneasi, Jesu Kristu anokuporesa; simuka, uzviwaridzire. Zvino akasimuka pakarepo. "
                            },
                            {
                                "text": "Zvino vese vakange vagere Ridha neSaroni vakamuona, vakatendeukira kuna Ishe.  "
                            },
                            {
                                "text": "  Zvino paivapo paJopa umwe mudzidzikadzi wainzi Tabhita, ndiko kuti Dhokasi kana zvichitsanangurwa; uyo wakange azere nemabasa akanaka nemabasa erudo aaiita. "
                            },
                            {
                                "text": "Zvino zvakaitika mumazuva iwayo kuti iye akarwara ndokufa; vakati vamushambidza, vakamuradzika mukamuri yekumusoro. "
                            },
                            {
                                "text": "Zvino Ridha zvarakange riri pedo neJopa, vadzidzi vakange vanzwa kuti Petro wakange aripo, vakatumira kwaari varume vaviri, vachikumbira zvikuru kuti asanonoka kuuya kwavari. "
                            },
                            {
                                "text": "Zvino Petro wakasimuka akaenda navo; akati asvika vakamuisa kuimba yekumusoro, uye chirikadzi dzese dzikamirapo naye dzichichema dzichiratidza nguvo refu nezvipfeko Dhokasi zvaakange aita achiri navo. "
                            },
                            {
                                "text": "Asi Petro wakavabudisira panze vese akafugama akanyengetera; ndokutendeukira kumutumbi, akati: Tabhita, muka! Akazarura meso ake; zvino wakati achiona Petro, akagara. "
                            },
                            {
                                "text": "Zvino wakamupa ruoko, akamusimudza; ndokuti adana vatsvene nechirikadzi, akamuisa pamberi pavo achirarama. "
                            },
                            {
                                "text": "Zvino zvikazikanwa paJopa yese; vazhinji ndokutenda kuna Ishe. "
                            },
                            {
                                "text": "Zvino zvikaitika kuti wakagara mazuva mazhinji paJopa neumwe Simoni musuki wematehwe.   "
                            }
                        ]
                    },
                    {
                        "verses": [
                            {
                                "text": "Kwakange kune umwewo murume muKesariya wainzi Koneriyo, mukuru wezana wehondo yainzi yeItaria, "
                            },
                            {
                                "text": "wakazvipira uye anotya Mwari pamwe neimba yake yese, waiita mabasa erudo mazhinji kuvanhu, nekunyengetera kuna Mwari nguva yese; "
                            },
                            {
                                "text": "akaona muchiratidzo pachena, neawa rinenge repfumbamwe rezuva, mutumwa waMwari achipinda kwaari, achiti kwaari: Koneriyo! "
                            },
                            {
                                "text": "Zvino wakati amutarisisa akatya, akati: Chii, Ishe? Zvino akati kwaari: Minyengetero yako nemabasa ako erudo zvakwira kuva chirangaridzo pamberi paMwari. "
                            },
                            {
                                "text": "Zvino ikozvino tuma varume kuJopa, udane Simoni anonzi Petro; "
                            },
                            {
                                "text": "anogara neumwe Simoni musuki wematehwe, imba yake iri parutivi rwegungwa; iye achakuudza zvaunofanira kuita. "
                            },
                            {
                                "text": "Zvino mutumwa wakange ataura naKoneriyo wakati abva, wakadana vaviri vevaranda vake vemumba nemurwi wakatendeka pane vaimumirira nguva dzese, "
                            },
                            {
                                "text": "zvino wakati arondedzera zvinhu zvese kwavari, akavatuma kuJopa. "
                            },
                            {
                                "text": "Zvino chifume ivo vachiri kufamba voswedera muguta, Petro wakakwira pamusoro pedenga reimba kunonyengetera, neawa rinenge rechitanhatu. "
                            },
                            {
                                "text": "Akava nenzara kwazvo, akashuva kudya; asi ivo vakati vachagadzirira, chiyeverwa chikamuwira; "
                            },
                            {
                                "text": "ndokuona denga rakazaruka, neumwe mudziyo uchiburukira kwaari, semucheka mukuru, wakasungwa makona mana uchiburusirwa pasi. "
                            },
                            {
                                "text": "Maiva nemhuka dzese dzemakumbo mana dzenyika nemhuka dzesango nezvinokambaira neshiri dzedenga. "
                            },
                            {
                                "text": "Zvino inzwi rikauya kwaari richiti: Simuka, Petro, baya udye. "
                            },
                            {
                                "text": "Asi Petro wakati: Aiwa kwete, Ishe; nokuti handina kutongodya chero chinhu chisakachena kana chine tsvina. "
                            },
                            {
                                "text": "Zvino inzwi rikauyazve kwaari rwechipiri richiti: Mwari chaanatsa, iwe usati chakasviba. "
                            },
                            {
                                "text": "Zvino izvi zvakaitwa kusvikira katatu; mudziyo ndokukwidzwazve kudenga. "
                            },
                            {
                                "text": "Zvino Petro wakati achakashamiswa maari kuti chiratidzo chaakange aona chairevei, zvino tarira, varume vakange vatumwa kubva kuna Koneriyo, vabvunza imba yaSimoni, vakamira pasuwo, "
                            },
                            {
                                "text": "vakadanidzira vachibvunza kana Simoni, anonzi Petro achigarapo. "
                            },
                            {
                                "text": "Zvino Petro achafunga nezvechiratidzo, Mweya wakati kwaari: Tarira, varume vatatu vanokutsvaka. "
                            },
                            {
                                "text": "Naizvozvo simuka uburuke, uende navo usiri asina chokwadi nechinhu; nokuti ndini ndavatuma. "
                            },
                            {
                                "text": "Petro ndokuburukira kuvarume vakange vatumwa kwaari kubva kuna Koneriyo, akati: Tarirai, ndini wamunotsvaka; chikonzeroi chamauyira? "
                            },
                            {
                                "text": "Zvino vakati: Koneriyo mukuru wezana, murume wakarurama neanotya Mwari, anopupurirwa nerudzi rwese rweVaJudha, wakayambirwa naMwari nemutumwa mutsvene kuti akudanirei kumba kwake, uye kuti anzwe mashoko kwamuri. "
                            },
                            {
                                "text": "Ipapo akavadanira mukati, akavagarisapo. Zvino chifume Petro wakabuda akaenda navo, nedzimwe dzehama dzaibva paJopa dzikamuperekedza. "
                            },
                            {
                                "text": "Zvino chifume vapinda Kesariya. NaKoneriyo wakange akavamirira, uye akadanira pamwe chete hama dzake neshamwari dzepedo. "
                            },
                            {
                                "text": "Zvino zvakaitika kuti Petro apinda, Koneriyo akamuchingamidza, akawira patsoka dzake, akamunamata. "
                            },
                            {
                                "text": "Asi Petro wakamusimudza, achiti: Simuka; ini pachangu ndiri munhuwo. "
                            },
                            {
                                "text": "Zvino wakati achataura naye akapinda, akawana vazhinji vakaungana, "
                            },
                            {
                                "text": "ndokuti kwavari: Imwi munoziva kuti hazvisi pamutemo kumurume ari muJudha kufambidzana kana kuuya kumunhu werumwe rudzi; asi Mwari wandiratidza kuti ndirege kuti munhu haana kunaka kana kuchena; "
                            },
                            {
                                "text": "naizvozvowo ndauya ndisingapikisi zvandangodanwa. Naizvozvo ndinobvunza, kuti mandidanira chinangwai? "
                            },
                            {
                                "text": "Koneriyo ndokuti: Mazuva mana apfuura kusvikira paawa rino ndakange ndichitsanya, neawa repfumbamwe ndakange ndichinyengetera mumba mangu; zvino tarira, murume wakamira pamberi pangu ane nguvo dzinopenya, "
                            },
                            {
                                "text": "ndokuti: Koneriyo, munyengetero wako wanzwikwa, nemabasa ako erudo arangarirwa pamberi paMwari. "
                            },
                            {
                                "text": "Tumira naizvozvo kuJopa, uye udane Simoni anonzi Petro; iye anogara mumba maSimoni musuki wematehwe parutivi rwegungwa; iye kana auya achataura newe. "
                            },
                            {
                                "text": "Naizvozvo pakarepo ndatuma kwamuri; zvino imwi maita zvakanaka kuti mauya. Naizvozvo ikozvino tese tiripo pamberi paMwari, kuti tinzwe zvinhu zvese zvamakarairwa naIshe. "
                            },
                            {
                                "text": "Zvino Petro wakashamisa muromo, akati: Zvirokwazvo ndinonzwisisa kuti Mwari haasi musaruri wevanhu; "
                            },
                            {
                                "text": "asi parudzi rupi nerupi uyo anomutya achiita kururama anogamuchirika kwaari. "
                            },
                            {
                                "text": "Shoko raakatuma kuvana vaIsraeri achiparidza rugare naJesu Kristu (iye ndiIshe wevese). "
                            },
                            {
                                "text": "Imwi munoziva shoko rakaitika paJudhiya rese, kutanga paGarirea, shure kwerubhabhatidzo Johwani rwaakaparidza; "
                            },
                            {
                                "text": "raJesu weNazareta, kuti Mwari wakamuzodza sei neMweya Mutsvene nesimba, waipfuura, achiita zvakanaka uye achiporesa vese vakamanikidzwa nadhiabhorosi, nokuti Mwari waiva naye. "
                            },
                            {
                                "text": "Nesu tiri zvapupu zvezvinhu zvese zvaakaita, zvese munyika yeVaJudha nemuJerusarema; iye wavakauraya, nekuremberedza pamuti. "
                            },
                            {
                                "text": "Iye Mwari waakamutsa nezuva retatu, akamupa kuti aonekwe, "
                            },
                            {
                                "text": "kwete kuvanhu vese, asi kuzvapupu zvakagara zvasarudzwa naMwari, kwatiri taidya nekunwa naye, mushure mekunge amuka kubva kuvakafa. "
                            },
                            {
                                "text": "Zvino wakatiraira kuti tiparidze kuvanhu, nekupupura kwazvo kuti ndiye wakagadzwa naMwari kuva mutongi wevapenyu nevakafa. "
                            },
                            {
                                "text": "Vaporofita vese vanopupura nezvake, kuti nezita rake ani nani anotenda maari achagamuchira kanganwiro yezvivi. "
                            },
                            {
                                "text": "Petro wakati achataura mashoko awa, Mweya Mutsvene wakaburukira pamusoro pavo vese vakanzwa shoko. "
                            },
                            {
                                "text": "Zvino vekudzingiswa vaitenda vakashamisika, vese vakange vauya naPetro, nokuti nepamusoro pevahedheni chipo cheMweya Mutsvene chakange chadururwa; "
                            },
                            {
                                "text": "nokuti vakavanzwa vachitaura nendimi, vachikudza Mwari. Ipapo Petro akapindura akati: "
                            },
                            {
                                "text": "Kune munhu anogona kurambidza mvura here, kuti ava vasabhabhatidzwa, vakagamuchira Mweya Mutsvene sesuwo? "
                            },
                            {
                                "text": "Zvino akaraira kuti vabhabhatidzwe muzita raIshe. Ipapo vakamukumbira kuti agare mamwe mazuva.  "
                            }
                        ]
                    },
                    {
                        "verses": [
                            {
                                "text": "Zvino vaapositori nehama dzaiva paJudhiya vakanzwa kuti vahedheni vagamuchirawo shoko raMwari. "
                            },
                            {
                                "text": "Zvino Petro wakati akwira kuJerusarema, vekudzingiswa vakapokana naye, "
                            },
                            {
                                "text": "vachiti: Wakapinda muvarume vasina kudzingiswa, ukadya navo. "
                            },
                            {
                                "text": "Asi Petro atanga wakavarondedzera zvichitevedzana achiti: "
                            },
                            {
                                "text": "Ini ndakange ndiri muguta reJopa ndichinyengetera, zvino muchiyeverwa ndakaona chiratidzo, umwe mudziyo wakaburuka, semucheka mukuru unoburuswa kubva kudenga nemakona mana, ndokusvika kwandiri; "
                            },
                            {
                                "text": "wandakati ndatarisisa ndacherekedza, zvino ndakaona mhuka dzine makumbo mana dzenyika nemhuka dzesango nezvinokambaira neshiri dzedenga. "
                            },
                            {
                                "text": "Zvino ndakanzwa inzwi richiti kwandiri: Simuka, Petro, baya udye. "
                            },
                            {
                                "text": "Asi ndakati: Aiwa kwete Ishe; nokuti hakuna chisakachena kana chine tsvina chakatongopinda mumuromo mangu. "
                            },
                            {
                                "text": "Asi inzwi rakandipindura rwechipiri richibva kudenga richiti: Mwari chaachenesa, iwe usati chakasviba. "
                            },
                            {
                                "text": "Uye izvi zvakaitika kusvikira katatu, zvese ndokukweverwazve kumusoro kudenga. "
                            },
                            {
                                "text": "Zvino tarira, pakarepo varume vatatu vamire pamberi pemba yandakange ndiri, vatumwa kwandiri kubva kuKesariya. "
                            },
                            {
                                "text": "Mweya ndokuti kwandiri ndiende navo, ndisiri asina chokwadi nechinhu; nehama idzi nhanhatuwo dzakaenda neni, zvino takapinda mumba memurume uyu;"
                            },
                            {
                                "text": "iye akatipira kuti wakaona sei mutumwa amire mumba make, achiti kwaari: Tumira varume kuJopa, ugodana Simoni, anonzi Petro, "
                            },
                            {
                                "text": "achakuudza mashoko, auchaponeswa nawo iwe nemhuri yako yese. "
                            },
                            {
                                "text": "Zvino ndakati ndichatanga kutaura, Mweya Mutsvene wakaburukira pamusoro pavowo, sezvazvakaita pamusoro pedu pakutanga. "
                            },
                            {
                                "text": "Zvino ndakarangarira shoko raIshe, kuti wakataura sei achiti: Johwani zvirokwazvo wakabhabhatidza nemvura, asi imwi muchabhabhatidzwa neMweya Mutsvene. "
                            },
                            {
                                "text": "Naizvozvo kana Mwari avapa chipo chakafanana nechaakapa kwatiriwo, takatenda kuna Ishe Jesu Kristu, ini ndaiva ani waigona kudzivisa Mwari? "
                            },
                            {
                                "text": "Zvino vakati vanzwa zvinhu izvozvi vakanyarara, vakarumbidza Mwari, vachiti: Naizvozvo Mwari wakapawo kuvahedheni kutendeukira kuupenyu.  "
                            },
                            {
                                "text": "  Zvino avo vakapararira nekushushwa kwakaitika pamusoro paSitefano vakagura kusvikira paFenikia neSaipuresi neAndiyokiya, vasingatauri shoko kuna ani asi kuVaJudha chete. "
                            },
                            {
                                "text": "Asi kwaiva nevamwe vavo, varume VaSaipuresi neVaSairini vakati vasvika kuAndiyokiya, vakataura kuVaHerenisiti*, vachiparidza mashoko akanaka aIshe Jesu. "
                            },
                            {
                                "text": "Neruoko rwaIshe rwaiva navo; uye uwandu ukuru hwakatenda hukatendeukira kuna Ishe. "
                            },
                            {
                                "text": "Zvino shoko pamusoro pavo rikanzwikwa munzeve dzekereke yaiva paJerusarema; zvino vakatuma Bhanabhasi kuti agure kunosvika Andiyokiya; "
                            },
                            {
                                "text": "iye asvika ndokuona nyasha dzaMwari akafara, akavakurudzira vese kuti varambire panaIshe nekuzvipira kwemoyo; "
                            },
                            {
                                "text": "nokuti waiva murume wakanaka, uye azere neMweya Mutsvene uye nekutenda; chaunga chikuru ndokuwedzerwa kuna Ishe. "
                            },
                            {
                                "text": "Bhanabhasi ndokubuda akaenda kuTaso kunotsvaka Sauro. "
                            },
                            {
                                "text": "Zvino wakati amuwana akamuuisa kuAndiyokiya. Zvino zvikaitika kuti gore rese vakaungana mukereke vakadzidzisa chaunga chikuru; uye vadzidzi vakatanga kunzi vaKristu paAndiyokiya. "
                            },
                            {
                                "text": "Zvino nemazuva iwayo, vaporofita vakaburukira kuAndiyokiya vachibva kuJerusarema. "
                            },
                            {
                                "text": "Zvino kwakasimuka umwe wavo wainzi Agabhusi, ndokuratidza neMweya kuti nzara huru ichavapo panyika yese; yakaitikawo panguva yaKiraudhio Kesari. "
                            },
                            {
                                "text": "Uye vadzidzi vakazvipira kuti chero ani paaigona napo, umwe neumwe wavo atume zvinobatsira kuhama dzigere muJudhiya; "
                            },
                            {
                                "text": "zvavakaitawo, vakatumira kuvakuru neruoko rwaBhanabhasi naSauro.  "
                            }
                        ]
                    },
                    {
                        "verses": [
                            {
                                "text": "Nenguva iyoyo Herodhe mambo wakaisa maoko kuti atambudze vamwe kubva mukereke. "
                            },
                            {
                                "text": "Ndokuuraya Jakobho mukoma waJohwani nemunondo. "
                            },
                            {
                                "text": "Zvino wakati achiona kuti zvinofadza VaJudha, wakapfuurira mberi akabata Petrowo; zvino aiva mazuva ezvingwa zvisina mbiriso; "
                            },
                            {
                                "text": "akati amubatawo akaisa mutirongo, akamukumikidza kumapoka mana evanhu vana emauto kuti vamurinde, achida kumuisa kuvanhu mushure mepasika. "
                            },
                            {
                                "text": "Naizvozvo Petro wakachengetwa mutirongo; asi munyengetero wakaenderera mberi uchiitwa nekereke kuna Mwari uchiitirwa iye. "
                            },
                            {
                                "text": "Zvino Herodhe wakati oda kumubudisa, usiku ihwohwo Petro wakange arere pakati pemauto maviri, akasungwa nemaketani maviri; nevarindi pamberi pemusuwo vakarinda tirongo. "
                            },
                            {
                                "text": "Zvino tarira, mutumwa waIshe wakamirapo, chiedza ndokupenya muchitokisi; zvino akarova rutivi rwaPetro, akamumutsa achiti: Simuka nekukurumidza. Zvino maketani ake akawa pamaoko ake. "
                            },
                            {
                                "text": "Mutumwa ndokuti kwaari: Zvisunge chiuno, uye sunga manyatera ako. Ndokuita saizvozvo. Zvino akati kwaari: Monera nguvo yako, unditevere. "
                            },
                            {
                                "text": "Zvino wakabuda akamutevera; uye asingazivi kuti ichokwadi chinoitwa nemutumwa, asi waifunga kuti anoona chiratidzo. "
                            },
                            {
                                "text": "Zvino vakati vapfuura chirindo chekutanga nechepiri, vakasvika pasuwo reutare raipinda muguta; iro rakavazarukira rega; zvino vakabuda, vakapfuura nzira imwe yemumusha, pakarepo mutumwa ndokubva kwaari. "
                            },
                            {
                                "text": "Zvino Petro, wakati apengenuka, akati: Zvino ndinoziva zvirokwazvo kuti Ishe watuma mutumwa wake, uye wandisunungura paruoko rwaHerodhe netarisiro yese yevanhu veVaJudha. "
                            },
                            {
                                "text": "Zvino wakati arangarira akaenda kumba kwaMaria mai vaJohwani wainzi Mariko, vazhinji pavakange vakaungana vachinyengetera. "
                            },
                            {
                                "text": "Zvino Petro wakati agogodza pagonhi resuwo, murandakadzi wakauya kuzoteerera, wainzi Rodha. "
                            },
                            {
                                "text": "Zvino wakati achiziva inzwi raPetro, haana kuzarura suwo nekuda kwemufaro, asi wakamhanyira mukati akavaudza kuti Petro amire pamberi pesuwo. "
                            },
                            {
                                "text": "Asi vakati kwaari: Unopenga. Asi wakaramba achisimbisa kuti zvaiva zvakadaro. Ivo ndokuti: Mutumwa wake. "
                            },
                            {
                                "text": "Asi Petro wakaramba achigogodza; zvino vakati vazarura vakamuona, vakashamisika. "
                            },
                            {
                                "text": "Zvino wakavaninira neruoko kuti vanyarare, akavarondedzera kuti Ishe wakamubudisa sei mutirongo, akati: Pirai kuna Jakobho nekuhama zvinhu izvi. Zvino akabuda akaenda kune imwe nzvimbo. "
                            },
                            {
                                "text": "Zvino kwakati kwaedza, bongozozo risati riri diki rikavapo pakati pemauto, kuti chii chakawira Petro. "
                            },
                            {
                                "text": "Zvino Herodhe wakati amutsvaka akasamuwana, wakabvunzisisa varindi, akaraira kuti vabviswe. Zvino akabva Judhiya akaburukira Kesariya akagarako.  "
                            },
                            {
                                "text": "  Zvino Herodhe wakatsamwira zvikuru veTire neVaSidhoni; asi vakauya kwaari nemoyo umwe, vakashamwaridzana naBhurasto mutariri weimba yekurara yamambo, vakakumbira rugare, nokuti nyika yavo yaipiwa kudya nenyika yamambo. "
                            },
                            {
                                "text": "Zvino nezuva rakatarwa Herodhe wakapfeka nguvo dzeumambo, akagara pachigaro chekutonga, akaita nhaurwa kwavari. "
                            },
                            {
                                "text": "Vanhu ndokudanidzira vachiti: Inzwi raMwari, uye kwete remunhu. "
                            },
                            {
                                "text": "Zvino pakarepo mutumwa waIshe wakamurova, nokuti haana kupa Mwari rukudzo; ndokudyiwa nehonye, akapera. "
                            },
                            {
                                "text": "Asi shoko raMwari rakakura rikawanda. "
                            },
                            {
                                "text": "Zvino Bhanabhasi naSauro vakadzoka vachibva kuJerusarema, vapedzisa basa, vakaenda naJohwaniwo wainzi Mariko.  "
                            }
                        ]
                    },
                    {
                        "verses": [
                            {
                                "text": "Zvino paivapo muAndiyokiya, mukereke ipapo vamwe vaporofita nevadzidzisi, Bhanabhasi naSimioniwo wainzi Nigeri, naRukio muKurini, naManaeni wakange arerwa pamwe naHerodhe umwe wevatungamiriri vana, naSauro. "
                            },
                            {
                                "text": "Vakati vachishumira kuna Ishe nekutsanya, Mweya Mutsvene akati: Nditsaurirei Bhanabhasi pamwe naSauro pabasa randakavadanira. "
                            },
                            {
                                "text": "Ipapo vatsanya nekunyengetera nekuisa maoko pamusoro pavo, vakavaendesa.  "
                            },
                            {
                                "text": "  Naizvozvo zvirokwazvo ivo vakati vatumwa naMweya Mutsvene, vakaburukira Serukia, vakabvapowo vakaenda kuSaipuresi nechikepe. "
                            },
                            {
                                "text": "Zvino vasvika paSarami, vakaparidza shoko raMwari mumasinagoge eVaJudha; uye vakange vanaJohwaniwo mubatsiri. "
                            },
                            {
                                "text": "Zvino vakati vagura nemuchiwi kusvikira paPafosi, vakawana imwe n'anga, muporofita wenhema, muJudha, wainzi Bhari-Jesu. "
                            },
                            {
                                "text": "Wainge ane mutungamiriri Sejiyo Pauro, murume wakachenjera. Iye wakadanira kwaari Bhanabhasi naSauro akatsvaka kunzwa shoko raMwari. "
                            },
                            {
                                "text": "Asi Erimasi n'anga, nokuti ndiro zita rake kana zvichishandurwa, akavapikisa, achitsvaka kutsausa mutungamiriri parutendo. "
                            },
                            {
                                "text": "Asi Sauro, ndiye Paurowo, azadzwa neMweya Mutsvene, uye amutarisisa, "
                            },
                            {
                                "text": "wakati: Iwe uzere nekubiridzira kwese nekunyengera kwese, mwanakomana wadhiabhorosi, muvengi wekururama kwese, haugumi here kutsausa nzira dzakarurama dzaIshe? "
                            },
                            {
                                "text": "Uye ikozvino tarira, ruoko rwaIshe rwuri pamusoro pako, uye uchava bofu, usingaoni zuva kwenguva. Pakarepo mhute nerima zvakamuwira, akatenderera achitsvaka vangamutungamirira neruoko. "
                            },
                            {
                                "text": "Panguva iyo mutungamiriri wakati aona zvakaitika akatenda, achishamiswa nedzidziso yaIshe.  "
                            },
                            {
                                "text": "  Zvino Pauro nevaiva naye vakabva Pafosi nechikepe vakasvika paPega muPamufiriya. Asi Johwani wakabva kwavari akadzokera kuJerusarema. "
                            },
                            {
                                "text": "Asi ivo vakati vagura vachibva paPega, vakasvika kuAndiyokiya muPisidhiya; vakapinda musinagoge nezuva resabata, vakagara pasi. "
                            },
                            {
                                "text": "Zvino shure kwekuverengwa kwemurairo nevaporofita, vakuru vesinagoge vakatumira kwavari, vachiti: Varume hama, kana kune shoko mukati menyu rekurudziro kuvanhu, taurai. "
                            },
                            {
                                "text": "Zvino Pauro wakasimuka, ndokuninira neruoko, akati: Varume VaIsraeri, nemwi munotya Mwari, teererai. "
                            },
                            {
                                "text": "Mwari werudzi urwu rwaIsraeri wakasarudza madzibaba edu, akakudza vanhu vachiri vatorwa munyika yeEgipita, uye neruoko rwakakwirira akavabudisa mairi. "
                            },
                            {
                                "text": "Uye akava nemoyo murefu nemaitiro avo nguva inenge makore makumi mana murenje. "
                            },
                            {
                                "text": "Zvino wakati aparadza marudzi manomwe munyika yeKenani, akavagovera nyika yavo nemujenya. "
                            },
                            {
                                "text": "Zvino shure kweizvozvo, makore anenge mazana mana nemakumi mashanu, wakavapa vatongi kusvikira kuna Samueri muporofita. "
                            },
                            {
                                "text": "Uye kubvira ipapo vakakumbira mambo; Mwari ndokuvapa Sauro mwanakomana waKishi, murume werudzi rwaBhenjamini, makore makumi mana. "
                            },
                            {
                                "text": "Zvino wakati amubvisa, wakavamutsira Dhavhidhi kuva mambo, waakapupurirawo akati: Ndawana Dhavhidhi waJese, murume anoenderana nemoyo wangu, achaita chido changu chese. "
                            },
                            {
                                "text": "Pambeu yeuyu sechivimbiso, Mwari wakamutsira Israeri Muponesi Jesu; "
                            },
                            {
                                "text": "iye asati asvika Johwani wakaparidza pakutanga rubhabhatidzo rwekutendeuka kuvanhu vese VaIsraeri. "
                            },
                            {
                                "text": "Zvino Johwani wakati azadzisa rwendo, akati: Munofunga kuti ndini ani? Ini handisi iye, asi tarirai, shure kwangu anouya, wandisakafanira kusunungura shangu dzetsoka dzake. "
                            },
                            {
                                "text": "Varume hama, vana verudzi rwaAbhurahama, neavo pakati penyu vanotya Mwari, shoko reruponeso urwu ratumirwa kwamuri. "
                            },
                            {
                                "text": "Nokuti avo vanogara muJerusarema nevatungamiriri vavo havana kumuziva uyu, uye manzwi evaporofita anoverengwa sabata rimwe nerimwe, vakaazadzisa pakumurasa; "
                            },
                            {
                                "text": "uye kunyange vasina kuwana mhosva yerufu, vakakumbira kuna Pirato kuti aurawe. "
                            },
                            {
                                "text": "Zvino vakati vapedza zvese zvakanyorwa pamusoro pake, vakamuturura pamuti, vakamuradzika muguva. "
                            },
                            {
                                "text": "Asi Mwari wakamumutsa kubva kuvakafa; "
                            },
                            {
                                "text": "iye wakaonekwa kwemazuva mazhinji neavo vakange vakwira naye kuJerusarema vachibva Garirea, vari zvapupu zvake kuvanhu. "
                            },
                            {
                                "text": "Nesu tinoparidza kwamuri mashoko akanaka echivimbiso chakaitwa kumadzibaba, "
                            },
                            {
                                "text": "kuti Mwari wakazadzisa ichi kwatiri, isu vana vavo, pakuti wakamutsa Jesu; sezvazvakanyorwawo mupisarema rechipiri kuti: Iwe uri Mwanakomana wangu, nhasi ini ndakubereka. "
                            },
                            {
                                "text": "Zvino zvekuti wakamumutsa kubva kuvakafa, asadzokerazve kukuora, wakareva sezvizvi: Ndichakupai maropafadzo matsvene anovimbika aDhavhidhi. "
                            },
                            {
                                "text": "Naizvozvowo anoti pane imwe nzvimbo: Hamungapi Mutsvene wenyu kuti aone kuora. "
                            },
                            {
                                "text": "Nokuti Dhavhidhi, ashumira zano raMwari pazera rake pachake wakarara, uye wakaradzikwa kumadzibaba ake, ndokuona kuora; "
                            },
                            {
                                "text": "asi Mwari waakamutsa, haana kuona kuora. "
                            },
                            {
                                "text": "Naizvozvo ngazvizikanwe kwamuri, varume hama, kuti neuyu kanganwiro yezvivi inoparidzirwa imwi; "
                            },
                            {
                                "text": "uye neuyu ani nani anotenda anonzi wakarurama pazvinhu zvese zvamakange musingagoni kunzi makarurama pazviri nemurairo waMozisi. "
                            },
                            {
                                "text": "Naizvozvo onai kuti zvirege kuwira pamusoro penyu zvakarehwa muvaporofita, zvinoti: "
                            },
                            {
                                "text": "Tarirai, imwi vazvidzi, uye mushamisike, nekuparadzwa; nokuti ini ndinobata basa pamazuva enyu, basa ramusingatombotendi, kunyange umwe achikurondedzerai. "
                            },
                            {
                                "text": "Zvino pakubuda kweVaJudha musinagoge, vahedheni vakakumbira kuti mashoko awa ataurwe kwavari pasabata raitevera. "
                            },
                            {
                                "text": "Zvino vesinagoge vakati vapera, vazhinji veVaJudha nevakatendeukira kuVaJudha vainamata vakatevera Pauro naBhanabhasi; ivo vakataura kwavari, vachivagombedzera kuti varambire munyasha dzaMwari. "
                            },
                            {
                                "text": "Zvino nesabata rakatevera guta rinenge rese rakaungana kuzonzwa shoko raMwari. "
                            },
                            {
                                "text": "Zvino VaJudha vakati vachiona zvaunga vakazadzwa negodo, vakapikisa zvinhu zvakarehwa naPauro, vachipikisa uye vachinyomba. "
                            },
                            {
                                "text": "Asi Pauro naBhanabhasi vachitaura vakashinga vakati: Zvakange zvakafanira kuti shoko raMwari ritaurirwe kwamuri pakutanga; asi zvamarininira kure, uye mazvitongera kusafanira upenyu husingaperi, tarirai, tinotendeukira kuvahedheni. "
                            },
                            {
                                "text": "Nokuti Ishe wakatiraira saizvozvo achiti: Ndakakugadza kuva chiedza chevahedheni, kuti uve weruponeso kusvikira kumugumo wenyika. "
                            },
                            {
                                "text": "Zvino vahedheni vakati vachinzwa izvi vakafara, uye vakakudza shoko raIshe, neuwandu hwevese vakange vatarirwa upenyu husingaperi vakatenda; "
                            },
                            {
                                "text": "uye shoko raIshe rikaparadzirwa kudunhu rese. "
                            },
                            {
                                "text": "Asi VaJudha vakamutsa vakadzi vaishumira vaikudzwa, nevakuru veguta, vakamutsira Pauro naBhanabhasi rushusho, vakavadzinga kubva kumiganhu yavo. "
                            },
                            {
                                "text": "Asi ivo vakavazuzira guruva retsoka dzavo, vakasvika Ikonio. "
                            },
                            {
                                "text": "Zvino vadzidzi vakazadzwa nemufaro neMweya Mutsvene.   "
                            }
                        ]
                    },
                    {
                        "verses": [
                            {
                                "text": "Zvino zvakaitika paIkonio, vakapinda pamwe musinagoge reVaJudha, vakataura kudai zvekuti chaunga chikuru cheVaJudha necheVaGirikiwo chakatenda. "
                            },
                            {
                                "text": "Asi VaJudha vasingatendi vakamutsa nekuipisa moyo yevahedheni kuvapesanisa nehama. "
                            },
                            {
                                "text": "Naizvozvo vakagara nguva refu vachitaura vakashinga muna Ishe anopupurira shoko renyasha dzake, uye anovapa kuti kuitwe zviratidzo nezvishamiso nemaoko avo. "
                            },
                            {
                                "text": "Asi chaunga cheguta chakakamurwa; vamwe ndokuva neVaJudha, vamwewo nevaapositori. "
                            },
                            {
                                "text": "Zvino kwakati kwava nekushushwa kwevahedheni nekweVaJudhawo nevatungamiriri vavo, kuvabata zvakaipa nekuvataka nemabwe, "
                            },
                            {
                                "text": "vakati vazviziva, vakatizira kumaguta eRikaonia, Ristra neDhebhe, nekudunhu rakapoteredza; "
                            },
                            {
                                "text": "neipapo vakaparidza evhangeri. "
                            },
                            {
                                "text": "Zvino paRistra paigara umwe murume wakange asina simba patsoka, ari chirema kubva padumbu ramai vake, asina kutongofamba. "
                            },
                            {
                                "text": "Uyu wakanzwa Pauro achitaura; iye akamutarisisa, akaona kuti ane rutendo kuti aporeswe, "
                            },
                            {
                                "text": "akati nenzwi guru: Simuka, uti tasa netsoka dzako. Zvino akakwakuka akafamba. "
                            },
                            {
                                "text": "Zvino zvaunga, zvakati zvaona Pauro zvaakange aita, zvakasimudza manzwi azvo zvichiti nechiRikaonia: Vamwari vaburukira kwatiri vakafanana nevanhu. "
                            },
                            {
                                "text": "Bhanabhasi vakamutumidzawo Zeusi, naPauro Herimesi, nokuti ndiye waiva mutungamiriri wekutaura. "
                            },
                            {
                                "text": "Zvino mupristi waZeusi waiva pamberi peguta ravo, wakauisa nzombe nezvishongo pamisuwo, achida kubaira pamwe nezvaunga. "
                            },
                            {
                                "text": "Asi vaapositori Bhanabhasi naPauro vakati vanzwa, vakabvarura nguvo dzavo, vakamhanyira pakati pechaunga, vachidanidzira, "
                            },
                            {
                                "text": "ndokuti: Varume, munoitirei zvinhu izvi? Isuwo tiri vanhu vane manzwiro mamwe nemwi, tinokuparidzirai mashoko akanaka kuti pane izvozvi zvisina maturo mutendeukire kuna Mwari mupenyu, wakaita denga nenyika negungwa nezvinhu zvese zviri mazviri. "
                            },
                            {
                                "text": "Iye pamazera akapfuura wakatendera vahedheni vese kufamba nenzira dzavo. "
                            },
                            {
                                "text": "Zvakadaro haana kuzvisiya asina uchapupu, pakuti wakaita zvakanaka akatipa mvura kubva kudenga nenguva dzezvibereko, achizadza moyo yedu nekudya nemufaro. "
                            },
                            {
                                "text": "Zvino vachitaura zvinhu izvi, zvairema kugumisa zvaunga kuti vasabaira kwavari. "
                            },
                            {
                                "text": "Asi kwakasvika VaJudha vakabva Andiyokiya neIkonio, vanyengetedza zvaunga, zvino vataka Pauro nemabwe, vakamukwevera kunze kweguta, vachifunga kuti wafa. "
                            },
                            {
                                "text": "Asi vadzidzi vakati vamukomba, akasimuka akapinda muguta; zvino chifume akabuda naBhanabhasi akaenda kuDhebhe. "
                            },
                            {
                                "text": "Vakati vaparidzawo evhangeri kuguta iro, uye vaita vazhinji vadzidzi, vakadzokera kuRistra neIkonio neAndiyokiya, "
                            },
                            {
                                "text": "vachisimbisa mweya yevadzidzi, vachivakurudzira kurambira parutendo, uye kuti tinofanira kupinda muushe hwaMwari nemumatambudziko mazhinji. "
                            },
                            {
                                "text": "Zvino vakati vavagadzira vakuru pakereke imwe neimwe, vanyengetera nekutsanya, vakavakumikidza kuna Ishe, wavaitenda kwaari. "
                            },
                            {
                                "text": "Zvino vakati vagura nePisidhiya vakasvika Pamufiriya. "
                            },
                            {
                                "text": "Uye vakati vaparidza shoko paPega, vakaburukira Ataria; "
                            },
                            {
                                "text": "vakabvapo nechikepe vakaenda kuAndiyokiya, apo pavakange vakumikidzwa munyasha dzaMwari pabasa ravakange vapedzisa. "
                            },
                            {
                                "text": "Vakatiwo vasvika vakaunganidza kereke, vakarondedzera zvese Mwari zvaakange aita navo, uye kuti wakange azarurira vahedheni mukova werutendo. "
                            },
                            {
                                "text": "Ipapo vakagara nguva isati iri pfupi nevadzidzi.  "
                            }
                        ]
                    },
                    {
                        "verses": [
                            {
                                "text": "Zvino vamwe vakaburuka kubva kuJudhiya, vakadzidzisa hama kuti: Kana musingadzingiswi netsika yaMozisi, hamugoni kuponeswa. "
                            },
                            {
                                "text": "Naizvozvo, kwakati kwava nekupesana nekupikisana kusati kuri kudiki kwaPauro naBhanabhasi navo, vakaronga kuti Pauro naBhanabhasi nevamwezve vavo vakwire kuJerusarema kuvaapositori nevakuru, pamusoro peshoko iri. "
                            },
                            {
                                "text": "Naizvozvo vakati vachiperekedzwa nekereke, vakagura neFenike neSamaria, vachirondedzera zvekutendeuka kwevahedheni; vakaitira hama dzese mufaro mukuru. "
                            },
                            {
                                "text": "Zvino vakati vasvika kuJerusarema, vakagamuchirwa nekereke nevaapositori nevakuru, vakarondedzera zvese Mwari zvaakaita navo. "
                            },
                            {
                                "text": "Asi kwakamuka vamwe vebato reVaFarisi vaitenda, vachiti: Zvinofanira kuvadzingisa, nekuvaraira kuchengeta murairo waMozisi. "
                            },
                            {
                                "text": "Vaapositori nevakuru vakaungana pamwe kuti vaongorore zveshoko iri. "
                            },
                            {
                                "text": "Zvino kwakava nekukakavadzana kukuru, Petro wakasimuka akati kwavari: Varume hama, imwi munoziva kuti kubva pamazuva akare Mwari wakasarudza pakati pedu, kuti nemuromo wangu vahedheni vanzwe shoko reevhangeri, uye vatende. "
                            },
                            {
                                "text": "Uye Mwari muzivi wemoyo wakapupura kwavari, achivapa Mweya Mutsvene, sekwatiriwo; "
                            },
                            {
                                "text": "uye haana kuisa mutsauko pakati pedu navo, achichenura moyo yavo nerutendo. "
                            },
                            {
                                "text": "Naizvozvo ikozvino munoidzirei Mwari, kuisa joko pamutsipa wevadzidzi, ratisina kugona kutakura kana madzibaba edu kana isu? "
                            },
                            {
                                "text": "Asi nenyasha dzaIshe Jesu Kristu tinotenda kuti tinoponeswa, nenzira imwe savowo. "
                            },
                            {
                                "text": "Chaunga chese ndokunyarara; ndokuteerera Bhanabhasi naPauro vachirondedzera kuti zvikuru sei zviratidzo nezvishamiso Mwari zvaakaita navo pakati pevahedheni. "
                            },
                            {
                                "text": "Zvino ivo vakati vanyarara, Jakobho akapindura achiti: Varume hama, nditeererei: "
                            },
                            {
                                "text": "Simioni warondedzera kuti Mwari wakashanyira vahedheni sei pakutanga kuti atorere zita rake vanhu kwavari. "
                            },
                            {
                                "text": "Nemashoko evaporofita anobvumirana neizvi, sezvazvakanyorwa zvichinzi: "
                            },
                            {
                                "text": "Shure kweizvi ndichadzoka, uye ndichavakazve tabhenakeri yaDhavhidhi yakawa; uye ndichavakazve matongo aro, uye ndicharimisazve; "
                            },
                            {
                                "text": "kuti vakasara vevanhu vatsvake Ishe, nevechirudzi vese, pavanodanwa nezita rangu, ndizvo zvinoreva Ishe anoita zvinhu izvi zvese. "
                            },
                            {
                                "text": "Anozikanwa kuna Mwari mabasa ake ese kubva pakusingaperi. "
                            },
                            {
                                "text": "Naizvozvi ini ndinogura kuti tirege kutambudza vakabva kuvahedheni vakatendeukira kuna Mwari; "
                            },
                            {
                                "text": "asi tivanyorere kuti vabve pazvakashatiswa zvezvifananidzo neupombwe nezvakadzipwa neropa. "
                            },
                            {
                                "text": "Nokuti Mozisi anavo kubva pamazera akare vanomuparidza paguta rimwe nerimwe, achiverengwa mumasinagoge sabata rimwe nerimwe. "
                            },
                            {
                                "text": "Ipapo zvikaonekwa zvakanaka kuvaapositori nevakuru vane kereke yese, kuti vatume varume vakasarudzwa pakati pavo kuAndiyokiya pamwe naPauro naBhanabhasi: Judhasi wainzi Bharisabhasi, naSirasi, varume vatungamiriri pakati pehama, "
                            },
                            {
                                "text": "vakanyora seizvi neruoko rwavo: Vaapositori nevakuru nehama, kuhama dzekuvahedheni paAndiyokiya neSiriya neKirikia, kwaziwai; "
                            },
                            {
                                "text": "sezvatakanzwa kuti vamwe vakabuda kwatiri vakakutambudzai nemashoko, vachikanganisa mweya yenyu, vachiti mudzingiswe nekuchengeta murairo, ivo vatisina kuraira; "
                            },
                            {
                                "text": "zvaonekwa zvakanaka kwatiri tava nemoyo umwe, kutuma kwamuri varume vakasarudzwa, pamwe nevadikanwi vedu Bhanabhasi naPauro, "
                            },
                            {
                                "text": "vanhu vakazvipira upenyu hwavo nekuda kwezita raIshe wedu Jesu Kristu. "
                            },
                            {
                                "text": "Naizvozvo tatuma Judhasi naSirasi, ivo vachataurawo zvimwe chete neshoko remuromo. "
                            },
                            {
                                "text": "Nokuti zvakaonekwa zvakanaka kuMweya Mutsvene, nekwatiri, kuti tirege kuchikutakudzai mutoro mukuru, kunze kwezvinhu izvi zvakafanira: "
                            },
                            {
                                "text": "Kuti mubve pazvakabairwa zvifananidzo neropa nechakadzipwa neupombwe; kana mukazvisunungura pazviri, muchaita zvakanaka. Sarai zvakanaka. "
                            },
                            {
                                "text": "Zvino vakati vaendeswa vakasvika kuAndiyokiya; vakati vaunganidza chaunga, vakakumikidza tsamba. "
                            },
                            {
                                "text": "Zvino vakati vaverenga, vakafara pamusoro pekukurudzirwa. "
                            },
                            {
                                "text": "Judhasiwo naSirasi, vaiva vaporofitawo pachavo, vakakurudzira hama nenhaurwa zhinji, nekuvasimbisa. "
                            },
                            {
                                "text": "Vakati vagara kwenguva, vakaendeswa nehama murugare kuvaapositori, "
                            },
                            {
                                "text": "asi zvakaonekwa zvakanaka kuna Sirasi kuti asarepo. "
                            },
                            {
                                "text": "Paurowo naBhanabhasi vakasara muAndiyokiya vachidzidzisa nekuparidza shoko raIshe, nevamwewo vazhinji.  "
                            },
                            {
                                "text": "  Zvino shure kwemamwe mazuva Pauro wakati kuna Bhanabhasi: Ngatidzokere ikozvino tishanyire hama dzedu muguta rimwe nerimwe, matakaparidza shoko raIshe, tione kuti vakadini. "
                            },
                            {
                                "text": "Zvino Bhanabhasi wakange aronga kutora Johwani wainzi Mariko, kuti afambe navo. "
                            },
                            {
                                "text": "Asi Pauro wakafunga kuti zvakanaka kusamutora afambe navo uyu wakavasiya kubva paPamufiriya, akasaenda navo kubasa. "
                            },
                            {
                                "text": "Zvino kwakauya kukakavadzana kukuru, zvekuti vakaparadzana, umwe kubva kune umwe; Bhanabhasi ndokutora Mariko kufamba naye, akaenda kuSaipuresi nechikepe; "
                            },
                            {
                                "text": "asi Pauro wakasarudza Sirasi akabuda akaenda, akumikidzwa nehama panyasha dzaMwari. "
                            },
                            {
                                "text": "Ndokugura neSiriya neKirikia, achisimbisa makereke.   "
                            }
                        ]
                    },
                    {
                        "verses": [
                            {
                                "text": "Zvino wakasvika kuDhebhe neRistra; zvino tarira, ipapo paiva neumwe mudzidzi, wainzi Timotio, mwanakomana weumwe mukadzi muJudhakadzi waitenda, asi wababa muGiriki; "
                            },
                            {
                                "text": "waipupurirwa zvakanaka nehama dzepaRistra neIkonio. "
                            },
                            {
                                "text": "Uyu Pauro wakada kuti abude naye, ndokumutora akamudzingisa nekuda kweVaJudha vaiva kunzvimbo idzo; nokuti vese vakange vachiziva baba vake, kuti muGiriki. "
                            },
                            {
                                "text": "Zvino vakati vachigura nemumaguta, vakavakumikidza zviga zvakatemwa nevaapositori nevakuru vaiva paJerusarema kuti vachengete. "
                            },
                            {
                                "text": "Naizvozvo makereke akasimbiswa parutendo, ndokuwedzera pauwandu zuva nezuva. "
                            },
                            {
                                "text": "Zvino vakati vagura Frigia nedunhu reGaratia, vadziviswa neMweya Mutsvene kutaura shoko paAsia, "
                            },
                            {
                                "text": "vakati vasvika pakatarisana neMisia vakaidza kuenda kuBhitiniasi; asi Mweya haana kuvatendera; "
                            },
                            {
                                "text": "zvino vakati vapfuura paMisia vakaburukira kuTroasi. "
                            },
                            {
                                "text": "Chiratidzo ndokuonekwa kuna Pauro usiku; umwe murume muMakedhonia wakange amirepo, achimukumbira zvikuru achiti: Yambukira kuMakedhonia, utibatsire. "
                            },
                            {
                                "text": "Zvino wakati achiona chiratidzo, pakarepo tikatsvaka kubuda tiende kuMakedhonia, tapedza tichiti Ishe watidana kunoparidza evhangeri kwavari.  "
                            },
                            {
                                "text": "  Naizvozvo takabva Troasi nechikepe, tikaruramira kuSamotirasi, fumewo kuNeapori, "
                            },
                            {
                                "text": "ndokubvapo tikaenda kuFiripi, rinova guta rekutanga redunhu reMakedhonia, raitongwa neimwe nyika; uye takagara mamwe mazuva muguta iri. "
                            },
                            {
                                "text": "Zvino nezuva resabata tikabuda kunze kweguta kurutivi rwerwizi, paifanira kuitirwa munyengetero; zvino takagara pasi tikataura nevakadzi vakange vaunganapo. "
                            },
                            {
                                "text": "Zvino umwe mukadzi wainzi Ridhia, mutengesikadzi wemicheka yeruvara rwehute weguta reTiatira, wainamata Mwari, wakatinzwa; moyo wake Ishe waakazarura, kuti ateerere zvinhu zvinotaurwa naPauro. "
                            },
                            {
                                "text": "Zvino wakati abhabhatidzwa, neimba yake, akakumbira achiti: Kana matonga kuti ndakatendeka kuna Ishe, pindai mumba mangu mugare. Zvino akatigombedzera. "
                            },
                            {
                                "text": "Zvino takati pataipinda kumunyengetero, umwe murandasikana waiva nemweya wekuuka wakasangana nesu, waivigira vatenzi vake mubairo muzhinji nekuuka. "
                            },
                            {
                                "text": "Uyu wakatevera Pauro nesu, achidanidzira achiti: Vanhu ava varanda vaMwari Wekumusoro-soro, vanotiparidzira nzira yeruponeso. "
                            },
                            {
                                "text": "Zvino izvi wakazviita mazuva mazhinji. Pauro wakati asemburwa, akatendeuka, akati kumweya: Ndinokuraira muzita raJesu Kristu kuti ubude kwaari. Zvino ukabuda nenguva iyoyo. "
                            },
                            {
                                "text": "Vatenzi vake vakati vaona kuti tariro yemubairo yavo yaenda, vakabata Pauro naSirasi, vakavakakatira kudare pamberi pevakuru, "
                            },
                            {
                                "text": "vakati vavauisa kuvatungamiriri vakati: Vanhu ava vanovhiringidza guta redu, vari VaJudha, "
                            },
                            {
                                "text": "uye vanoparidza tsika dzisiri pamutemo kwatiri kugamuchira kana kuita, tiri vanhu VaRoma. "
                            },
                            {
                                "text": "Zvino chaunga chikavamukira pamwe, uye vatungamiriri vakavabvarurira nguvo vakaraira kuti vavarove netsvimbo. "
                            },
                            {
                                "text": "Vakati vaisa mavanga mazhinji pamusoro pavo vakavakanda mutirongo, vakaraira murindi wetirongo kuti avachengete kwazvo; "
                            },
                            {
                                "text": "iye, agamuchira murairo wakadaro, wakavakanda mutirongo remukati, akasimbisa tsoka dzavo mudanda. "
                            },
                            {
                                "text": "Zvino panenge pakati peusiku Pauro naSirasi vakange vachinyengetera nekuimba nziyo dzekurumbidza kuna Mwari, uye vasungwa vaivanzwa; "
                            },
                            {
                                "text": "zvino pakarepo kwakavapo kudengenyeka kwenyika kukuru, zvekuti nheyo dzetirongo dzakazununguswa; zvino pakarepo mikova yese ikazarurwa, nezvisungo zvevese zvikasunungurwa. "
                            },
                            {
                                "text": "Murindi wetirongo wakati apepuka, uye aona mikova yetirongo yakazarurwa, akavhomora munondo, oda kuzviuraya, achifunga kuti vasungwa vatiza. "
                            },
                            {
                                "text": "Asi Pauro wakadanidzira nenzwi guru, achiti: Usazvikuvadza; nokuti tiri muno tese. "
                            },
                            {
                                "text": "Zvino wakakumbira mwenje akasvetukiramo, ndokusvika achibvunda akawira pasi pamberi paPauro naSirasi, "
                            },
                            {
                                "text": "zvino akati avabudisira kunze akati: Madzishe, ndinofanira kuitei kuti ndiponeswe? "
                            },
                            {
                                "text": "Zvino vakati: Tenda kuna Ishe Jesu Kristu, zvino uchaponeswa iwe neimba yako. "
                            },
                            {
                                "text": "Zvino vakataura kwaari shoko raIshe, nekune vese vaiva mumba make. "
                            },
                            {
                                "text": "Ndokuvatora nenguva iyoyo yeusiku akavashambidza pamavanga, ndokubhabhatidzwa pakarepo iye nevake vese. "
                            },
                            {
                                "text": "Zvino wakati avaisa mumba make ndokugadzika tafura pamberi pavo, akafara neimba yake yese achitenda kuna Mwari. "
                            },
                            {
                                "text": "Zvino kwakati kwaedza vatungamiriri vakatuma mapurisa vachiti: Sunungurai vanhu avo. "
                            },
                            {
                                "text": "Murindi wetirongo ndokuudza Pauro mashoko iwayo, achiti: Vatungamiriri vatuma shoko, kuti musunungurwe; naizvozvo budai ikozvino muende murugare. "
                            },
                            {
                                "text": "Asi Pauro wakati kwavari: Vakatirova pachena tisina kubatwa mhosva tiri vanhu VaRoma, vakatikanda mutirongo, zvino ikozvino votikanda panze chinyararire here? Haiwa, kwete! Asi vanofanira kuuya vamene vatibudise. "
                            },
                            {
                                "text": "Mapurisa ndokuudza vatungamiriri mashoko iwayo; zvino vakatya pavakanzwa kuti VaRoma, "
                            },
                            {
                                "text": "ndokuuya vakavakumbira, zvino vakavabudisa vakakumbira kuti vabude muguta. "
                            },
                            {
                                "text": "Zvino vakabuda mutirongo vakapinda kwaRidhia; ndokuti vaona hama, vakavanyaradza, vakabva ndokuenda.   "
                            }
                        ]
                    },
                    {
                        "verses": [
                            {
                                "text": "Zvino vakati vagura nemuAmufipori neAporonia, vakasvika paTesaronika, paiva nesinagoge reVaJudha; "
                            },
                            {
                                "text": "zvino setsika yaPauro wakapinda kwavari, uye kwemasabata matatu akataurirana navo kubva mumagwaro, "
                            },
                            {
                                "text": "achizarura nekuratidza kuti Kristu waifanira kutambudzika nekumuka kubva kuvakafa, uye kuti: Uyu Jesu, ini wandinoparidza kwamuri, ndiye Kristu. "
                            },
                            {
                                "text": "Zvino vamwe vavo vakatenda, vakazvibatanidza naPauro naSirasi, nechaunga chikuru cheVaGiriki vaishumira, nekuvakadzi vaikudzwa vasiri vashoma. "
                            },
                            {
                                "text": "Asi VaJudha vasingatendi vakaita godo, vakatora vamwe varume vakaipa dzaiva simbe dzepamusika, vakaita chaunga, vakamutsira guta bongozozo; vakawira imba yaJasoni, vachitsvaka kuvabudisira kuvanhu; "
                            },
                            {
                                "text": "asi vakati vasingavawani, vakakakatira Jasoni nedzimwe hama kuvatungamiriri veguta, vachidanidzira vachiti: Ava vakanyonganisa nyika, ivo vasvika panowo, "
                            },
                            {
                                "text": "avo Jasoni vaakagamuchira; uye ava vese vanoita zvinopesana nezviga zvaKesari, vachiti umwe mambo ariko, anonzi Jesu. "
                            },
                            {
                                "text": "Uye vakanyonganisa chaunga nevatungamiriri veguta vachinzwa zvinhu izvi. "
                            },
                            {
                                "text": "Zvino vakati vatora rubatso kuna Jasoni nekuvamwe, vakavaregedza.  "
                            },
                            {
                                "text": "  Zvino pakarepo hama dzikatuma Pauro naSirasi kuBheriya neusiku; vakati vachisvika vakabva vakaenda musinagoge reVaJudha. "
                            },
                            {
                                "text": "Ava vakange vakanaka kukunda veTesaronika, vakagamuchira shoko nechido chese, vachinzvera magwaro zuva rimwe nerimwe, kana zvinhu izvi zvaiva zvakadaro. "
                            },
                            {
                                "text": "Naizvozvo vazhinji vavo vakatenda, nevevakadzi vaikudzwa veVaGiriki, nevevarume vasiri vashoma. "
                            },
                            {
                                "text": "Asi VaJudha veTesaronika vakati vachiziva kuti shoko raMwari rinoparidzwa naPauro paBheriyawo, vakasvikapowo vakabvongodza zvaunga. "
                            },
                            {
                                "text": "Zvino nenguva iyoyo pakarepo hama dzakatuma Pauro seanoenda kugungwa; asi Sirasi naTimotio vakasarapo. "
                            },
                            {
                                "text": "Zvino avo vakaperekedza Pauro, vakamusvitsa kuAtene; ndokuti vagamuchira kuraira kuna Sirasi naTimotio kuti vakurumidzise kuuya kwaari, vakabva vaenda.  "
                            },
                            {
                                "text": "  Zvino Pauro achakavagarira paAtene, mweya wake wakabvongonyodzeka maari, achiona guta rizere zvifananidzo. "
                            },
                            {
                                "text": "Naizvozvo wakapikisana neVaJudha musinagoge nevainamata Mwari, nepamusika zuva rimwe nerimwe nevanenge varipo. "
                            },
                            {
                                "text": "Zvino dzimwe nyanzvi dzekufunga dzeVaEpikuro nedzeVaStoiko dzakaita nharo naye. Vamwe ndokuti: Uyu mubvotomoki anoda kurevei? Asi vamwe vakati: Anenge muparidzi wevamwari vekumwe; nokuti neevhangeri wakavaparidzira Jesu nekumuka. "
                            },
                            {
                                "text": "Zvino vakamubata, vakamuisa paAreopago vachiti: Tingaziva here kuti dzidziso iyi itsva inotaurwa newe chii? "
                            },
                            {
                                "text": "Nokuti unouisa zvimwe zvinhu zvinoshamisa panzeve dzedu; naizvozvo tinoda kuziva kuti zvinhu izvi zvinoda kuva zvii? "
                            },
                            {
                                "text": "Nokuti vese VaAtene nevatorwa vaigarapo vakashandisa nguva yavo kwete pane chimwe chinhu, asi kunzwa kana kutaura chinhu chitsva. "
                            },
                            {
                                "text": "Zvino Pauro amira pakati peAreopago, wakati: Varume VaAtene, pazvinhu zvese ndinoona kuti semune chitendero chikuru. "
                            },
                            {
                                "text": "Nokuti ndati ndichipfuura nekucherekedza zvinhu zvenyu zvamunonamata, ndawana aritariwo yakanyorwa kuti: KUNA MWARI ASINGAZIKANWI. Naizvozvo uyo wamunonamata musingazivi, ndiye ini wandinokuparidzirai. "
                            },
                            {
                                "text": "Mwari wakaita nyika nezvinhu zvese zviri mairi, iye ari Ishe wedenga nepasi, haagari mutembere dzakaitwa nemaoko, "
                            },
                            {
                                "text": "uye haashumirwi nemaoko evanhu, seanoshaiwa chinhu, nokuti iye anopa vese upenyu nekufema nezvinhu zvese; "
                            },
                            {
                                "text": "uye wakaita kubva paropa rimwe marudzi ese evanhu, kuti agare pachiso chese chenyika, atara nguva dzakagara dzatemwa uye miganhu yeugaro hwavo; "
                            },
                            {
                                "text": "kuti vatsvake Ishe, zvimwe zvirokwazvo vamutsvangadzire vamuwane, kunyange asiri kure neumwe neumwe wedu. "
                            },
                            {
                                "text": "Nokuti maari tinorarama uye tinofamba uye tiripo; sezvo vamwewo vanyanduri vekwenyu vakati: Nokuti tiri zvizvarwa zvakewo. "
                            },
                            {
                                "text": "Naizvozvo zvatiri zvizvarwa zvaMwari, hatifaniri kufunga kuti uMwari hwakafanana negoridhe kana sirivheri kana ibwe, zvakavezwa neumhizha kana murangariro wemunhu. "
                            },
                            {
                                "text": "Naizvozvo nguva dzekusaziva Mwari wakarega kurangarira, ikozvino anoraira vanhu vese kwese-kwese kuti vatendeuke. "
                            },
                            {
                                "text": "Nokuti wakatara zuva, raachatonga nyika mukururama, nemurume waakagadza, akasimbisa kune vese, pakumumutsa kubva kuvakafa. "
                            },
                            {
                                "text": "Zvino vakati vanzwa zvekumuka kwevakafa, vamwe vakasveveredza, asi vamwe vakati: Tichazokunzwazve pamusoro paizvozvi. "
                            },
                            {
                                "text": "Zvino nokudaro Pauro wakabuda pakati pavo. "
                            },
                            {
                                "text": "Asi vamwe varume vakamunamatira, vakatenda; pakati pavo Dhionisiowo muAreopago, nemukadzi wainzi Dhamarisi, nevamwe vanavo.  "
                            }
                        ]
                    },
                    {
                        "verses": [
                            {
                                "text": "Shure kwezvinhu izvi Pauro wakabva paAtene akauya kuKorinde. "
                            },
                            {
                                "text": "Zvino akawana umwe muJudha wainzi Akwira, wePonto pakuberekwa (achangosvika kubva kuItaria), naPrisira mukadzi wake, nekuda kwekuraira kwaKiraudhio kuti VaJudha vese vabve kuRoma, akaenda kwavari; "
                            },
                            {
                                "text": "zvino nokuti vakange vari vebasa rimwe, wakagara navo ndokushanda; nokuti vaiva vagadziri vematende pabasa. "
                            },
                            {
                                "text": "Zvino waiparidza sabata rimwe nerimwe musinagoge, achigombedzera VaJudha neVaGiriki. "
                            },
                            {
                                "text": "Zvino Sirasi naTimotio vakati vachiburuka kubva kuMakedhonia, Pauro wakamanikidzwa neMweya, akapupura kuVaJudha kuti Jesu ndiye Kristu. "
                            },
                            {
                                "text": "Zvino vakati vachimupikisa nekutuka, akazunza nguvo, akati kwavari: Ropa renyu ngarive pamusoro penyu; ini ndakachena; kubva ikozvino ndichaenda kuvahedheni. "
                            },
                            {
                                "text": "Zvino wakabva ipapo akaenda kumba kweumwe wainzi Jusito, wainamata Mwari, imba yake yaiva yakabatana nesinagoge. "
                            },
                            {
                                "text": "NaKrisipo mutungamiriri wesinagoge wakatenda kuna Ishe neimba yake yese; nevazhinji veVaKorinde vakanzwa vakatenda uye vakabhabhatidzwa. "
                            },
                            {
                                "text": "Zvino Ishe wakataura kuna Pauro pausiku nechiratidzo: Usatya, asi taura uye usanyarara; "
                            },
                            {
                                "text": "nokuti ini ndinewe, uye hapana angakumukira kuti akukuvadze; nokuti ndine vanhu vazhinji muguta rino. "
                            },
                            {
                                "text": "Zvino wakagara gore nemwedzi mitanhatu, achidzidzisa shoko raMwari pakati pavo. "
                            },
                            {
                                "text": "Zvino Gario wakati ava mutungamiriri weAkaya, VaJudha vakamukira Pauro nemoyo umwe, vakamuuisa pamberi pechigaro chekutonga, "
                            },
                            {
                                "text": "vachiti: Uyu anogombedzera vanhu kunamata Mwari zvinopesana nemurairo. "
                            },
                            {
                                "text": "Zvino Pauro wakati oda kushamisa muromo, Gario akati kuVaJudha: Naizvozvo dai chaiva chinhu chezvisakarurama kana mhosva yakaipa, haiwa VaJudha, nechikonzero ichi ndaikuitirai nemoyo murefu; "
                            },
                            {
                                "text": "asi kana dziri nharo pamusoro peshoko nemazita, nemurairo wenyu pachenyu, zvionerei imwi; nokuti ini handidi kuva mutongi weizvozvo. "
                            },
                            {
                                "text": "Ndokuvadzinga pachigaro chekutonga. "
                            },
                            {
                                "text": "Zvino VaGiriki vese vakabata Sositeni mutungamiriri wesinagoge, vakamurova pamberi pechigaro chekutonga. Asi Gario haana kuva nehanya nechinhu chimwe cheizvozvo. "
                            },
                            {
                                "text": "Pauro wakati achigere mazuva mazhinji, akaonekana nehama, akabvapo nechikepe akaenda kuSiriya, uye Prisira naAkwira vanaye, aveura musoro paKenikirea, nokuti wakange ane mhiko. "
                            },
                            {
                                "text": "Zvino wakasvika muEfeso, akavasiyapo; asi iye wakapinda musinagoge akataurirana neVaJudha. "
                            },
                            {
                                "text": "Zvino vakati vamukumbira kugara navo nguva yakati rebei, haana kutenda; "
                            },
                            {
                                "text": "asi wakavaoneka achiti: Ndinofanira nenzira dzese kuchengetedza mutambo unouya muJerusarema; asi ndichadzokazve kwamuri, kana Mwari achida. Akabva paEfeso nechikepe. "
                            },
                            {
                                "text": "Zvino wakati asvika Kesariya, ndokukwira akakwazisa kereke, akaburukira kuAndiyokiya.  "
                            },
                            {
                                "text": "  Zvino wakati ambopedza nguva, akabva, akagura nedunhu reGaratia neFrigia achitevedzanisa, achisimbisa vadzidzi vese. "
                            },
                            {
                                "text": "Zvino umwe muJudha wainzi Aporo, muAreksandiria nekuberekwa, murume nyanzvi yekutaura, ane simba pamagwaro, wakasvika paEfeso. "
                            },
                            {
                                "text": "Uyu wakange adzidziswa nzira yaIshe, uye waishingaira mumweya, achitaura nekunyatsodzidzisa zvinhu zvaIshe, achiziva rubhabhatidzo rwaJohwani chete; "
                            },
                            {
                                "text": "iye ndokutanga kutaura asingatyi musinagoge. Zvino Prisira naAkwira vakati vamunzwa, vakamutora, vakanyatsomududzira nzira yaMwari nemazvo. "
                            },
                            {
                                "text": "Zvino wakati achida kuyambukira kuAkaya, hama dzakanyora dzichisimbisa vadzidzi kuti vamugamuchire; iye wakati achisvika akabatsira zvikuru avo vakatenda nenyasha; "
                            },
                            {
                                "text": "nokuti wakapwisa VaJudha nesimba pachena, achiratidza nemagwaro kuti Jesu ndiye Kristu.  "
                            }
                        ]
                    },
                    {
                        "verses": [
                            {
                                "text": "Zvino zvakaitika, Aporo achiri paKorinde, Pauro wakati agura nemativi ekumusoro akasvika paEfeso; akawana vamwe vadzidzi, "
                            },
                            {
                                "text": "akati kwavari: Makagamuchira Mweya Mutsvene here pamakatenda? Zvino vakati kwaari: Asi hatina kutongonzwa kana kune Mweya Mutsvene. "
                            },
                            {
                                "text": "Zvino akati kwavari: Ko makabhabhatidzwa mune zvipi? Zvino vakati: Murubhabhatidzo rwaJohwani. "
                            },
                            {
                                "text": "Zvino Pauro wakati: Johwani zvirokwazvo wakabhabhatidza nerubhabhatidzo rwekutendeuka, achiudza vanhu kuti vatende kuna iye anouya shure kwake, ndiko kuti, kuna Kristu Jesu. "
                            },
                            {
                                "text": "Zvino vakati vanzwa, vakabhabhatidzwa muzita raIshe Jesu. "
                            },
                            {
                                "text": "Zvino Pauro wakati aisa maoko pamusoro pavo, Mweya Mutsvene akauya pamusoro pavo; vakataura nendimi, ndokuporofita. "
                            },
                            {
                                "text": "Zvino varume vese vainge gumi nevaviri. "
                            },
                            {
                                "text": "Zvino wakapinda musinagoge akataura akashinga, kwemwedzi mitatu achiparidza achipwisa pazvinhu zveushe hwaMwari. "
                            },
                            {
                                "text": "Asi vamwe vakati vachiomesa moyo uye vasingatendi, vachitaura zvakaipa pamusoro penzira iyo pamberi pechaunga, akabva kwavari akatsaura vadzidzi, akaparidza zuva rimwe nerimwe muchikoro cheumwe Tiranosi. "
                            },
                            {
                                "text": "Zvino izvi zvakaitika kwemakore maviri, zvekuti vese vakange vagere paAsia vakanzwa shoko raIshe Jesu, vese VaJudha neVaGiriki. "
                            },
                            {
                                "text": "Mwari ndokuita mabasa esimba asina kujairika nemaoko aPauro, "
                            },
                            {
                                "text": "zvekuti kunyange kuvarwere kwaiiswa micheka yekumeso kana mafasikoti zvaibva pamuviri wake, hosha dzikabva kwavari, nemweya yakaipa ikabuda kwavari. "
                            },
                            {
                                "text": "Zvino vamwe VaJudha vambeyi vadzingi vemweya yakaipa, vakaidza kudana zita raIshe Jesu pamusoro pevaiva nemweya yakaipa, vachiti: Ndinokupikirai naJesu Pauro waanoparidza. "
                            },
                            {
                                "text": "Zvino paiva nevamwe vanakomana vanomwe vaSikevha muJudha mupristi mukuru vaiita izvi. "
                            },
                            {
                                "text": "Mweya wakaipa ndokupindura ukati: Jesu ndinomuziva, naPauro ndinoziva nezvake; asi imwi ndimwi vana ani? "
                            },
                            {
                                "text": "Zvino munhu mweya wakaipa wawaiva paari akavakwakukira, akavakurira, akavakunda, zvekuti vakatiza mumba umo vasina nguvo vakuvadzwa. "
                            },
                            {
                                "text": "Zvino izvi zvikazikanwa kune vese VaJudha neVaGirikiwo vakange vagere paEfeso; kutya ndokuvawira vese; zita raIshe Jesu ndokukudzwa. "
                            },
                            {
                                "text": "Zvino vazhinji vevakange vatenda vakauya, vakareurura, nekurondedzera mabasa avo. "
                            },
                            {
                                "text": "Zvino vazhinji vevaiita zveun'anga vakaunganidza mabhuku pamwe vakaapisa pamberi pevese; ndokuverenga mutengo wawo, zvino vakawana masirivheri zvuru makumi mashanu. "
                            },
                            {
                                "text": "Naizvozvo shoko raIshe rakakura nesimba rikakunda. "
                            },
                            {
                                "text": "Zvino izvi zvakati zvapera, Pauro wakazvipira mumweya, ambogura nepaMakedhonia neAkaya, kuenda kuJerusarema, achiti: Shure kwekuva kwangu ikoko, ndinofanirawo kunoona Roma. "
                            },
                            {
                                "text": "Zvino akatumira kuMakedhonia vaviri vevaimushandira, Timotio naErasto, iye akagara muAsia kwenguva.  "
                            },
                            {
                                "text": "  Zvino nenguva iyoyo nyonga-nyonga isati iri diki ikavapo pamusoro penzira iyo. "
                            },
                            {
                                "text": "Nokuti umwe, wainzi Dhemetrio, mupfuri wesirivheri, waiita zvitembere zvaDhiana zvesirivheri, waiuisa mubairo usati uri mudiki kumhizha; "
                            },
                            {
                                "text": "wakadziunganidza pamwe nevamwe vebasa rakadaro, akati: Varume, munoziva kuti nebasa iri tine upfumi hwedu. "
                            },
                            {
                                "text": "Zvino munoona nekunzwa kuti pasati pari paEfeso chete, asi panenge paAsia yese, Pauro uyu wakagombedzera nekutsausa chaunga chikuru, achiti vakaitwa nemaoko havasi vamwari. "
                            },
                            {
                                "text": "Zvino hazvisi izvi chete kuti chikamu chedu chisvike panjodzi yekuzvidzwa, asi netembere yamwarikadzi mukuru Dhiana ichaitwa chinhu pasina neukuru-kuru hwake huchaderedzwa, iye Asia nenyika yese wavanonamata. "
                            },
                            {
                                "text": "Zvino vakati vachizvinzwa vakazara nekutsamwa, vakadanidzira vachiti: Mukuru Dhiana weVaEfeso! "
                            },
                            {
                                "text": "Zvino guta rese rakazadzwa nenyonga-nyonga; vakamhanyira nemoyo umwe panhandare, vakakweva Gayo naArisitako VaMakedhonia, vaperekedzi vaPauro. "
                            },
                            {
                                "text": "Zvino Pauro akada kupinda muchaunga, vadzidzi havana kumutendera. "
                            },
                            {
                                "text": "Uye nevamwe vevakuru veAsia, vaiva shamwari dzake, vakatuma shoko kwaari, vachikumbira zvikuru kwaari kuti arege kuzvipinza panhandare. "
                            },
                            {
                                "text": "Zvino vamwe vakadanidzira chimwe vamwe chimwe; nokuti ungano yakange yanyonganiswa, uye vazhinji vasingazivi zvavakaunganira. "
                            },
                            {
                                "text": "Zvino vakabudisira Arekisandiro kunze kubva muchaunga, VaJudha vachimusundira mberi. Zvino Arekisandiro akaninira neruoko, achida kuzvidavirira kuvanhu. "
                            },
                            {
                                "text": "Asi pavakaziva kuti muJudha, inzwi rimwe rakamuka kune vese, vakadanidzira maawa anenge maviri vachiti: Mukuru Dhiana weVaEfeso! "
                            },
                            {
                                "text": "Zvino munyori wakati anyaradza vanhu akati: Varume veEfeso, nokuti munhu ndeupi aripo asingazivi kuti guta reVaEfeso ndiro muchengetedzi wetembere yamwarikadzi mukuru Dhiana newechakawa kubva kudenga. "
                            },
                            {
                                "text": "Naizvozvo zvinhu izvi zvazvisingagoni kurambwa, munofanira kunyarara musingaiti chinhu nekumhanyirira. "
                            },
                            {
                                "text": "Nokuti mauisa varume ava, vasiri makororo edzitembere kana vamhuri vamwarikadzi wenyu. "
                            },
                            {
                                "text": "Naizvozvo kana Dhemetrio nemhizha dzinaye vane mhosva neumwe, matare emhosva akazarurwa, nevatongi varipo; ngavakwirirane. "
                            },
                            {
                                "text": "Asi kana muchitsvaka chimwe chinhu maererano nezvimwe zvinhu, zvingatemwa paungano iri pamutemo. "
                            },
                            {
                                "text": "Nokuti tiri munjodziwo yekupiwa mhosva yebongozozo ranhasi zvapasina chikonzero chatingapa nacho rondedzero yenyongano iyi. "
                            },
                            {
                                "text": "Zvino wakati ataura izvozvi, akaparadza ungano.   "
                            }
                        ]
                    },
                    {
                        "verses": [
                            {
                                "text": "Shure kwekuguma kwemhirizhonga, Pauro akadanira kwaari vadzidzi, akavambundikira, akabuda kuti aende kuMakedhonia. "
                            },
                            {
                                "text": "Zvino wakati agura nemativi iwawo, avakurudzira nemashoko mazhinji, akasvika kuGirisi, "
                            },
                            {
                                "text": "akati agara mwedzi mitatu, rangano yaitwa neVaJudha pamusoro pake, ava kuda kuenda kuSiriya nechikepe, akazvipira kudzokera nemuMakedhonia. "
                            },
                            {
                                "text": "Zvino Sopatro weBheriya wakamuperekedza kusvika kuAsia, neveVaTesaronika, Arisitako naSekundo, naGayo weDhebhe, naTimotio, uye Tikiko naTrofimo VaAsia. "
                            },
                            {
                                "text": "Ava vakatungamira vakatimirira paTroasi. "
                            },
                            {
                                "text": "Asi isu takabva Firipi nechikepe mushure memazuva ezvingwa zvisina mbiriso, zvino takasvika kwavari paTroasi mumazuva mashanu, patakagara mazuva manomwe. "
                            },
                            {
                                "text": "Zvino nemusi wekutanga wevhiki, vadzidzi vakaungana kumedura chingwa, Pauro akaparidza kwavari, achida kubva chifume, akaredzva nhaurwa kusvikira pakati peusiku. "
                            },
                            {
                                "text": "Zvino kwakange kune mwenje mizhinji mukamuri yekumusoro mavakange vakaungana. "
                            },
                            {
                                "text": "Zvino pahwindo pakange pagere rimwe jaya rainzi Yutikosi, rikabatwa nehope kwazvo, Pauro wakati achiparidza nguva refu, iro rikakundwa nehope, rikawira pasi, kubva panhurikwa yechitatu, ndokunongwa rafa. "
                            },
                            {
                                "text": "Zvino Pauro akaburuka akazviwisira pamusoro paro, akarimbundikira akati: Musazvinetsa; nokuti mweya waro uri mariri. "
                            },
                            {
                                "text": "Wakati akwirazve ndokumedura chingwa ndokudya, akataura navo nguva refu kusvikira kuchiedza, saizvozvo wakaenda. "
                            },
                            {
                                "text": "Zvino vakauya nemukomana ari mupenyu, vakanyaradzwa zvisati zviri zvishoma. "
                            },
                            {
                                "text": "Asi isu, takatungamira kuchikepe, tikaenda nechikepe kuAso, takananga kukwidza Pauro ipapo; nokuti wakange aronga saizvozvo, iye achitarisira kufamba netsoka. "
                            },
                            {
                                "text": "Zvino wakati asangana nesu paAso, tikamukwidza tikasvika kuMitirene, "
                            },
                            {
                                "text": "tikabva ipapo nechikepe, chifume tikasvika pakatarisana neKiyo; chifume tikasvika paSamo; ndokugara paTrogiriamu, chifume tikasvika Mireto. "
                            },
                            {
                                "text": "Nokuti Pauro wakange akazvipira kupfuura Efeso nechikepe, kuti asapedza nguva paAsia; nokuti waimhanya, kana zvichibvira kwaari, ave paJerusarema nezuva rePendekosita.  "
                            },
                            {
                                "text": "  Zvino ari paMireto wakatumira kuEfeso akadanira vakuru vekereke kwaari. "
                            },
                            {
                                "text": "Zvino vakati vasvika kwaari, akati kwavari: Imwi munoziva kubva pazuva rekutanga randakasvika muAsia, kuti ndakava nemwi sei nguva dzese, "
                            },
                            {
                                "text": "ndichibatira Ishe nekuzvininipisa kwese uye nemisodzi mizhinji, nemiedzo yakandiwira nerangano dzeVaJudha; "
                            },
                            {
                                "text": "kuti handina sei kuvanza zvezvingabatsira, kusakuparidzirai nekukudzidzisai pachena uye muimba neimba, "
                            },
                            {
                                "text": "ndichipupura zvese kuVaJudha nekuVaGiriki kutendeukira kuna Mwari, nerutendo kuna Ishe wedu Jesu Kristu. "
                            },
                            {
                                "text": "Zvino ikozvino tarirai, ini ndinoenda kuJerusarema ndakasungwa neMweya, ndisingazivi zvichandiwira mariri, "
                            },
                            {
                                "text": "kunze kwekuti Mweya Mutsvene anopupura muguta rimwe nerimwe achiti zvisungo nenhamo zvakandigarira. "
                            },
                            {
                                "text": "Asi handirangariri chinhu pane izvi, uye handiverengeri upenyu hwangu kuti chinhu chinokosha kwandiri kuti ndipedze rwendo rwangu nemufaro nebasa randakagamuchira kuna Ishe Jesu rekupupura evhangeri yenyasha dzaMwari. "
                            },
                            {
                                "text": "Zvino ikozvino tarirai, ini ndinoziva kuti imwi mese, vandakafamba pakati penyu ndichiparidza ushe hwaMwari, hamuchazooni chiso changu. "
                            },
                            {
                                "text": "Naizvozvo ndinopupura kwamuri nezuva ranhasi, kuti ini ndakachena paropa revese; "
                            },
                            {
                                "text": "nokuti handina kuvanza kwekusakuparidzirai zano rese raMwari. "
                            },
                            {
                                "text": "Naizvozvo zvichenjererei imwi, neboka rese Mweya Mutsvene paakakugadzai vatariri pamusoro paro, kuti mufudze kereke yaMwari, yaakatenga neropa rake amene. "
                            },
                            {
                                "text": "Nokuti ini ndinoziva izvi, kuti shure kwekuenda kwangu mapumhi anorura achapinda pakati penyu, asingaregi boka; "
                            },
                            {
                                "text": "uye kubva pamuri imwi momene pachamuka varume vachataura zvinhu zvinotsausa, kuti vakwezve vadzidzi vavatevere. "
                            },
                            {
                                "text": "Naizvozvo rindai, murangarire kuti kwemakore matatu handina kuguma siku nesikati kuyambira umwe neumwe nemisodzi. "
                            },
                            {
                                "text": "Uye ikozvino hama, ndinokukumikidzai kuna Mwari nekushoko renyasha dzake, iye anogona kukuvakai, nekukupai nhaka pakati pevese vakaitwa vatsvene. "
                            },
                            {
                                "text": "Handina kuchiva sirivheri kana goridhe kana nguvo yemunhu. "
                            },
                            {
                                "text": "Imwiwo momene munoziva kuti maoko awa akabatira kushaiwa kwangu nekwevaiva neni. "
                            },
                            {
                                "text": "Pazvinhu zvese ndakakuratidzai, kuti muchibata saizvozvi munofanira kubatsira vane utera, nekurangarira mashoko aIshe Jesu, kuti iye wakati: Kwakaropafadzwa kupa kupfuura kugamuchira. "
                            },
                            {
                                "text": "Zvino wakati ataura zvinhu izvi, akafugama, akanyengetera navo vese. "
                            },
                            {
                                "text": "Kukava nekuchema kwavo vese kukuru; vakawira pamutsipa waPauro vakamutsvoda, "
                            },
                            {
                                "text": "vachishungurudzika zvikuru neshoko raakataura, kuti havachazooni chiso chake. Zvino vakamuperekedza kuchikepe.  "
                            }
                        ]
                    },
                    {
                        "verses": [
                            {
                                "text": "Zvino zvakaitika kuti tichibva nechikepe taparadzana navo, takafamba nenzira yakarurama tikasvika muKose, neraitevera muRodhe, tikabvapo tikasvika Patara; "
                            },
                            {
                                "text": "ndokuti tawana chikepe chaiyambukira kuFonisiya, takapinda tikaenda nechikepe. "
                            },
                            {
                                "text": "Takati tabudikira Saipuresi, ndokuisiya kuruoko rweruboshwe, tikaenda kuSiriya nechikepe, tikamhara paTire; nokuti chikepe chaifanira kututunura mutoro ipapo; "
                            },
                            {
                                "text": "zvino takati tawana vadzidzi, tikagarapo mazuva manomwe; ivo vakati neMweya kuna Pauro, arege kukwira kuJerusarema. "
                            },
                            {
                                "text": "Zvino zvakaitika kuti takapedza mazuva, tikabva tikaenda, vese vakatiperekedza nevakadzi nevana kusvikira kunze kweguta; zvino takafugama nemabvi pamahombekombe tikanyengetera. "
                            },
                            {
                                "text": "Zvino tawonekana, takapinda muchikepe, asi ivo vakadzokera kwavo. "
                            },
                            {
                                "text": "Asi isu takati tapedza rwendo nechikepe kubva kuTire, takasvika kuPitoremai, tikakwazisa hama tikagara navo zuva rimwe. "
                            },
                            {
                                "text": "Chifume isu taiva naPauro takabva tikasvika kuKesariya; ndokupinda mumba maFiripi muevhangeri, waiva umwe wevanomwe, tikagara naye. "
                            },
                            {
                                "text": "Uyuwo wakange ane vakunda vana, mhandara dzaiporofita. "
                            },
                            {
                                "text": "Zvino takati tagara mazuva mazhinji, kwakaburuka kubva kuJudhiya umwe muporofita wainzi Agabhusi, "
                            },
                            {
                                "text": "ndokusvika kwatiri, akatora bhanhire raPauro, akazvisunga maoko nemakumbo ake, akati: Mweya Mutsvene anoreva izvi: Murume bhanhire iri riri rake, VaJudha paJerusarema vachamusunga saizvozvi, nekumukumikidza mumaoko evahedheni. "
                            },
                            {
                                "text": "Zvino takati tanzwa zvinhu izvi tese isu nevenzvimbo iyo tikakumbirisa kuti arege kukwira kuJerusarema. "
                            },
                            {
                                "text": "Asi Pauro wakapindura akati: Munoitei muchichema nekuputsa moyo wangu? Nokuti ini ndakagadzirira, kwete kusungwa chete, asi nekufa paJerusarema nekuda kwezita raIshe Jesu. "
                            },
                            {
                                "text": "Zvino wakati asingapwiswi, takanyarara tikati: Chido chaIshe ngachiitwe. "
                            },
                            {
                                "text": "Zvino shure kwemazuva iwayo takarongedza, tikakwira kuJerusarema. "
                            },
                            {
                                "text": "Nevamwewo vevadzidzi veKesariya vakaenda nesu, vakauya neumwe Minasoni weSaipuresi, mudzidzi wekare, watainogara naye. "
                            },
                            {
                                "text": "Zvino takati tichisvika kuJerusarema, hama dzakatigamuchira nemufaro. "
                            },
                            {
                                "text": "Chifume Pauro wakapinda nesu kuna Jakobho, nevakuru vese vakange varipo. "
                            },
                            {
                                "text": "Zvino wakati avakwazisa, wakarondedzera chimwe nechimwe chezvinhu Mwari chaakaita pakati pevahedheni neshumiro yake. "
                            },
                            {
                                "text": "Ivo vakati vachizvinzwa, vakakudza Ishe; vakati kwaari: Unoona, hama, kuti zvuru zvingani zveVaJudha vanotenda; uye vese vanoshingairira murairo; "
                            },
                            {
                                "text": "zvino vakaudzwa nezvako, kuti unodzidzisa VaJudha vese vari pakati pevahedheni kuti vasiye Mozisi, uchiti varege kudzingisa vana, kana kufamba netsika. "
                            },
                            {
                                "text": "Ko zvino chii? Zvirokwazvo zvakafanira kuti chaunga chiungane; nokuti vachanzwa kuti wasvika. "
                            },
                            {
                                "text": "Naizvozvo ita izvi zvatinoreva kwauri; tine varume vana vane mhiko pamusoro pavo; "
                            },
                            {
                                "text": "vatore pamwe newe, uzvichenure pamwe navo, uye uripe muripo wavo, kuti vaveure musoro, kuti vese vazive kuti zvavakaudzwa maererano newe hapana zviripo, asi iwewo pachako unofamba zvakarurama uchichengeta murairo. "
                            },
                            {
                                "text": "Asi maererano nevahedheni vanotenda isu tanyora, tikatema kuti vasachengeta chinhu chakadai, kunze kwekuti vazvidzore pane zvakabairwa zvifananidzo, neropa nezvakadzipwa neupombwe. "
                            },
                            {
                                "text": "Ipapo Pauro wakatora varume avo, zuva raitevera akazvichenura pamwe navo, akapinda mutembere kupira kupera kwemazuva ekunatswa, kusvikira kwabairwa chibairo cheumwe neumwe wavo. "
                            },
                            {
                                "text": "Zvino mazuva manomwe akati opera, VaJudha vaibva kuAsia pavakamuona mutembere, vakamutsa chaunga chese, ndokuisa maoko kwaari. "
                            },
                            {
                                "text": "Vakadanidzira, vachiti: Varume VaIsraeri, batsirai! Uyu ndiye munhu anodzidzisa vese kwese-kwese zvinopesana nevanhu, nemurairo, nenzvimbo ino; pamusoro pazvo anouisa VaGirikiwo mutembere, ndokusvibisa nzvimbo ino tsvene. "
                            },
                            {
                                "text": "Nokuti vakange vamboona Trofimo muEfeso anaye muguta, wavaifunga kuti Pauro wamupinza mutembere. "
                            },
                            {
                                "text": "Neguta rese rakanyonganiswa; vanhu vakamhanyira pamwe; vakabata Pauro, vakamukwevera kunze kwetembere; mikova ikazarirwa pakarepo. "
                            },
                            {
                                "text": "Zvino vakati vachitsvaka kumuuraya, shoko rikakwira kumukuru wechuru wehondo, kuti Jerusarema rese ranyonganiswa. "
                            },
                            {
                                "text": "Iye pakarepo akatora mauto nevakuru vezana, akaburuka achimhanyira kwavari; ivo vakati vachiona mukuru wechuru chemazana nemauto, vakarega kurova Pauro. "
                            },
                            {
                                "text": "Zvino mukuru wechuru chemazana wakaswedera, akamubata, ndokuraira kuti asungwe nemaketani maviri, akabvunza kuti waiva ani, uye kuti waitei. "
                            },
                            {
                                "text": "Zvino vamwe pakati pevazhinji vakadanidzira chimwe vamwe chimwewo; zvino asingagoni kuziva chokwadi nekuda kwenyonga-nyonga, wakaraira kuti aiswe kuimba yemauto. "
                            },
                            {
                                "text": "Zvino wakati asvika pamitanho, zvakaitika kuti atakurwe nemauto nekuda kwemhirizhonga yechaunga; "
                            },
                            {
                                "text": "nokuti chaunga chevanhu chakatevera chichidanidzira chichiti: Mubvise! "
                            },
                            {
                                "text": "Pauro wakati oda kupinzwa muimba yemauto akati kumukuru wechuru: Zvinotenderwa here kuti nditaure chinhu kwauri? Iye ndokuti: Unoziva chiGiriki here? "
                            },
                            {
                                "text": "Ko iwe hausi uya muEgipita wakamutsa bongozozo mazuva ano asati asvika here, akatungamirira kurenje zvuru zvina zvevarume vaiva mhondi? "
                            },
                            {
                                "text": "Asi Pauro wakati: Ini ndiri munhu muJudha, weTaso yeKirikia, mugari weguta risina kureruka. Zvino ndinokukumbirai, nditenderei kutaura kuvanhu. "
                            },
                            {
                                "text": "Zvino wakati amutendera, Pauro wakamira pamitanho akaninira kuvanhu neruoko; zvino kwakati kwanyarara kwazvo, akataura kwavari nerurimi rwechiHebheru achiti:  "
                            }
                        ]
                    },
                    {
                        "verses": [
                            {
                                "text": "Varume, hama, nemadzibaba, inzwai kuzvidavirira kwangu ikozvino kwamuri. "
                            },
                            {
                                "text": "Vakati vachinzwa kuti anotaura nerurimi rwechiHebheru kwavari, vakanyanya kunyarara, zvino akati: "
                            },
                            {
                                "text": "Ini ndiri zvirokwazvo murume muJudha, wakaberekerwa muTaso yeKirikia, akarerwa muguta rino pamakumbo aGamarieri, ndikadzidziswa zvakasimba maererano nemurairo wemadzibaba, mushingairiri waMwari, sezvamuri mese nhasi; "
                            },
                            {
                                "text": "waishusha nzira iyi kusvikira parufu, ndichisunga nekukumikidza mutirongo vese varume nevakadzi, "
                            },
                            {
                                "text": "nemupristi mukuru sezvaanondipupurira, nedare rese remakurukota evakuru, kwandakagamuchirawo kwavari tsamba kuhama, ndikaenda kuDhamasiko kuti ndiuise kuJerusarema avo vaivapowo vakasungwa, kuti varangwe. "
                            },
                            {
                                "text": "Zvino zvakaitika kuti ndichifamba ndoswedera Dhamasiko, anenge masikati, pakarepo kwakapenya kubva kudenga chiedza chikuru chakandipoteredza. "
                            },
                            {
                                "text": "Zvino ndakawira pasi, ndokunzwa inzwi richiti kwandiri: Sauro, Sauro, unondishushirei? "
                            },
                            {
                                "text": "Ini ndikapindura, ndikati: Ndimwi ani, Ishe? Akati kwandiri: Ndini Jesu weNazareta waunoshusha iwe. "
                            },
                            {
                                "text": "Zvino avo vaiva neni vakaona chiedza, uye vakatya; asi havana kunzwisisa inzwi rewakataura neni. "
                            },
                            {
                                "text": "Zvino ndikati: Ndoita chii, Ishe? Ishe ndokuti kwandiri: Simuka uende kuDhamasiko; uye ikoko uchaudzwa maererano nezvinhu zvese zvakatarirwa iwe kuti uite. "
                            },
                            {
                                "text": "Zvino zvandakange ndisingaoni nekubwinya kwechiedza icho, ndakatungamirirwa neruoko nevaiva neni, ndikasvika kuDhamasiko. "
                            },
                            {
                                "text": "Zvino umwe Ananiasi, murume waishingaira pakunamata zvinoenderana nemurairo, waipupurirwa zvakanaka neVaJudha vese vakange vagerepo, "
                            },
                            {
                                "text": "akauya kwandiri ndokumira padivi pangu akati kwandiri: Sauro hama, chionazve. Neni nenguva iyo ndikamuona. "
                            },
                            {
                                "text": "Zvino akati: Mwari wemadzibaba edu wakagara akusarudza kuti uzive chido chake, nekuona Wakarurama, uye unzwe inzwi rinobva mumuromo wake. "
                            },
                            {
                                "text": "Nokuti uchava chapupu chake kuvanhu vese chezvawakaona nekunzwa. "
                            },
                            {
                                "text": "Zvino ikozvino uchanonokerei? Simuka ubhabhatidzwe uye usukwe zvivi zvako, uchidana zita raIshe. "
                            },
                            {
                                "text": "Zvino zvakaitika kuti ndadzokera kuJerusarema, uye ndichinyengetera mutembere, ndikaita chiyeverwa chemweya, "
                            },
                            {
                                "text": "ndokumuona achiti kwandiri: Kurumidza uye ubude muJerusarema ikozvino-zvino; nokuti havagamuchiri uchapupu hwako maererano neni. "
                            },
                            {
                                "text": "Ini ndikati: Ishe, ivo vanoziva kuti ini ndaiisa mutirongo nekurova musinagoge rega-rega avo vaitenda kwamuri; "
                            },
                            {
                                "text": "uye pakadururwa ropa raSitefano chapupu chenyu, neni ndakange ndimirepo ndichibvumirana nekuurawa kwake, uye ndakachengeta nguvo dzevaimuuraya. "
                            },
                            {
                                "text": "Zvino akati kwandiri: Enda, nokuti ini ndichakutuma kure kuvahedheni. "
                            },
                            {
                                "text": "Vakamuteerera kusvikira pashoko iri, ndokusimudza inzwi ravo vachiti: Wakadai ngaabviswe panyika; nokuti hazvina kufanira kuti ararame. "
                            },
                            {
                                "text": "Zvino vachidanidzira, nekurasa nguvo, vachikushira guruva mumhepo, "
                            },
                            {
                                "text": "mukuru wechuru wakaraira kuti aiswe kuimba yemauto achiti abvunzurudzwe nekurohwa netyava, kuti azive kuti chikonzeroi chavaidanidzira kudai pamusoro pake. "
                            },
                            {
                                "text": "Zvino vakati vamutandavadzira mberi nemakashu, Pauro akati kumukuru wezana wakange amirepo: Zviri pamutemo here kwamuri kurova netyava munhu ari muRoma uye asina kupiwa mhosva? "
                            },
                            {
                                "text": "Zvino mukuru wezana wakati achizvinzwa, akaswedera akaudza mukuru wechuru achiti: Chenjerai zvamoda kuita; nokuti munhu uyu muRoma. "
                            },
                            {
                                "text": "Zvino mukuru wechuru akaswedera akati kwaari: Ndiudze, iwe uri muRoma here? Iye akati: Hongu. "
                            },
                            {
                                "text": "Mukuru wechuru ndokupindura akati: Nemutengo mukuru ini ndakawana ugaro uhu. Pauro akati: Asi neni ndakaberekwa nahwo. "
                            },
                            {
                                "text": "Naizvozvo pakarepo vakabva kwaari ivo vaiva vomubvunzurudza. Nemukuru wechuru wakatyawo aziva kuti iye muRoma, uye nokuti wakange amusunga. "
                            },
                            {
                                "text": "Zvino chifume achida kuziva chokwadi, kuti nemhosva yei aipomerwa neVaJudha, wakamusunungura pazvisungo, akaraira kuti vapristi vakuru nedare ravo remakurukota rese vauye, akaburusira Pauro ndokugadzika pamberi pavo.   "
                            }
                        ]
                    },
                    {
                        "verses": [
                            {
                                "text": "Zvino Pauro wakati achitarisisa dare remakurukota akati: Varume hama, ini ndakafamba pamberi paMwari nehana yese yakanaka, kusvikira zuva rino. "
                            },
                            {
                                "text": "Asi mupristi mukuru Ananiasi wakaraira vakange vamire naye kuti vamurove muromo. "
                            },
                            {
                                "text": "Ipapo Pauro akati kwaari: Mwari achakurova, madziro akadzudzurwa akacheneswa; nokuti iwe ugere kuti unditonge maererano nemurairo, zvino unoraira kuti ndirohwe zvinopesana nemurairo here? "
                            },
                            {
                                "text": "Zvino vakange vamirepo vakati: Unotuka mupristi mukuru waMwari here? "
                            },
                            {
                                "text": "Pauro ndokuti: Ndanga ndisingazivi, hama, kuti mupristi mukuru; nokuti kwakanyorwa kuchinzi: Usataura zvakaipa pamusoro pemutungamiriri wevanhu vekwako. "
                            },
                            {
                                "text": "Zvino Pauro wakati aziva kuti rimwe divi ndereVaSadhusi uye rimwe ndereVaFarisi, akadanidzira kudare remakurukota, akati: Varume hama, ini ndiri muFarisi, mwanakomana wemuFarisi; ini ndinotongwa pamusoro petariro nekumuka kwevakafa. "
                            },
                            {
                                "text": "Wakati areva izvi, kupesana kukauya pakati peVaFarisi neVaSadhusi, chaunga ndokukamukana. "
                            },
                            {
                                "text": "Nokuti VaSadhusi vanoti hakuna kumuka, kana mutumwa, kana mweya; asi VaFarisi vanobvuma zviri zviviri. "
                            },
                            {
                                "text": "Zvino mhere-mhere huru ikamuka; vanyori vekudivi reVaFarisi vakasimuka vachipikisa zvikuru vachiti: Hatiwani chinhu chakaipa kumunhu uyu; asi kana mweya akataura naye kana mutumwa, hatingarwisani naMwari. "
                            },
                            {
                                "text": "Zvino kupesana kukuru kwakati kwauya, mukuru wechuru akatya kuti Pauro angabvamburwa navo, akaraira mauto kuti aburuke amubvute pakati pavo, amuise kuimba yemauto. "
                            },
                            {
                                "text": "Zvino usiku hwakatevera Ishe wakamira naye akati: Tsunga moyo Pauro; nokuti sezvawakapupura zvinhu maererano neni paJerusarema, saizvozvo zvakafanirawo kuti upupure kuRoma.  "
                            },
                            {
                                "text": "  Zvino kwakati kwaedza, vamwe veVaJudha vakaita rangano, vakazvisunga nemhiko, vachiti havangadyi kana kunwa kusvikira vauraya Pauro. "
                            },
                            {
                                "text": "Zvino vaipfuura makumi mana vakange vaita mhiko iyi pamwe chete; "
                            },
                            {
                                "text": "ava vakaenda kuvapristi vakuru nevakuru vakati: Tazvisunga nemhiko huru, kuti hatidyi chinhu kusvikira tauraya Pauro. "
                            },
                            {
                                "text": "Naizvozvo ikozvino imwi nedare remakurukota taridzai kumukuru wechuru, kuti amuburusire kwamuri mangwana, sezvinonzi munoda kunyatsobvunzisisa zviri maererano naye; asi isu asati aswedera, tazvigadzira kumuuraya. "
                            },
                            {
                                "text": "Zvino mwanakomana wehanzvadzi yaPauro akanzwa zvekuvandira, akauya akapinda mumba memauto, akaudza Pauro. "
                            },
                            {
                                "text": "Pauro ndokudanira kwaari umwe wevakuru vezana akati: Isa jaya iri kumukuru wechuru; nokuti rine chekutaura kwaari. "
                            },
                            {
                                "text": "Zvino ndokumutora, akamuuisa kumukuru wechuru, ndokuti: Pauro musungwa wandidanira kwaari akakumbira kuti ndiuise jaya iri kwamuri, rine chekutaura kwamuri. "
                            },
                            {
                                "text": "Mukuru wechuru akabata ruoko rwaro, akaenda naro parutivi vari vega, akabvunza akati: Chii chaunacho chekundiudza? "
                            },
                            {
                                "text": "Iye akati: VaJudha vatenderana kukukumbirai, kuti muburusire Pauro kudare remakurukota mangwana, sevanoda kunyatsobvunzisisa chimwe chinhu maererano naye. "
                            },
                            {
                                "text": "Naizvozvo imwi musatendeswa navo; nokuti vakamuvandira pakati pavo varume vanopfuura makumi mana, vakazvisunga nemhiko kuti havangadyi kana kunwa kusvikira vamuuraya; zvino ikozvino vakagadzirira vachimirira chivimbiso kubva kwamuri. "
                            },
                            {
                                "text": "Naizvozvo mukuru wechuru wakaregera jaya richienda, ariraira achiti: Usaudza munhu kuti wandizivisa zvinhu izvi. "
                            },
                            {
                                "text": "Zvino akadanira kwaari vamwe vaviri vevakuru vezana, akati: Gadzirirai mauto mazana maviri kuti afambe kusvikira Kesariya, nevatasvi vemabhiza makumi manomwe, nevemapfumo mazana maviri, kubva paawa rechitatu reusiku; "
                            },
                            {
                                "text": "muvawanisewo zvipfuwo, kuti vatasvise Pauro vamuise akachengeteka kumutungamiriri Ferikisi; "
                            },
                            {
                                "text": "akanyora tsamba yakatakura zvemukati izvi: "
                            },
                            {
                                "text": "Kiraudhio Risia kuna Ferikisi mutungamiriri changamire, kwaziwai. "
                            },
                            {
                                "text": "Uyu murume wakabatwa neVaJudha, uye angadai akaurawa navo, ndikasvika nemauto ndikamununura, ndanzwa kuti muRoma. "
                            },
                            {
                                "text": "Zvino ndakati ndichida kuziva chikonzero chavaimupomera nacho, ndikamuburusira kudare ravo remakurukota; "
                            },
                            {
                                "text": "ndikawana achipomerwa pamusoro pemashoko emurairo wavo, asi asingapomerwi chinhu chingafanira rufu kana zvisungo. "
                            },
                            {
                                "text": "Zvino ndakati ndaziviswa kuti kwakange koda kuva nekuvandirwa kwemurume uyu neVaJudha, ndikamutumira kwamuri pakarepo, ndikarairawo vanomumhan'arira kuti vataure pamberi penyu zvavanopesana naye. Chisarai. "
                            },
                            {
                                "text": "Zvino mauto, sezvaakarairwa akatora Pauro, akamuisa kuAntipatiri neusiku. "
                            },
                            {
                                "text": "Zvino chifume, vakarega vatasvi vemabhiza kuti vaende naye, vakadzokera kuimba yemauto; "
                            },
                            {
                                "text": "ivo vakati vasvika kuKesariya, vakakumikidza tsamba kumutungamiriri, vakaisawo Pauro pamberi pake. "
                            },
                            {
                                "text": "Zvino mutungamiriri wakati averenga, akabvunza kuti ndewedunhu ripi; zvino aziva kuti ndeweKirikia, "
                            },
                            {
                                "text": "akati: Ndichakunzwa, kana vanokupomera mhosva vasvikawo; akaraira kuti achengetwe mumba maHerodhe mekutongera.  "
                            }
                        ]
                    },
                    {
                        "verses": [
                            {
                                "text": "Zvino mushure memazuva mashanu Ananiasi mupristi mukuru wakaburuka nevakuru neumwe mumiririri wainzi Teturo; vakamhan'arira Pauro kumutungamiriri. "
                            },
                            {
                                "text": "Zvino wakati adanwa, Teturo akatanga kumupa mhosva achiti: Rugare rukuru tinorwuwana nemwi, nemabasa akanaka akaitika murudzi rwuno neurongwa hwenyu, "
                            },
                            {
                                "text": "tinozvigamuchira nemitoo yese nepanzvimbo dzese, changamire Ferikisi, nekuvonga kwese. "
                            },
                            {
                                "text": "Asi kuti ndisaramba ndichikubatirirai, ndinokukumbirai zvikuru kuti netsitsi dzenyu mutinzwe muchidimbu. "
                            },
                            {
                                "text": "Nokuti takawana murume uyu ari hosha huru, anomutsa bongozozo pakati peVaJudha vese panyika yese, ari mutungamiriri weboka reVaNazareta. "
                            },
                            {
                                "text": "Iye wakaidzawo kushatisa tembere; watakabatawo tichida kumutonga maererano nemurairo wedu, "
                            },
                            {
                                "text": "zvino mukuru wehondo Risiasi wakauya ndokumutora nechisimba chikuru mumaoko edu, "
                            },
                            {
                                "text": "akaraira vaimupa mhosva kuti vauye kwamuri; wamunogona kuti mukumubvunzisisa momene muchawana ruzivo rwezvinhu izvi zvese isu zvatinomupira mhosva. "
                            },
                            {
                                "text": "NeVaJudha vakabvumawo, vachiti zvinhu izvi zvakadaro. "
                            },
                            {
                                "text": "Zvino Pauro wakapindura, mutungamiriri amuninira kuti ataure, akati: Nokuti ndinoziva kuti mava wemakore mazhinji muri mutongi kurudzi urwu, ndinozvidavirira nemufaro mukuru zviri maererano neni, "
                            },
                            {
                                "text": "sezvo mungagona kuziva kuti mazuva achigere kupfuura gumi nemaviri kwandiri, kubvira pandakakwira kuJerusarema kunonamata; "
                            },
                            {
                                "text": "uye havana kundiwana mutembere ndichiita nharo nemunhu, kana kumutsira chaunga bongozozo, kunyange mumasinagoge kana muguta rese; "
                            },
                            {
                                "text": "uye havagoni kupa uchapupu pamusoro pezvinhu zvavanondimhan'arira ikozvino. "
                            },
                            {
                                "text": "Asi ndinobvuma izvi kwamuri, kuti nenzira yavanoti kutsauka, saizvozvo ndinoshumira Mwari wemadzibaba, ndichitenda zvinhu zvese zvakanyorwa pamurairo wese nepavaporofita; "
                            },
                            {
                                "text": "ndine tariro kuna Mwari, iyo yavanomirirawo vamene, kuti kuchava nekumuka kwevakafa, kwevakarurama pamwe nevasakarurama. "
                            },
                            {
                                "text": "Uye pachinhu ichi ini ndinoidza, kuti nguva dzese ndive nehana isina mhosva kuna Mwari nekuvanhu. "
                            },
                            {
                                "text": "Zvino shure kwemakore mazhinji ndakasvika kuzopa zvipo zvenyasha kurudzi rwangu nezvibairo; "
                            },
                            {
                                "text": "ndiri pane izvozvi vamwe VaJudha vakabva Asia vakandiwana ndakanatswa mutembere, pasina chaunga, pasina bongozozo; "
                            },
                            {
                                "text": "vanofanira kuva pano pamberi penyu vandipe mhosva kana vane chekupokana neni; "
                            },
                            {
                                "text": "kana ivo pachavo ngavareve vamene, kuti vakawana chii chisakarurama mandiri, pandakamira pamberi pedare remakurukota, "
                            },
                            {
                                "text": "kunze kweshoko iri rimwe, randakadanidzira ndimire pakati pavo rekuti: Maererano nekumuka kwevakafa ini ndinotongwa nemwi nhasi. "
                            },
                            {
                                "text": "Asi Ferikisi wakati anzwa zvinhu izvi achiziva zvakanyanya zvenzira iyo akambovamisa, achiti: Kana Risiasi mutungamiri wechuru aburukira pano, ndichanyatsoongorora zviri maererano nemwi; "
                            },
                            {
                                "text": "ndokuraira mukuru wezana kuti achengete Pauro, uye ave nerusununguko, uye kuti varege kudzivisa umwe wevekwake kushumira kana kumushanyira. "
                            },
                            {
                                "text": "Zvino shure kwemamwe mazuva, Ferikisi wakasvika nemukadzi wake Drusira muJudhakadzi, akatuma kunodana Pauro, akamunzwa pamusoro perutendo kuna Kristu. "
                            },
                            {
                                "text": "Zvino wakati achataura zvekururama nezvekuzvidzora uye zvekutonga kunouya, Ferikisi akatya akapindura akati: Enda zvaikozvino; kana ndikazova nenguva yakafanira, ndichakudana; "
                            },
                            {
                                "text": "panguva iyoyo waitarisirawo kuti mari ichapiwa kwaari naPauro, kuti amusunungure; naizvozvo wakamudanawo kazhinji achitaura naye. "
                            },
                            {
                                "text": "Asi makore maviri akati azadziswa, Ferikisi akagamuchira waimutevera Pokio Fesitasi; Ferikisi akada kufadza VaJudha akasiya Pauro akasungwa.  "
                            }
                        ]
                    },
                    {
                        "verses": [
                            {
                                "text": "Zvino Fesitasi wakati asvika padunhu iro, shure kwemazuva matatu akakwira kuJerusarema achibva Kesariya. "
                            },
                            {
                                "text": "Zvino mupristi mukuru nevakuru veVaJudha vakamhan'arira Pauro kwaari, vakamukumbirisa, "
                            },
                            {
                                "text": "vachikumbira nyasha dzinopikisana naye, kuti amudanire kuJerusarema, vakavandira kuti vamuuraye panzira. "
                            },
                            {
                                "text": "Asi Fesitasi wakapindura, kuti Pauro wakachengetwa paKesariya, uye kuti iye amene wakange okurumidza kuendako. "
                            },
                            {
                                "text": "Akati: Naizvozvo avo vanokwanisa pakati penyu ngavaburuke neni; kana pane chisina kururama kumurume uyu, ngaamupe mhosva. "
                            },
                            {
                                "text": "Wakati agara pakati pavo mazuva anopfuura gumi, wakaburukira Kesariya; chifume agara pachigaro chekutonga akaraira kuti Pauro auiswe. "
                            },
                            {
                                "text": "Zvino wakati asvika, VaJudha vakaburuka vachibva kuJerusarema vakamira vakamukomba, vachiuisa mhosva zhinji uye dzinorema pana Pauro, dzavakange vasingagoni kusimbisa, "
                            },
                            {
                                "text": "iye achizvidavirira akati: Kumurairo weVaJudha, kana kutembere, kana kuna Kesari handina kutadza chinhu. "
                            },
                            {
                                "text": "Asi Fesitasi achida kufadza VaJudha, wakapindura Pauro akati: Unoda here kukwira kuJerusarema, unotongwako pamusoro pezvinhu izvi pamberi pangu? "
                            },
                            {
                                "text": "Asi Pauro akati: Ndimire pamberi pechigaro chekutonga chaKesari, pandinofanira kutongwa; kuVaJudha handina kuita zvisakarurama, sezvamunozivisisa imwiwo. "
                            },
                            {
                                "text": "Nokuti kana ndakatadza uye ndakaita chinhu chakafanira rufu, handirambi kufa; asi kana pasina chinhu chezvinhu zvavanondipira mhosva ivo, hakuna munhu anogona kundikumikidza kwavari pachena. Ndinoikwidza kuna Kesari. "
                            },
                            {
                                "text": "Ipapo Fesitasi ataurirana nedare remakurukota, akapindura akati: Waikwidza kuna Kesari? Kuna Kesari uchaenda.  "
                            },
                            {
                                "text": "  Zvino mamwe mazuva akati apfuura, mambo Agripa naBhenike vakasvika kuKesariya kuzokwazisa Fesitasi. "
                            },
                            {
                                "text": "Vakati vagarako mazuva mazhinji, Fesitasi akarondedzera zviri maererano naPauro kuna mambo, achiti: Kune umwe murume wakasiiwa naFerikisi ari musungwa, "
                            },
                            {
                                "text": "wandakati pandakange ndiri kuJerusarema, vapristi vakuru nevakuru veVaJudha vakamumhan'arira, vachikumbira mutongo unopokana naye. "
                            },
                            {
                                "text": "Vandakapindura, kuti haisi tsika yeVaRoma kukumikidza pachena chero munhu kurufu, uyo anopiwa mhosva asati ambotarisana nevanomupa mhosva, akagamuchira mukana wekuzvipindurira maererano nemhosva. "
                            },
                            {
                                "text": "Naizvozvo vakati vaungana pano, pasina kunonoka, nezuva raitevera ndakagara pachigaro chekutonga, ndikaraira kuti murume auiswe. "
                            },
                            {
                                "text": "Vamhan'ari vakamusimukira vakasamupa mhosva yezvandaifungira ini, "
                            },
                            {
                                "text": "asi vaiva nezvimwe zvavaimupikisa maererano nechitendero chavo, uye zveumwe Jesu wakange afa, Pauro waaiti mupenyu. "
                            },
                            {
                                "text": "Zvino ini zvandakange ndisina chokwadzi maererano negakava rakadai, ndakati anoda kuenda kuJerusasrema here, anotongwa ikoko pamusoro pezvinhu izvi. "
                            },
                            {
                                "text": "Pauro wakati aikwidza kuti achengeterwe mutongo wamambo mukuru, ndakaraira kuti achengetwe, kusvikira ndichimutumira kuna Kesari. "
                            },
                            {
                                "text": "Agripa ndokuti kuna Fesitasi: Neni ndinoda kunzwa munhu uyu. Iye akati: Mangwana muchamunzwa. "
                            },
                            {
                                "text": "Naizvozvo chifume, Agripa wakati asvika naBhenike, vachionekera kwazvo, vakapinda mumba mekutambira mhosva, nevatungamiriri vezvuru, nevarume vakuru veguta, Fesitasi araira, vakauya naPauro. "
                            },
                            {
                                "text": "Zvino Fesitasi akati: Mambo Agripa, nevarume vese vari pano nesu, munoona uyu, chaunga chese cheVaJudha wachakandikumbira zvese paJerusarema nepano, vachidanidzira kuti haafaniri kuramba achirarama. "
                            },
                            {
                                "text": "Asi ini ndakati ndawana kuti haana kuita chinhu chakafanira rufu, uye kuti iye pachake waikwidza kuna mambo mukuru, ndagura kumutumira. "
                            },
                            {
                                "text": "Asi handina chinhu chakasimba chandinganyorera ishe pamusoro pake. Naizvozvo ndauya naye pamberi penyu, uye zvikuru pamberi penyu, mambo Agripa, kuti mamuongorora, ndingava nechandinganyora. "
                            },
                            {
                                "text": "Nokuti ndinoona zvisina musoro kutuma musungwa, pasina kutaridzwawo mhosva dzakanangana naye.  "
                            }
                        ]
                    },
                    {
                        "verses": [
                            {
                                "text": "Zvino Agripa akati kuna Pauro: Unotenderwa kuzvitaurira. Ipapo Pauro akatandavadza ruoko, akazvipindurira achiti: "
                            },
                            {
                                "text": "Pane zvese zvandakamhan'arirwa neVaJudha, mambo Agripa, ndinoona ndichifara kuti ndodozvidavirira pamberi penyu nhasi; "
                            },
                            {
                                "text": "zvikuru nokuti ndinoziva kuti mune ruzivo rwetsika dzese nemakakava ari pakati peVaJudha; naizvozvo ndinokukumbirai, kuti mundinzwe nemoyo murefu. "
                            },
                            {
                                "text": "Naizvozvo mufambiro wangu kubva paudiki, waiva kubva pakutanga pakati perudzi rwangu paJerusarema, VaJudha vese vanoziva, "
                            },
                            {
                                "text": "vaindiziva kubva pakutanga kana vachida kupupura, kuti nenzira yakasimba yeboka rechitendero chedu ndairarama ndiri muFarisi. "
                            },
                            {
                                "text": "Uye ikozvino ndimire ndichitongwa nekuda kwetariro yechivimbiso chakaitwa naMwari kumadzibaba, "
                            },
                            {
                                "text": "marudzi edu gumi nemaviri achishumira akasimba siku nesikati vachitarisira kusvika pachiri. Nekuda kwetariro iyi, mambo Agripa, ndinopiwa mhosva neVaJudha. "
                            },
                            {
                                "text": "Sei zvichifungwa kuti zvinhu zvisingatendeseki kwamuri, kana Mwari achimutsa vakafa? "
                            },
                            {
                                "text": "Naizvozvo ini ndaifunga ndomene kuti ndinofanira kuita zvinhu zvizhinji zvinopesana nezita raJesu weNazareta; "
                            },
                            {
                                "text": "neni zvandakaita muJerusarema, uye ini ndakapfigira vazhinji vevatsvene mumatirongo, ndagamuchira simba kubva kuvapristi vakuru; nepavaiurawa ndaizvisarudza. "
                            },
                            {
                                "text": "Uye ndaivaranga kazhinji mumasinagoge ese, ndichivaroverera kuti vanyombe; zvino ndichinyanya kuvapengera, ndakavashusha kusvikira nekumaguta ekunze. "
                            },
                            {
                                "text": "Ndipo neni ndichienda kuDhamasiko nesimba uye nekutumwa kubva kuvapristi vakuru, "
                            },
                            {
                                "text": "pamasikati makuru, mambo, ndakaona munzira chiedza chichibva kudenga, chaikunda kupenya kwezuva, chichipenya chakandipoteredza nevaifamba neni. "
                            },
                            {
                                "text": "Zvino takati tese tawira pasi pavhu, ndakanzwa izwi richitaura kwandiri richiti nerurimi rwechiHebheru: Sauro, Sauro, unondishushirei? Zvinokuremera kukavana nezvibayo. "
                            },
                            {
                                "text": "Zvino ini ndikati: Ndimwi ani, Ishe? Akatiwo: Ndini Jesu waunoshusha iwe. "
                            },
                            {
                                "text": "Asi simuka, uye umire netsoka dzako; nokuti ndazviratidzira izvi kwauri, ndikuite mushumiri nechapupu zvese chezvinhu zvawakaona nezvandichazviratidza nazvo kwauri, "
                            },
                            {
                                "text": "ndichikununura kuvanhu nevahedheni, vandinokutumira kwavari ikozvino, "
                            },
                            {
                                "text": "kusvinudza meso avo, nekuvatendeusa kubva murima vaende kuchiedza, nepasimba raSatani vaende kuna Mwari, kuti vagamuchire kanganwiro yezvivi, uye nhaka pakati pevakaitwa vatsvene nerutendo rwuri mandiri. "
                            },
                            {
                                "text": "Naizvozvo, mambo Agripa, handina kuramba kuteerera chiratidzo chekudenga; "
                            },
                            {
                                "text": "asi ndakaparidza kutanga kune veDhamasiko neveJerusarema, nekudunhu rese reJudhiya, nekuvahedheni, kuti vatendeuke, uye vadzokere kuna Mwari, vaite mabasa akafanira kutendeuka. "
                            },
                            {
                                "text": "Nekuda kwezvinhu izvi VaJudha vakandibata mutembere, vakaidza kundiuraya. "
                            },
                            {
                                "text": "Naizvozvo ndawana rubatsiro kubva kuna Mwari, ndakamira kusvikira zuva rino, ndichipupura kuvadiki nevakuru, ndisingarevi zvimwe zvinhu kunze kweizvo vaporofita naMozisi zvavakataura kuti zvichaitika, "
                            },
                            {
                                "text": "kuti Kristu wakafanira kutambudzika, uye kuti ari wekutanga kumuka kuvakafa, achaparidza chiedza kuvanhu ava nekuvahedheni. "
                            },
                            {
                                "text": "Zvino wakati achazvidavirira zvinhu izvi, Fesitasi akati nenzwi guru: Pauro, unopenga; kudzidza kukuru kunokupenza. "
                            },
                            {
                                "text": "Asi wakati: Handipengi, Fesitasi changamire; asi ndinodanidzira mashoko echokwadi uye euchenjeri. "
                            },
                            {
                                "text": "Nokuti mambo vanoziva zvezvinhu izvi ivo vandinotaura pamberi pavowo ndisingatyi; nokuti ndine chokwadi kuti hapana chimwe chezvinhu izvi chakavanzika kwavari, nokuti chinhu ichi hachina kuitwa pachikona. "
                            },
                            {
                                "text": "Mambo Agripa, munotenda vaporofita here? Ndinoziva kuti munotenda. "
                            },
                            {
                                "text": "Agripa ndokuti kuna Pauro: Wasara padiki wandipwisa kuva muKristu. "
                            },
                            {
                                "text": "Pauro ndokuti: Ndinoshuva kuna Mwari, kunyange nediki uye nehuru musava imwi mega, asi nevese vanondinzwa nhasi, vave vakadai sezvandiri ini, kunze kwezvisungo izvi. "
                            },
                            {
                                "text": "Zvino wakati ataura zvinhu izvi, mambo akasimuka, nemutungamiriri, naBhenike, nevakange vagere navo; "
                            },
                            {
                                "text": "vakati vabuda vakataurirana, vachiti: Munhu uyu haaiti chinhu chakafanira rufu kana zvisungo. "
                            },
                            {
                                "text": "Agripa ndokuti kuna Fesitasi: Munhu uyu ungadai asunungurwa dai asina kuikwidza kuna Kesari.   "
                            }
                        ]
                    },
                    {
                        "verses": [
                            {
                                "text": "Zvino kwakati kwatemwa kuti tiende kuItaria nechikepe, vakakumikidza Pauro nevamwewo vasungwa kumukuru wezana wainzi Juriasi, wehondo yamambo mukuru. "
                            },
                            {
                                "text": "Zvino takati tapinda muchikepe cheAdhiramitiyamu, chaiva choda kuenda nemugungwa tichitevedza nzvimbo dzeAsia, tikatanga kufamba nechikepe, Arisitako muMakedhonia weTesaronika anesu. "
                            },
                            {
                                "text": "Chifume tikasvika paSidhoni; Juriasi akabata Pauro zvakanaka, akamutendera kuti aende kushamwari, kuti abatsirwe. "
                            },
                            {
                                "text": "Takati tabva ipapo nechikepe tikapfuura takadzikatirwa neSaipuresi, nokuti mhepo yaitipikisa, "
                            },
                            {
                                "text": "tikati tayambuka gungwa rakatevedza Kirikia nePamufiriya, takasvika paMaira yeRisia. "
                            },
                            {
                                "text": "Ipapo mukuru wezana akawana chikepe cheAreksandiria chinoenda kuItaria, ndokutipinza machiri. "
                            },
                            {
                                "text": "Zvino takati tananaira nechikepe mazuva mazhinji, tikasvika pakatarisana neKinido nemutsutsururu, mhepo isingatitenderi, tikaburuka takatevedza Kirete, kwakatarisana neSarimoni; "
                            },
                            {
                                "text": "tikapapfuura nemutsutsururu tikasvika pane imwe nzvimbo panonzi Zororo Rakanaka; pedo naro paiva neguta Rasea. "
                            },
                            {
                                "text": "Zvino nguva huru yakati yapfuura, nekufamba nechikepe ikozvino kwava nenjodzi, nokuti kutsanyawo kwakange kwatopfuura, Pauro akavayambira, "
                            },
                            {
                                "text": "achiti kwavari: Varume, ndinoona kuti rwendo rwuchava nekukuvara nekurasikirwa kuzhinji, zvisati zviri zvemutoro nechikepe chete, asi nekweupenyu hwedu. "
                            },
                            {
                                "text": "Asi mukuru wezana wakatenda mufambisi wechikepe nemwene wechikepe kupfuura zvinhu zvakarehwa naPauro. "
                            },
                            {
                                "text": "Zvino sezvo zororo rakange risina kunaka kugarwa muchando, vazhinji vakayambira kuti pabviwe, zvimwe vangagona kusvika kuFenikisi vagareko muchando, ndiro zororo reKirete, rakange rakatarira kuchamhembe kwakadziva kumavirira nekumaodzanyemba akadziva kumavirira. "
                            },
                            {
                                "text": "Zvino mhepo yechamhembe yakati ichifefetera, vakafunga kuti vawana vavariro yavo, vakabvisa zvipingo zvechikepe, vakatevedza pedo neKirete nechikepe. "
                            },
                            {
                                "text": "Asi pasina kupfuura nguva huru mhepo ine simba yainzi Yurokiridhoni, yakachirova; "
                            },
                            {
                                "text": "zvino chikepe chakati chabatwa, chisingagoni kumirisana nemhepo, tikarega tikakukurwa. "
                            },
                            {
                                "text": "Zvino takatevedza zasi kwechimwe chiwi chidiki chinonzi Kraudha, tikakwanisa kubata chikepe nemutsutsururu; "
                            },
                            {
                                "text": "chavakati vachisimudza, vakashandisa zvibatsiro, vachisunga chikepe nepasi; vachitya kuti vacharasikira paSetisi, vakaderedza seiri, ndokukukurwa saizvozvo. "
                            },
                            {
                                "text": "Zvino tichatambudzwa kwazvo nedutu remhepo, chifume vakabudisa nhumbi kunze; "
                            },
                            {
                                "text": "uye pazuva retatu, takarasa zvombo zvechikepe nemaoko edu pachedu. "
                            },
                            {
                                "text": "Zvino kwakati kusina kuonekwa zuva kana nyeredzi kwemazuva mazhinji, nedutu risati riri diki remhepo richisimba, kubva ipapo tariro yese yekuti tichaponeswa ikatorwa. "
                            },
                            {
                                "text": "Zvino yakati yava nguva refu vasingadyi, ipapo Pauro akamira pakati pavo, akati: Haiwa, varume, mungadai makanditeerera mukasabva paKirete, mukapukunyuka kukuvara uku nekurasikirwa. "
                            },
                            {
                                "text": "Asi ikozvino ndinokukurudzirai kuti mutsunge moyo; nokuti hakungavi nekurasikirwa neupenyu pakati penyu, asi kwechikepe. "
                            },
                            {
                                "text": "Nokuti usiku huno kwakamira neni mutumwa waMwari, wandiri wake, newandinoshumira, "
                            },
                            {
                                "text": "achiti: Usatya Pauro; unofanira kumira pamberi paKesari; zvino tarira, Mwari wakupa vese vanofamba newe muchikepe. "
                            },
                            {
                                "text": "Naizvozvo varume tsungai moyo; nokuti ndinotenda kuna Mwari kuti zvichava saizvozvi senzira yandakaudzwa nayo. "
                            },
                            {
                                "text": "Asi tinofanira kurasirwa pane chimwe chiwi. "
                            },
                            {
                                "text": "Zvino usiku hwegumi neuna hwakati hwasvika, tichangomveeswa muAdhira, panenge pakati peusiku, vafambisi vechikepe vakafunga kuti imwe nyika yoswedera kwavari; "
                            },
                            {
                                "text": "vakakanda gavi rekuyera kudzika vakawana mafadomi* makumi maviri; vakati vapfuura zvishoma, vakakandazve gavi rekuyera kudzika, vakawana mafadomi gumi nemashanu; "
                            },
                            {
                                "text": "zvino vakatya kuti zvimwe tichawira pamabwe, vakakanda zvipingo zvina neshure kwechikepe, vakashuva kuedza. "
                            },
                            {
                                "text": "Zvino vafambisi vechikepe vakati vachitsvaka kutiza muchikepe, vaburusira igwa mugungwa, vachiita sevanenge vokanda zvipingo mberi kwechikepe, "
                            },
                            {
                                "text": "Pauro akati kumukuru wezana nekumauto: Kana ava vakasagara muchikepe, imwi hamugoni kuponeswa. "
                            },
                            {
                                "text": "Ipapo mauto akagura mabote egwa, ndokurirega rikawa. "
                            },
                            {
                                "text": "Zvino kwakati koedza, Pauro akakumbirisa vese kuti vadye, achiti: Nhasi izuva regumi nechina ramakagarira muchitsanya, musingadyi chinhu. "
                            },
                            {
                                "text": "Saka ndinokukumbirisai kuti mudye; nokuti ndezveruponeso rwenyu; nokuti hakuna ruvhudzi rwuchawa pamusoro weumwe wenyu. "
                            },
                            {
                                "text": "Wakati areva zvinhu izvi, atora chingwa, akavonga kuna Mwari pamberi pavo vese, akati achimedura akatanga kudya. "
                            },
                            {
                                "text": "Zvino vakatsunga moyo vese, uye ivo vakadya. "
                            },
                            {
                                "text": "Zvino isu, mweya yese yaiva muchikepe, taiva mazana maviri nemakumi manomwe nevatanhatu. "
                            },
                            {
                                "text": "Zvino vakati vaguta kudya vakarerusa chikepe, vachikanda zviyo kunze mugungwa. "
                            },
                            {
                                "text": "Kwakati kwaedza, vakasaziva nyika; asi vakaona rimwe mhenderekedzo rekuzorora raiva nemahombekombe ejecha, vakarangana kana vaigona, kuti vasundire chikepe pariri. "
                            },
                            {
                                "text": "Zvino vakagura zvipingo, vakazvisiya mugungwa, nenguva iyoyo vakasunungura zvisungo, vakasimudzira seiri repamberi kumhepo, vakaruramira kumahombekombe. "
                            },
                            {
                                "text": "Zvino vakati vachiwira panzvimbo pamasanganirano emakungwa, vakagumhirisa chikepe pasi; muromo ukabatira ndokurambira usingazununguki, asi rutivi rweshure rukavhunika nesimba remafungu. "
                            },
                            {
                                "text": "Zvino zano remauto rekuti vauraye vasungwa, kuti zvimwe vamwe vangashambira vakatiza. "
                            },
                            {
                                "text": "Asi mukuru wezana achida kuponesa Pauro, akavadzivisa pazvinangwa zvavo, akaraira kuti vanogona kushambira vatange kuzviwisira mugungwa, vaende kunyika; "
                            },
                            {
                                "text": "uye vakasara, vamwe pamatanda, vamwe pane zvimwe zvipenga zvechikepe. Saizvozvowo zvakaitika kuti vese vakasvika kunyika vari vapenyu.   "
                            }
                        ]
                    },
                    {
                        "verses": [
                            {
                                "text": "Zvino vakati vapona, ipapo vakaziva kuti chiwi chinonzi Merita. "
                            },
                            {
                                "text": "Zvino vatorwa vakatiitira unyoro husina kujairika; nokuti vakavesa moto, vakatigamuchira tese, nekuda kwemvura yaitanga uye nekuda kwechando. "
                            },
                            {
                                "text": "Zvino Pauro wakati aunganidza svinga rehuni, akaisa pamoto, kwakabuda chiva kubva murudziyira, chikakwinyira paruoko rwake. "
                            },
                            {
                                "text": "Zvino vatorwa vakati vachiona chikara chakaremberera paruoko rwake, vakataurirana vachiti: Zvirokwazvo munhu uyu imhondi, iye kunyange apukunyuka gungwa, kururama hakumutenderi kurarama. "
                            },
                            {
                                "text": "Iye ndokuzuzira chikara mumoto, akasambokuvara. "
                            },
                            {
                                "text": "Zvino vakatarisira kuti iye achazvimba, kana kuwira pasi pakarepo akafa; asi vakati vatarira nguva refu, vakaona pasina chinhu chisina kujairika chaitika kwaari, vakashandura fungwa dzavo voti iye ndimwari. "
                            },
                            {
                                "text": "Zvino panharaunda yenzvimbo iyo paiva neminda yemukuru wechiwi wainzi Pubhirio; iye wakatigamuchira akatigarisa zvakanaka mazuva matatu. "
                            },
                            {
                                "text": "Zvino zvakaitika kuti baba vaPubhirio vakange varere vakabatwa nefivhiri nemudumbu weropa; kwavari Pauro kwaakapinda, akanyengetera, akaisa maoko pamusoro pavo, akavaporesa. "
                            },
                            {
                                "text": "Naizvozvo izvi zvakati zvaitika, vamwewo vaiva nezvirwere pachiwi vakaswedera ndokuporeswa; "
                            },
                            {
                                "text": "ivo vakatikudzawo nerukudzo ruzhinji, uye toenda nechikepe, vakakwidza zvinhu zvaidikanwa.  "
                            },
                            {
                                "text": "  Zvino shure kwemwedzi mitatu takabva nechikepe cheArekizandiria, chakange chagara muchando pachiwi, chaiva nechiratidzo chekuti Dhiosikuri*. "
                            },
                            {
                                "text": "Zvino tasvika paSirakuse takagara mazuva matatu. "
                            },
                            {
                                "text": "Tabvapo tikatenderera tikasvika kuRegiomu; zvino shure kwezuva rimwe mhepo yechamhembe ikasimuka, zuva repiri tikasvika muPuteori; "
                            },
                            {
                                "text": "matakawana hama, tikakumbirwa kugara nadzo mazuva manomwe; saizvozvowo takaenda kuRoma. "
                            },
                            {
                                "text": "Zvino kubva ipapo hama dzakati dzanzwa nezvedu, dzikabuda kuzotichingamidza kudzamara Apio Foramu nepaDzimba Dzevaeni Nhatu; ivo Pauro vaakati achiona, akavonga Mwari, akatsunga moyo. "
                            },
                            {
                                "text": "Zvino takati tasvika kuRoma, mukuru wezana akakumikidza vasungwa kumutungamiriri wevarindi; asi Pauro wakatenderwa kugara ari ega, nemuuto anomurinda. "
                            },
                            {
                                "text": "Zvino zvikaitika shure kwemazuva matatu, kuti Pauro wakadanira vaiva vakuru veVaJudha pamwe; zvino vakati vaungana, akati kwavari: Varume hama, ini ndisina kuita chinhu chinopesana nerudzi kana tsika dzemadzibaba, ndiri musungwa ndabva kuJerusarema ndakumikidzwa pamaoko eVaRoma; "
                            },
                            {
                                "text": "ivo vakati vandiongorora vakada kundisunungura, nokuti pakange pasina chikonzero cherufu kwandiri. "
                            },
                            {
                                "text": "Asi VaJudha vakaramba, ndikarovererwa kuikwidza kuna Kesari, kwete kuti ndaiva nechinhu chekumhan'arira rudzi rwangu. "
                            },
                            {
                                "text": "Naizvozvo nekuda kwechikonzero ichi ndakudanai kuti ndikuonei, nditaure nemwi; nokuti ndakamoneredzwa neketani iyi nekuda kwetariro yaIsraeri. "
                            },
                            {
                                "text": "Zvino vakati kwaari: Isu hatina kugamuchira tsamba kubva kuJudhiya pamusoro pako, uye hakuna umwe wehama, wakati asvika, akatipira kana kutaura chinhu chakaipa pamusoro pako. "
                            },
                            {
                                "text": "Asi tinoda kunzwa newe zvaunofunga; nokuti maererano nebato iri tinoziva kuti rinopikiswa kwese-kwese. "
                            },
                            {
                                "text": "Zvino vakati vamutarira zuva, vazhinji vakauya kwaari kuimba yevaenzi; akavadudzira achivapupurira ushe hwaMwari, akavagombedzera zviri maererano naJesu, zvese kubva pamurairo waMozisi nevaporofita, kubva mangwanani kusvikira madekwani. "
                            },
                            {
                                "text": "Zvino vamwe vakatenda zvinhu zvakataurwa, asi vamwe vakasatenda. "
                            },
                            {
                                "text": "Zvino zvavakange vasingawirirani pachavo, vakaenda, Pauro ataura shoko rimwe chete rekuti: Mweya Mutsvene wakataura zvakanaka naIsaya muporofita kumadzibaba edu, "
                            },
                            {
                                "text": "achiti: Enda kurudzi urwu ugoti: Nekunzwa muchanzwa, uye hamungatongonzwisisi; nekuona muchaona, uye hamungatongoonesesi. "
                            },
                            {
                                "text": "Nokuti moyo wevanhu ava wakasindimadzwa, uye nenzeve vanonzwa nemutsutsururu, nemeso avo vakavhara; kuti zvimwe vangaona nemeso, nekunzwa nenzeve, nekunzwisisa nemoyo, zvino vatendeuke, ndigovaporesa. "
                            },
                            {
                                "text": "Naizvozvo ngazvizikanwe kwamuri, kuti ruponeso rwaMwari rwunotumirwa kuvahedheni, ivo vachanzwawo. "
                            },
                            {
                                "text": "Zvino wakati ataura zvinhu izvi, VaJudha vakaenda, vachiita nharo huru pakati pavo. "
                            },
                            {
                                "text": "Pauro akagara makore maviri agere muimba yake pachake yaairipira mari, uye akagamuchira vese vaipinda kwaari, "
                            },
                            {
                                "text": "achiparidza ushe hwaMwari, nekudzidzisa zviri maererano naIshe Jesu Kristu, neushingi hwese, pasina kudziviswa.    "
                            }
                        ]
                    }
                ]
            },
            {
                "names": [
                    "Romans"
                ],
                "usfm_id": "ROM",
                "abbreviation": "Rom",
                "chapters": [
                    {
                        "verses": [
                            {
                                "text": "  Pauro, muranda waJesu Kristu, wakadanwa kuva muapositori, atsaurirwa evhangeri yaMwari, "
                            },
                            {
                                "text": "(yaakagara avimbisa nevaporofita vake mumagwaro matsvene), "
                            },
                            {
                                "text": "maererano neMwanakomana wake, wakabva kumbeu yaDhavhidhi zvichienderana nenyama, "
                            },
                            {
                                "text": "wakatemerwa kuva Mwanakomana waMwari nesimba, maererano neMweya weutsvene, nekumuka kwevakafa, ndiye Jesu Kristu Ishe wedu; "
                            },
                            {
                                "text": "watakagamuchira naye nyasha nevuapositori kuti kuve kuteerera kwerutendo pakati pevahedheni vese, nekuda kwezita rake, "
                            },
                            {
                                "text": "vamuri pakati pavo nemwi, vakadanwa vaJesu Kristu; "
                            },
                            {
                                "text": "kune vese vari muRoma, vadikanwi vaMwari, vakadanwa kuva vatsvene: Nyasha kwamuri nerugare rwunobva kuna Mwari Baba vedu naIshe Jesu Kristu.  "
                            },
                            {
                                "text": "  Kutangawo ndinovonga Mwari wangu nemuna Jesu Kristu pamusoro penyu mese, kuti rutendo rwenyu rwunoparidzirwa panyika yese. "
                            },
                            {
                                "text": "Nokuti Mwari chapupu changu, wandinoshumira pamweya wangu muevhangeri yeMwanakomana wake, kuti handiregi kukurangarirai, "
                            },
                            {
                                "text": "panguva dzese muminyengetero yangu ndinokumbira, kuti kana zvichigoneka nechido chaMwari, ndibudirire kuuya kwamuri pakuguma. "
                            },
                            {
                                "text": "Nokuti ndinoshuva kukuonai, kuti ndikupei chimwe chipo chemweya, kuti musimbiswe, "
                            },
                            {
                                "text": "ndiko kuti, ndinyaradzwe pamwe pakati penyu, nerutendo rweumwe neumwe, zvese rwenyu nerwangu. "
                            },
                            {
                                "text": "Zvino handidi kuti musaziva, hama, kuti kazhinji ndaizvipira kuuya kwamuri (ndokudziviswa kusvikira ikozvino), kuti ndive nechimwe chibereko pakati penyuwo, sepakati pevamwe vahedheniwo. "
                            },
                            {
                                "text": "Ndine ngava kuVaGiriki nekuvatorwawo, kuvakachenjera nekune vasina kuchenjerawo; "
                            },
                            {
                                "text": "saizvozvo sezviri mandiri ndakagadzirira kuparidza evhangeri kwamuriwo imwi muri paRoma. "
                            },
                            {
                                "text": "Nokuti handinyadzisvi neevhangeri yaKristu; nokuti isimba raMwari rinoendesa kuruponeso kune umwe neumwe anotenda, kumuJudha pakutanga, nekumuGirikiwo. "
                            },
                            {
                                "text": "Nokuti kururama kwaMwari kunoratidzwa mairi kubva parutendo kusvika parutendo; sezvazvakanyorwa zvichinzi: Asi wakarurama achararama nerutendo.  "
                            },
                            {
                                "text": "  Nokuti kutsamwa kwaMwari kunoratidzwa kubva kudenga pamusoro pekusada Mwari kwese nekusarurama kwevanhu vanodzivisa chokwadi nekusarurama; "
                            },
                            {
                                "text": "nokuti izvo zvinozikanwa pamusoro paMwari zviri pachena pakati pavo; nokuti Mwari wakazviratidza kwavari. "
                            },
                            {
                                "text": "Nokuti zvisingaonekwi zvake, kubva pakusikwa kwenyika, zvinonzwisisika pazvinhu zvakaitwa, zvinooneswa pachena, simba rake rekusingaperi pamwe neuMwari hwake, kuti vasava nemanzvengero; "
                            },
                            {
                                "text": "nokuti vakati vaziva Mwari, havana kumurumbidza saMwari kana kuvonga, asi vakava vasina maturo mumirangariro yavo, nemoyo wavo usinganzwisisi wakaitwa mutema. "
                            },
                            {
                                "text": "Vachizvipupurira kuva vakachenjera vakava mapenzi, "
                            },
                            {
                                "text": "uye vakashandurira kubwinya kwaMwari asingafi kumufananidzo wechifananidzo chemunhu anofa nekushiri nekuzvine makumbo mana nekuzvinokambaira. "
                            },
                            {
                                "text": "Naizvozvowo Mwari wakavapa kutsvina kubudikidza nekuchiva kwemoyo yavo, kuti vazvidze miviri yavo pakati pavo; "
                            },
                            {
                                "text": "avo vakashandurira chokwadi chaMwari kunhema, uye vakanamata nekushumira chisikwa kupfuura Musiki, iye anorumbidzwa nekusingaperi. Ameni. "
                            },
                            {
                                "text": "Nekuda kweizvozvo Mwari wakavapa kukuchiva kunonyadzisa; nokuti kunyange vanhukadzi vavo vakashandura basa rechisikirwo rive rinopesana nechisikirwo; "
                            },
                            {
                                "text": "uye saizvozvowo vanhurume vakasiya basa rechisikirwo kumunhukadzi, vakapiswa nekuchivana kwavo, vanhurume nevanhurume vachiita zvinonyadzisa vachigamuchira mukati mavo muripo wakafanira kurasika kwavo. "
                            },
                            {
                                "text": "Uye zvavakaona zvisina kufanira kugara naMwari muruzivo, Mwari wakavapa kumurangariro wakaraswa, kuti vaite zvinhu zvisakafanira; "
                            },
                            {
                                "text": "vakazadzwa nekusarurama kwese, ufeve, kuipa, ruchiva, unhubu, kuzara negodo, umhondi, gakava, kunyengera, utsotsi, vanoita makuhwa, "
                            },
                            {
                                "text": "vacheri, vavengi vaMwari, vazvidzi, vadadi, vanozvikudza, vavambi vezvakaipa, vasingateereri vabereki, "
                            },
                            {
                                "text": "vasinganzwisisi, vaputsi vesungano, vane utsinye, vasingaregereri, vasina tsitsi, "
                            },
                            {
                                "text": "avo vanoti vachiziva murairo wekururama kwaMwari, kuti vanoita zvakadai vakafanirwa nerufu, havaiti izvo chete, asiwo vanotenderana nevanozviita.  "
                            }
                        ]
                    },
                    {
                        "verses": [
                            {
                                "text": "Naizvozvo hauna manzvengero, iwe munhu, upi neupi anotonga; nokuti neicho chaunotonga nacho umwe, unozvipa mhosva iwe, nokuti iwe unotonga unoita zvinhu zvakangodaro. "
                            },
                            {
                                "text": "Asi tinoziva kuti kutonga kwaMwari kunoenderana nechokwadi pamusoro pevanoita zvinhu zvakadaro. "
                            },
                            {
                                "text": "Zvino unofunga izvi, haiwa munhu anotonga vanoita zvinhu zvakadaro, uchiitawo zvakadaro, kuti iwe uchatiza kutonga kwaMwari here? "
                            },
                            {
                                "text": "Kana unozvidza here fuma yenyasha dzake nemoyo murefu nemoyo munyoro, usingazivi kuti nyasha dzaMwari dzinokuisa pakutendeuka? "
                            },
                            {
                                "text": "Asi neukukutu hwako nemoyo usingatendeuki unozvichengetera hasha nezuva rehasha nekuzarurwa kwekutonga kwakarurama kwaMwari, "
                            },
                            {
                                "text": "iye achapa mubairo kune umwe neumwe maererano nemabasa ake; "
                            },
                            {
                                "text": "upenyu husingaperi kune vanotsungirira pakuita kwakanaka vanotsvaka kubwinya nekukudzwa nekusafa; "
                            },
                            {
                                "text": "asi kune vane nharo, uye vasingateereri chokwadi asi vanoteerera kusarurama, kuchavapo kutsamwa nehasha, "
                            },
                            {
                                "text": "dambudziko nekumanikidzika, pamusoro pemweya umwe neumwe wemunhu anoita zvakaipa, pakutanga wemuJudha newemuGirikiwo; "
                            },
                            {
                                "text": "asi kubwinya nerukudzo nerugare kune umwe neumwe anoita zvakanaka, kumuJudha pakutanga, nekumuGirikiwo; "
                            },
                            {
                                "text": "nokuti hakuna rusarura rwemunhu kuna Mwari. "
                            },
                            {
                                "text": "Nokuti vese vakatadza vasina murairo, vachapararawo vasina murairo; uye vese vakatadza mumurairo, vachatongwa nemurairo; "
                            },
                            {
                                "text": "nokuti havasi vanzwi vemurairo vakarurama pamberi paMwari, asi vaiti vemurairo vachanzi vakarurama. "
                            },
                            {
                                "text": "Nokuti kana vahedheni vasina murairo vachiita pachisikirwo zviri pamurairo, ivo, vasina murairo, ndivo murairo kwavari vamene; "
                            },
                            {
                                "text": "vanoratidza basa remurairo wakanyorwa mumoyo yavo; hana yavo ichipupurawo, nemirangariro ichipa mhosva kanawo kuvapembedza pakati pavo, "
                            },
                            {
                                "text": "nezuva Mwari raachatonga zvakavanzika zvevanhu, naJesu Kristu, maererano neevhangeri yangu.  "
                            },
                            {
                                "text": "  Tarira iwe unonzi muJudha, uye unozembera pamurairo, unozvikudza muna Mwari, "
                            },
                            {
                                "text": "uye unoziva chido chake, nekugamuchira zvakanakisa, uchidzidziswa kubva pamurairo, "
                            },
                            {
                                "text": "uye unozvivimba kuti iwe uri mutungamiriri wemapofu, chiedza chevari murima, "
                            },
                            {
                                "text": "murairiri wemapenzi, mudzidzisi wevacheche, une chimiro cheruzivo nechechokwadi mumurairo; "
                            },
                            {
                                "text": "naizvozvo iwe anodzidzisa umwe, hauzvidzidzisi here? Iwe anoparidza kuti usaba, unoba here? "
                            },
                            {
                                "text": "Iwe anoti usapomba, unopomba here? Iwe anosema zvifananidzo, unopamba tembere here? "
                            },
                            {
                                "text": "Iwe anozvirumbidza nemurairo, unoshoora Mwari nekudarika murairo here? "
                            },
                            {
                                "text": "Nokuti zita raMwari rinonyombwa pakati pevahedheni nekuda kwenyu, sezvo zvakanyorwa. "
                            },
                            {
                                "text": "Nokuti kudzingiswa kunobatsira zvirokwazvo, kana uchiita murairo; asi kana uri mudariki wemurairo, kudzingiswa kwako kwava kusadzingiswa. "
                            },
                            {
                                "text": "Naizvozvo kana kusadzingiswa kuchichengeta zviga zvemurairo, kusadzingiswa kwake hakuverengwi kuti kudzingiswa here? "
                            },
                            {
                                "text": "Nekusadzingiswa kwepachisikirwo, kana kuchizadzisa murairo, hakungakutongi here iwe mudariki wemurairo nerugwaro uye nekudzingiswa? "
                            },
                            {
                                "text": "Nokuti haasi muJudha, ari muJudha rwekunze, kana kudzingiswa kuri kwekunze panyama; "
                            },
                            {
                                "text": "asi iye muJudha ari iye makavanda, nekudzingiswa ndekwemoyo mumweya, kwete murugwaro; ane kurumbidzwa kwake kusingabvi kuvanhu asi kuna Mwari.   "
                            }
                        ]
                    },
                    {
                        "verses": [
                            {
                                "text": "Ko zvino muJudha ane pundutso yei, kana rubatsiro rwekudzingiswa nderwupi? "
                            },
                            {
                                "text": "Zvizhinji nemutoo wese; nokuti pakutanga kuti vakabatiswa mashoko aMwari. "
                            },
                            {
                                "text": "Nokuti ko kana vamwe vasina kutenda? Kusatenda kwavo kuchashayisa kutendeka kwaMwari maturo here? "
                            },
                            {
                                "text": "Ngazvisadaro! Asi Mwari ngaave wechokwadi, asi munhu wese murevi wenhema, sezvazvakanyorwa zvichinzi: Kuti munzi makarurama pamashoko enyu, uye mukunde pakutongwa kwenyu. "
                            },
                            {
                                "text": "Asi kana kusarurama kwedu kuchiratidza kururama kwaMwari, tichati chii? Kuti Mwari haana kururama here anodurura hasha? (Ndinotaura semunhu.) "
                            },
                            {
                                "text": "Ngazvisadaro! Kana zvakadaro Mwari angagozotonga nyika sei? "
                            },
                            {
                                "text": "Nokuti kana chokwadi chaMwari chakawanzwa nenhema dzangu parumbidzo yake, ini ndichiri kutongerweiwo semutadzi? "
                            },
                            {
                                "text": "Uye zvikasadaro tichapomerwa zvakaipa, uye sezvinotaura vamwe kuti tinoti: Ngatiite zvakaipa kuti zvakanaka zviuye? Kuraswa kwavo kunova kwakarurama.  "
                            },
                            {
                                "text": "  Ko zvino? Tiri nani here? Kwete nepadiki pese; nokuti tambopa mhosva vese VaJudha neVaGiriki kuti vese vari pasi pechivi, "
                            },
                            {
                                "text": "sezvazvakanyorwa zvichinzi: Hakuna wakarurama, kwete kunyange neumwe; "
                            },
                            {
                                "text": "hakuna anonzwisisa, hakuna anotsvaka Mwari; "
                            },
                            {
                                "text": "vese vakatsauka, vakava pamwe vasina maturo; hakuna anoita zvakanaka, hakuna kunyange neumwe; "
                            },
                            {
                                "text": "huro yavo iguva rakashama; nendimi dzavo vakanyengera; uturu hwemhungu huri pasi pemiromo yavo; "
                            },
                            {
                                "text": "vemuromo wavo uzere nekutuka nekuvava; "
                            },
                            {
                                "text": "tsoka dzavo dzinokurumidza kuteura ropa; "
                            },
                            {
                                "text": "kuparadza nekutambudzika zviri munzira dzavo, "
                            },
                            {
                                "text": "uye nzira yerugare havana kuiziva; "
                            },
                            {
                                "text": "kutya Mwari hakupo pamberi pemeso avo. "
                            },
                            {
                                "text": "Zvino tinoziva kuti zvese murairo zvaunoreva, unozvireva kune vari pasi pemurairo; kuti muromo umwe neumwe udzivirwe, nenyika yese ive nemhosva kuna Mwari; "
                            },
                            {
                                "text": "naizvozvo nemabasa emurairo hakuna nyama ichanzi yakarurama pamberi pake; nokuti nemurairo kune ruzivo rwechivi. "
                            },
                            {
                                "text": "Asi ikozvino kururama kwaMwari kwakaratidzwa kunze kwemurairo, kuchipupurwa nemurairo nevaporofita; "
                            },
                            {
                                "text": "ikowo kururama kwaMwari kubudikidza nerutendo rwaJesu Kristu kune vese nepamusoro pevese vanotenda; nokuti hapana musiyano; "
                            },
                            {
                                "text": "nokuti vese vakatadza vakataira pakubwinya kwaMwari, "
                            },
                            {
                                "text": "vachinzi vakarurama pachena nenyasha dzake kubudikidza nerudzikunuro rwuri muna Kristu Jesu; "
                            },
                            {
                                "text": "iye Mwari waakagadza kuva muripo wekuyananisa, nerutendo muropa rake, kuva chiratidzo chekururama kwake, nekusarangarira zvivi zvakaitwa kare mukuva nemoyo murefu kwaMwari; "
                            },
                            {
                                "text": "kuti chive chiratidzo chekururama kwake panguva yaikozvino, kuti ave wakarurama uye kururamisa werutendo rwaJesu. "
                            },
                            {
                                "text": "Naizvozvo kuzvikudza kuripi? Kwavharirwa kunze. Nemurairo upi? Wemabasa here? Kwete, asi nemurairo werutendo. "
                            },
                            {
                                "text": "Naizvozvo tinogura kuti munhu anonzi wakarurama nerutendo, kunze kwemabasa emurairo. "
                            },
                            {
                                "text": "Kuti ndiMwari weVaJudha vega here? Haasi wevahedheniwo here? Hongu wevahedheniwo; "
                            },
                            {
                                "text": "Mwari zvaari zvirokwazvo mumwe, achati kudzingiswa kwakarurama kubva parutendo, nevasina kudzingiswa nerutendo. "
                            },
                            {
                                "text": "Naizvozvo tinoshayisa maturo murairo nerutendo here? Ngazvisadaro! Asi tinosimbisa murairo.   "
                            }
                        ]
                    },
                    {
                        "verses": [
                            {
                                "text": "Ko zvino tichati Abhurahama baba vedu wakawanei panyama? "
                            },
                            {
                                "text": "Nokuti kana Abhurahama akanzi wakarurama nemabasa, ane kuzvikudza, asi kwete pamberi paMwari. "
                            },
                            {
                                "text": "Nokuti rugwaro rwunoti kudini? Rwunoti: Abhurahama wakatenda kuna Mwari, zvikaverengwa kwaari kuti kururama. "
                            },
                            {
                                "text": "Asi kune anoshanda mubairo hauverengwi sewenyasha, asi sewengava. "
                            },
                            {
                                "text": "Asi kune asingashandi, asi anotenda kuna iye anoshaisa mhosva asingadi Mwari, rutendo rwake rwunoverengerwa kuti kururama. "
                            },
                            {
                                "text": "Uye sezvo Dhavhidhi achitsanangura kuropafadzwa kwemunhu, Mwari waanoverengera kururama kunze kwemabasa, achiti: "
                            },
                            {
                                "text": "Vakaropafadzwa vane kudarika kwakakanganwirwa, uye vane zvivi zvakafukidzirwa. "
                            },
                            {
                                "text": "Wakaropafadzwa munhu Ishe waasingatongoverengeri chivi. "
                            },
                            {
                                "text": "Naizvozvo kuropafadzwa uku kuri pamusoro pekudzingiswa here, kana pamusoro pekusadzingiswawo? Nokuti tinoti: Rutendo rwakaverengwa kuna Abhurahama kuti kururama. "
                            },
                            {
                                "text": "Ko kwakaverengwa sei? Paakange ari mukudzingiswa here, kana mukusadzingiswa? Kwete mukudzingiswa, asi mukusadzingiswa. "
                            },
                            {
                                "text": "Zvino wakagamuchira chiratidzo chekudzingiswa, mucherechedzo wekururama kwerutendo, rwaakange anarwo mukusadzingiswa; kuti ave baba vevese vanotenda mukusadzingiswa, kuti kururama kuverengerwe kwavariwo; "
                            },
                            {
                                "text": "uye baba vekudzingiswa kune avo vasiri vanobva mukudzingiswa chete, asi vanofambawo mumakwara erutendo rwababa vedu Abhurahama kwavaiva nako mukusadzingiswa. "
                            },
                            {
                                "text": "Nokuti chivimbiso hachina kuva kuna Abhurahama kana kumbeu yake kubudikidza nemurairo, chekuva mugari wenhaka yenyika, asi nekururama kwerutendo. "
                            },
                            {
                                "text": "Nokuti kana ivo vanobva pamurairo vari vagari venhaka, rutendo rwunoshaiswa maturo, nechivimbiso chinokoneswa; "
                            },
                            {
                                "text": "nokuti murairo unouisa kutsamwa; nokuti pasina murairo, hapana kudarikawo. "
                            },
                            {
                                "text": "Naizvozvo ndezverutendo, kuti zvive zvenyasha, kuti chivimbiso chisimbiswe kumbeu yese; isati iri yemurairo chete asi neiyo yerutendo rwaAbhurahama, anova baba vedu tese, "
                            },
                            {
                                "text": "(sezvazvakanyorwa zvichinzi: Ndakakugadza uve baba vemarudzi mazhinji) pamberi paiye waakatenda, iye Mwari, anoraramisa vakafa, neanodana zvisipo sekunge zviripo. "
                            },
                            {
                                "text": "Iye achipokana netariro wakatenda kutariro, kuti achava baba vemarudzi mazhinji, sezvakange zvataurwa kuti: Ichaita saizvozvo mbeu yako. "
                            },
                            {
                                "text": "Uye haana kushaiwa simba parutendo, haana kurangarira muviri wake womene wakange watofa, ava nemakore anenge zana, uye kufa kwechizvaro chaSara; "
                            },
                            {
                                "text": "asi haana kuva nechokwadi nechivimbiso chaMwari nekusatenda, asi wakasimbiswa parutendo, achipa rumbidzo kuna Mwari, "
                            },
                            {
                                "text": "achipwisa zvakazara kuti icho chaakavimbisa, wakange achigonawo kuchiita. "
                            },
                            {
                                "text": "Zvino naizvozvo zvakaverengerwa kwaari kuti kururama. "
                            },
                            {
                                "text": "Asi zvakange zvisina kunyorwa nekuda kwake ega, kuti zvakaverengerwa kwaari; "
                            },
                            {
                                "text": "asi nekuda kweduwo, tichaverengerwa icho, tinotenda kune wakamutsa Jesu Ishe wedu kubva kuvakafa, "
                            },
                            {
                                "text": "wakatengeswa nekuda kwezvitadzo zvedu, akamutswazve nekuda kwekunzi takarurama.   "
                            }
                        ]
                    },
                    {
                        "verses": [
                            {
                                "text": "Naizvozvo zvatakanzi takarurama nerutendo, tine rugare kuna Mwari kubudikidza naIshe wedu Jesu Kristu, "
                            },
                            {
                                "text": "watine mapindirowo naye nerutendo munyasha idzi dzatinomira madziri, tichizvikudza mutariro yekubwinya kwaMwari. "
                            },
                            {
                                "text": "Zvisati zviri izvo chetewo, asi tichizvikudzawo mumatambudziko, tichiziva kuti dambudziko rinouisa kutsungirira, "
                            },
                            {
                                "text": "uye kutsungirira kutsiga, nekutsiga tariro; "
                            },
                            {
                                "text": "uye tariro hainyadzisi, nokuti rudo rwaMwari rwakadirwa mumoyo yedu neMweya Mutsvene wakapiwa kwatiri. "
                            },
                            {
                                "text": "Nokuti tichiri pakushaiwa simba, Kristu panguva yakafanira wakafira vasingadi Mwari. "
                            },
                            {
                                "text": "Nokuti zvinorema kuti umwe afire wakarurama; nokuti zvimwe kungavapo kunyange angatsunga kufira wakanaka. "
                            },
                            {
                                "text": "Asi Mwari anosimbisa rudo rwake amene kwatiri, kuti tichiri vatadzi Kristu wakatifira. "
                            },
                            {
                                "text": "Naizvozvo zvikurusa, ikozvino zvatinonzi takarurama muropa rake, tichaponeswa naye pahasha. "
                            },
                            {
                                "text": "Nokuti kana pataiva vavengi takayananiswa naMwari nerufu rweMwanakomana wake, kunyanya zvatakayananiswa tichaponeswa muupenyu hwake; "
                            },
                            {
                                "text": "zvisati zviri izvozvowo chete, asi tinozvikudzawo muna Mwari kubudikidza naIshe wedu Jesu Kristu, watakagamuchira ikozvino naye chiyananiso.  "
                            },
                            {
                                "text": "  Naizvozvo, chivi sezvachakapinda munyika nemunhu umwe, nerufu rukapinda nechivi, uye saizvozvo rufu rwakapfuurira kuvanhu vese, nokuti vese vakatadza; "
                            },
                            {
                                "text": "nokuti kusvika murairo wavapo chivi chakange chiripo panyika; nokuti chivi hachiverengerwi, pasina murairo, "
                            },
                            {
                                "text": "asi rufu rwakabata ushe kubva kuna Adhamu kusvikira kuna Mozisi, kunyange pamusoro pevakange vasina kutadza zvakafanana sekudarika kwaAdhamu, anova mufananidzo waiye wakange achizouya. "
                            },
                            {
                                "text": "Asi kwete sekudarika, zvakaitawo chipo chenyasha. Nokuti kana nekudarika kweumwe vazhinji vakafa, kunyanya kazhinji nyasha dzaMwari nechipo zvakawandira vazhinji nenyasha dzemunhu umwe, Jesu Kristu. "
                            },
                            {
                                "text": "Uye chipo hachina kuita seumwe wakatadza; nokuti kutongwa kwakabva kuneumwe kuchienda mukupiwa mhosva, asi chipo chenyasha chinobva pazvitadzo zvizhinji chichienda mukushaiswa mhosva. "
                            },
                            {
                                "text": "Nokuti kana nekudarika kweumwe rufu rwakatonga naiyeyu ega, kunyanya ivo vanogamuchira kuwanda kwenyasha nekwechipo chekururama vachatonga paupenyu naiyeyu umwe, Jesu Kristu. "
                            },
                            {
                                "text": "Naizvozvo sezvo nekudarika kweumwe kutonga kwakauya kuvanhu vese, mukupiwa mhosva, saizvozvowo nekururama kweumwe, nyasha dzakauya kuvanhu vese mukusapiwa mhosva kweupenyu. "
                            },
                            {
                                "text": "Nokuti sezvo nekusateerera kwemunhu umwe vazhinji vakaitwa vatadzi, saizvozvowo nekuteerera kweumwe, vazhinji vachaitwa vakarurama. "
                            },
                            {
                                "text": "Asi murairo wakapinda ukawedzera, kuti kudarika kuwande; asi chivi pachakawanda, nyasha dzakawanda nekupfuurisa; "
                            },
                            {
                                "text": "kuti chivi sezvachakatonga murufu, saizvozvo nenyasha dzitonge nekururama kusvika kuupenyu husingaperi, naJesu Kristu Ishe wedu.   "
                            }
                        ]
                    },
                    {
                        "verses": [
                            {
                                "text": "Zvino tichatii? Ticharambira muchivi kuti nyasha dziwande here? "
                            },
                            {
                                "text": "Ngazvisadaro! Isu takafa kuchivi, ticharamba tichirarama sei machiri? "
                            },
                            {
                                "text": "Kana hamuzivi here kuti isu tese takabhabhatidzwa muna Kristu Jesu, takabhabhatidzwa murufu rwake? "
                            },
                            {
                                "text": "Naizvozvo takavigwa pamwe naye murufu nerubhabhatidzo; kuti sezvo Kristu akamutswa kubva kuvakafa nekubwinya kwaBaba, saizvozvo isuwo tifambe pautsva hweupenyu. "
                            },
                            {
                                "text": "Nokuti kana takadzvarwa pamwe pakufanana kwerufu rwake, asi tichadarowo pakumuka kwake; "
                            },
                            {
                                "text": "tichiziva izvi, kuti munhu wedu wekare wakarovererwa pamwe naye, kuti muviri wechivi uparadzwe, kuti isu tisachishumira chivi; "
                            },
                            {
                                "text": "nokuti uyo wakafa wakasunungurwa pachivi. "
                            },
                            {
                                "text": "Zvino kana takafa pamwe naKristu, tinotenda kuti tichararamawo pamwe naye; "
                            },
                            {
                                "text": "tichiziva kuti Kristu amutswa kubva kuvakafa haafizve; rufu haruchina simba pamusoro pake. "
                            },
                            {
                                "text": "Nokuti pakuti wakafa, wakafa kamwe kuchivi; zvino pakuti anorarama, anorarama kuna Mwari. "
                            },
                            {
                                "text": "Saizvozvo nemwi zviverengei semakafa zvirokwazvo kuchivi, asi munorarama kuna Mwari naKristu Jesu Ishe wedu. "
                            },
                            {
                                "text": "Naizvozvo chivi ngachirege kutonga mumuviri wenyu unofa, kuti muchiteerere kuchiva kwacho; "
                            },
                            {
                                "text": "uye musapa mitezo yenyu ive midziyo yekusarurama kuchivi; asi muzvipe imwi kuna Mwari sevapenyu kubva kuvakafa, nemitezo yenyu ive midziyo yekururama kuna Mwari. "
                            },
                            {
                                "text": "Nokuti chivi hachizotongi pamusoro penyu; nokuti hamusi pasi pemurairo, asi pasi penyasha. "
                            },
                            {
                                "text": "Ko zvino? Tichatadza here, nokuti hatisi pasi pemurairo, asi pasi penyasha? Ngazvisadaro! "
                            },
                            {
                                "text": "Hamuzivi here kuti uyo wamunozvipa kwaari muve varanda vekumuteerera, muri varanda vaiye wamunoteerera; kana vechivi chinoisa kurufu, kana vekuteerera kunoisa kukururama? "
                            },
                            {
                                "text": "Asi Mwari ngaavongwe, kuti maiva varanda vechivi, asi mava kuteerera kubva pamoyo muenzaniso wedzidziso wamakakumikidzwa kwauri; "
                            },
                            {
                                "text": "uye masunungurwa kubva pachivi, makaitwa varanda vekururama. "
                            },
                            {
                                "text": "Ndinotaura nenzira yevanhu nekuda kweutera hwenyama yenyu; nokuti sezvamakapa mitezo yenyu kuva varanda kutsvina neuipi zvinoisa kune zvakaipa, saizvozvo ikozvino ipai mitezo yenyu kuva varanda vekururama kunoisa kuutsvene. "
                            },
                            {
                                "text": "Nokuti pamaiva varanda vechivi, makange makasununguka pakururama. "
                            },
                            {
                                "text": "Naizvozvo maiva nechibereko chei panguva iyo pazvinhu izvo zvamava kunyadziswa nazvo ikozvino? Nokuti mugumo wezvinhu izvo rufu. "
                            },
                            {
                                "text": "Asi ikozvino zvamakasunungurwa pachivi, mukaitwa varanda kuna Mwari, mune chibereko chenyu chinoisa kuutsvene, uye mugumo upenyu husingaperi. "
                            },
                            {
                                "text": "Nokuti mubairo wechivi rufu, asi chipo chenyasha chaMwari upenyu husingaperi muna Kristu Jesu Ishe wedu.   "
                            }
                        ]
                    },
                    {
                        "verses": [
                            {
                                "text": "Hamuzivi here, hama (nokuti ndinotaura kuna avo vanoziva murairo), kuti murairo unotonga munhu nguva yese yaanenge ari mupenyu? "
                            },
                            {
                                "text": "Nokuti mukadzi akawanikwa wakasungwa nemurairo kumurume anorarama; asi kana murume afa, wasunungurwa pamurairo wemurume. "
                            },
                            {
                                "text": "Naizvozvo zvino kana murume ari mupenyu, achanzi chifeve kana akava weumwe murume; asi kana murume afa, wasununguka pamurairo, kuti asava chifeve, kana akava wemumwe murume. "
                            },
                            {
                                "text": "Naizvozvo, hama dzangu, nemwi makaitwa vakafa kumurairo nemuviri waKristu, kuti muve veumwe, kuna iye wakamutswa kubva kuvakafa, kuti tiberekere Mwari zvibereko. "
                            },
                            {
                                "text": "Nokuti pataiva munyama, kuchiva kwezvivi zvaiva kubidikidza nemurairo kwakabata mumitezo yedu kubereka zvibereko zvinoisa kurufu. "
                            },
                            {
                                "text": "Asi zvino takasunungurwa pamurairo, takafa kune zvatakange takabatwa nazvo, kuti tishumire muutsva hwemweya, kwete neutsaru hwerugwaro. "
                            },
                            {
                                "text": "Ko zvino tichatii? Murairo chivi here? Ngazvisadaro! Asi handisaiziva chivi, kunze kwekubudikidza nemurairo; nokuti handisaizivawo ruchiva, kana murairo wakange usina kureva kuti: Usachiva. "
                            },
                            {
                                "text": "Asi chivi, chawana mukana nemurairo, chikaita mandiri ruchiva rwese; nokuti kunze kwemurairo chivi chakafa. "
                            },
                            {
                                "text": "Ini ndakambova mupenyu kunze kwemurairo, asi murairo pawakasvika, chivi chakava chipenyuzve, neni ndikafa; "
                            },
                            {
                                "text": "uye murairo waiva weupenyu, iwo wakawanikwa neni wava werufu; "
                            },
                            {
                                "text": "nokuti chivi, chawana mukana nemurairo, chakandinyengera chikandiuraya nawo. "
                            },
                            {
                                "text": "Naizvozvo mutemo mutsvene, nemurairo mutsvene, uye wakarurama, uye wakanaka. "
                            },
                            {
                                "text": "Naizvozvo zvakanaka zvakava rufu mandiri here? Ngazvisadaro! Asi chivi, kuti chiratidzwe kuti chivi, chinobata rufu mandiri nezvakanaka; kuti chivi nemurairo chive chakaipa kwazvo-kwazvo. "
                            },
                            {
                                "text": "Nokuti tinoziva kuti murairo ndewemweya; asi ini ndiri wenyama, ndakatengeswa pasi pechivi. "
                            },
                            {
                                "text": "Nokuti icho chandinoita, handichizivi; nokuti chandinoda, ndicho chandisingaiti; asi chandinovenga, ndicho chandinoita. "
                            },
                            {
                                "text": "Zvino kana ndichiita icho chandisingadi, ndinobvumirana nemurairo kuti wakanaka. "
                            },
                            {
                                "text": "Asi ikozvinowo handisisiri ini ndinochiita, asi chivi chinogara mandiri. "
                            },
                            {
                                "text": "Nokuti ndinoziva kuti mandiri, ndiko kuti munyama yangu, hamugari chakanaka; nokuti kuda kurimo mandiri, asi kuita chakanaka handikuwani. "
                            },
                            {
                                "text": "Nokuti chakanaka chandinoda, handiiti; asi chakaipa chandisingadi, ndicho chandinoita. "
                            },
                            {
                                "text": "Zvino kana ndichiita icho chandisingadi ini, handisisiri ini ndinochiita, asi chivi chinogara mandiri. "
                            },
                            {
                                "text": "Naizvozvo ndinowana murairo wekuti kana ndichida kuita chakanaka, chakaipa chiripo pandiri. "
                            },
                            {
                                "text": "Nokuti ndinofara mumurairo waMwari zvinoenderana nemunhu wemukati; "
                            },
                            {
                                "text": "asi ndinoona umwe murairo mumitezo yangu unorwa nemurairo wemurangariro wangu, uye uchanditapira kumurairo wechivi uri mumitezo yangu. "
                            },
                            {
                                "text": "Ini munhu anosuruvara! Ndiani achandisunungura pamuviri werufu urwu? "
                            },
                            {
                                "text": "Ndinotenda Mwari kubudikidza naJesu Kristu Ishe wedu. Naizvozvo zvino nemurangariro ini ndomene ndinoshumira murairo waMwari, asi nenyama murairo wechivi.   "
                            }
                        ]
                    },
                    {
                        "verses": [
                            {
                                "text": "Naizvozvo ikozvino hakuna kupiwa mhosva kune vari muna Kristu Jesu vasingafambi maererano nenyama, asi maererano neMweya. "
                            },
                            {
                                "text": "Nokuti murairo weMweya weupenyu muna Kristu Jesu wakandisunungura kubva pamurairo wechivi newerufu. "
                            },
                            {
                                "text": "Nokuti zvakange zvisingagoneki nemurairo, pakuti wakange une utera nekuda kwenyama, Mwari achituma Mwanakomana wake mumufananidzo wenyama yezvivi, uye nekuda kwechivi, wakapa mhosva chivi munyama; "
                            },
                            {
                                "text": "kuti kururama kwemurairo kuzadziswe matiri, tisingafambi maererano nenyama, asi maererano neMweya. "
                            },
                            {
                                "text": "Nokuti avo vepanyama vanofunganya zvinhu zvenyama; asi vari paMweya zvinhu zveMweya. "
                            },
                            {
                                "text": "Nokuti kufunganya kwenyama rufu; asi kufunganya kweMweya upenyu nerugare; "
                            },
                            {
                                "text": "nokuti kufunganya kwenyama ruvengo kuna Mwari; nokuti hakuzviisi pasi pemurairo waMwari; nokuti hakugoniwo; "
                            },
                            {
                                "text": "neavo vari munyama havagoni kufadza Mwari. "
                            },
                            {
                                "text": "Asi imwi hamusi munyama, asi muMweya, kana zvirokwazvo Mweya waMwari achingogara mamuri. Asi kana umwe asina Mweya waKristu, uyu haasi wake. "
                            },
                            {
                                "text": "Asi kana Kristu ari mamuri, muviri wakafa nekuda kwechivi, asi mweya upenyu nekuda kwekururama. "
                            },
                            {
                                "text": "Zvino kana Mweya waiye wakamutsa Jesu kubva kuvakafa achigara mamuri, iye wakamutsa Kristu kubva kuvakafa achararamisawo miviri yenyu inofa neMweya wake anogara mamuri. "
                            },
                            {
                                "text": "Naizvozvo zvino, hama, tine ngava, kwete kunyama, kuti tirarame maererano nenyama; "
                            },
                            {
                                "text": "nokuti kana muchirarama maererano nenyama, muchafa; asi kana muchiuraya mabasa emuviri neMweya, muchararama. "
                            },
                            {
                                "text": "Nokuti vese vanotungamirirwa neMweya waMwari, ndivo vana vaMwari. "
                            },
                            {
                                "text": "Nokuti hamuna kugamuchira mweya weuranda kuti mutyezve, asi makagamuchira mweya wekuitwa vana, watinodana nawo tichiti: Abha*, Baba. "
                            },
                            {
                                "text": "Mweya amene unopupurirana nemweya wedu, kuti tiri vana vaMwari; "
                            },
                            {
                                "text": "zvino kana tiri vana, tiri vadyi venhakawo; vadyi venhaka vaMwari, nevadyi venhaka pamwe naKristu; kana zvirokwazvo tichitambudzika naye, kuti tikudzwewo pamwe naye. "
                            },
                            {
                                "text": "Nokuti ndinoona kuti matambudziko enguva yaikozvino haana kufanira kuenzaniswa nekubwinya kuchazoratidzwa kwatiri. "
                            },
                            {
                                "text": "Nokuti tarisiro huru yechisikwa inomirira kubudiswa pachena kwevana vaMwari. "
                            },
                            {
                                "text": "Nokuti chisikwa chakaiswa pasi pekushaiwa maturo, kwete nekuda, asi nekuda kwaiye wakachiisa pasi; mutariro "
                            },
                            {
                                "text": "kuti chisikwa pachachowo chichasunungurwa kubva pauranda hwekuora, chiiswe parusununguko rwekubwinya kwevana vaMwari. "
                            },
                            {
                                "text": "Nokuti tinoziva kuti chisikwa chese chinogomera pamwe nekurwadziwa pamwe chete kusvikira ikozvino. "
                            },
                            {
                                "text": "Zvisati zviri izvo chete, asi nesu tomene, tine chibereko chekutanga cheMweya, nesu tomene tinogomera mukati medu, tichimirira kuitwa vana, rudzikunuro rwemuviri wedu. "
                            },
                            {
                                "text": "Nokuti tinoponeswa netariro; asi tariro inoonekwa haisi tariro; nokuti izvo munhu zvaanoona, achazvitaririreizve? "
                            },
                            {
                                "text": "Asi kana tichitarisira chatisingaoni, tinochimirira nemoyo murefu. "
                            },
                            {
                                "text": "Saizvozvo neMweyawo unobatsira utera hwedu; nokuti hatizivi chatinofanira kunyengeterera sezvinofanira, asi Mweya amene anotireverera nekugomera kusingatauriki; "
                            },
                            {
                                "text": "zvino iye anonzvera moyo anoziva fungwa yeMweya kuti chii, nokuti anoreverera vatsvene maererano naMwari. "
                            },
                            {
                                "text": "Uye tinoziva kuti zvinhu zvese zvinobata pamwe kuti zvinakire avo vanoda Mwari, avo vakadanwa maererano nezano rake. "
                            },
                            {
                                "text": "Nokuti vaakagara aziva, wakagarawo avatemera kuti vafanane nechimiro cheMwanakomana wake, kuti iye ave dangwe pakati pehama zhinji; "
                            },
                            {
                                "text": "neavo vaakagara atemera, ndivo vaakadanawo; nevaakadana, ndivo vaakaruramisawo; nevaakaruramisa, ndivo vaakakudzawo. "
                            },
                            {
                                "text": "Ko zvino tichatii kuzvinhu izvi? Kana Mwari ari kwatiri, ndiani achatirwisa? "
                            },
                            {
                                "text": "Iye asina kutongoramba neMwanakomana wake pachake, asi wakamukumikidza nekuda kwedu tese, angarega sei kutipa zvese pachena pamwe nayewo? "
                            },
                            {
                                "text": "Ndiani achapa mhosva pavasanangurwa vaMwari? NdiMwari anoti vakarurama; "
                            },
                            {
                                "text": "ndiani anopa mhosva? NdiKristu wakafa, uye zvikuru wakamutswawo, uye ari kuruoko rwerudyi rwaMwari, uye anotireverera. "
                            },
                            {
                                "text": "Ndiani achatiparadzanisa nerudo rwaKristu? Kutambudzika, kana kumanikidzika, kana kushushwa, kana nzara, kana kushama, kana njodzi, kana munondo here? "
                            },
                            {
                                "text": "Sezvazvakanyorwa kuti: Nekuda kwenyu tinourawa zuva rese; tinoverengwa semakwai ekubaiwa. "
                            },
                            {
                                "text": "Asi pazvinhu izvi zvese tiri vakundi nekupfuurisa naiye wakatida. "
                            },
                            {
                                "text": "Nokuti ndine chokwadi kuti harwusi rufu kana upenyu kana vatumwa kana utungamiriri kana masimba kana zvinhu zviripo kana zvinhu zvinouya "
                            },
                            {
                                "text": "kana urefu kana udzamu kana chimwe chisikwa chipi zvacho chingagona kutiparadzanisa nerudo rwaMwari rwuri muna Kristu Jesu Ishe wedu.   "
                            }
                        ]
                    },
                    {
                        "verses": [
                            {
                                "text": "Ndinotaura chokwadi muna Kristu, handinyepi, hana yangu ichipupurirana neni muMweya Mutsvene, "
                            },
                            {
                                "text": "kuti ndinoshushikana kwazvo, neshungu dzisingaperi mumoyo mangu. "
                            },
                            {
                                "text": "Nokuti ndaishuva kuti ini ndomene nditukwe kuna Kristu nekuda kwehama dzangu, verudzi rwangu panyama; "
                            },
                            {
                                "text": "vari VaIsraeri, vane kuitwa vana, nekubwinya, nesungano, nekupiwa kwemurairo, neushumiri hwaMwari, nezvivimbiso, "
                            },
                            {
                                "text": "madzibaba ndeavo, naKristu wakabva kwavari panyama, ari pamusoro pezvese, Mwari anokudzwa narinhi. Ameni. "
                            },
                            {
                                "text": "Asi kwete shoko raMwari serakakundikana. Nokuti havasi vese vakabva kuna Israeri, vari VaIsraeri; "
                            },
                            {
                                "text": "kwete nokuti imbeu yaAbhurahama, vese vana; asi zvinonzi: Kuna Isaka ndiko kuchadanwa mbeu yako. "
                            },
                            {
                                "text": "Ndiko kuti, havasi vana venyama, ivo vari vana vaMwari; asi vana vechivimbiso vanoverengerwa kumbeu. "
                            },
                            {
                                "text": "Nokuti iri ishoko rechivimbiso rinoti: Nenguva ino ndichauya, uye Sara achava nemwanakomana. "
                            },
                            {
                                "text": "Handizvo chete, asi naRibheka wakati ava nemimba neumwe, Isaka baba vedu; "
                            },
                            {
                                "text": "nokuti vana vasati vaberekwa, kana kumboita chakanaka kana chakaipa, kuti zano raMwari maererano nesananguro rigare, kwete kubva pamabasa, asi kubva kune anodana, "
                            },
                            {
                                "text": "zvakataurwa kwaari kuti: Mukuru achashumira mudiki, "
                            },
                            {
                                "text": "sezvazvakanyorwa zvichinzi: Jakobho ndakamuda, asi Esau ndakamuvenga. "
                            },
                            {
                                "text": "Ko zvino tichatii? Kusarurama kuriko kuna Mwari here? Ngazvisadaro! "
                            },
                            {
                                "text": "Nokuti anoti kuna Mozisi: Ndichava netsitsi kune wandine tsitsi naye, ndichanzwira ngoni wandinonzwira ngoni. "
                            },
                            {
                                "text": "Naizvozvo zvakadaro hazvisi zveanoda, kana zveanomhanya, asi zvaMwari anonzwira tsitsi. "
                            },
                            {
                                "text": "Nokuti rugwaro rwunoti kuna Farao: Ndizvozvi zvandakakumutsira, kuti ndiratidze simba rangu mauri, uye kuti zita rangu riparidzwe panyika yese. "
                            },
                            {
                                "text": "Naizvozvo zvino anonzwira tsitsi iye waanoda; uye anowomesa moyo wewaanoda. "
                            },
                            {
                                "text": "Zvino iwe uchati kwandiri: Iye achiri kuwanirei mhosva? Nokuti ndiani angapikisa kuda kwake? "
                            },
                            {
                                "text": "Haiwa, iwe munhu ndiwe ani anokakavadza Mwari? Chakaumbiwa chingati here kune wakaumba: Wakandiitirei sezvizvi? "
                            },
                            {
                                "text": "Kana muumbi haana simba pamusoro pevhu here, kuti nebundu rimwe aite mudziyo umwe unokudzwa, neumwe unozvidzwa? "
                            },
                            {
                                "text": "Uye kana Mwari achida kuratidza hasha, nekuzivisa simba rake, wakatakura nemoyo murefu kwazvo midziyo yehasha yakagadzirirwa kuparadzwa; "
                            },
                            {
                                "text": "uye kuti azivise fuma yekubwinya kwake pamidziyo yetsitsi, yaakagara agadzirira kubwinya, "
                            },
                            {
                                "text": "nesu, vaakadana, yatiri isu, kusiri kuVaJudha chete, asi nekuvahedheni? "
                            },
                            {
                                "text": "Sezvaanorevawo muna Hosiya achiti: Ndichavaidza vanhu vangu ivo vasiri vanhu vangu; naiye wakange asingadikanwi mudikanwi; "
                            },
                            {
                                "text": "zvino zvichaitika kuti, panzvimbo pazvakanzi kwavari: Hamusi vanhu vangu imwi, ipapo vachaidzwa vana vaMwari mupenyu. "
                            },
                            {
                                "text": "Isaya anodanidzirawo maererano naIsraeri achiti: Kunyange uwandu hwevana vaIsraeri hukaita sejecha regungwa, vakasara vachaponeswa; "
                            },
                            {
                                "text": "nokuti achapedza basa nekurigurisira mukururama; nokuti Ishe achagurisira basa panyika. "
                            },
                            {
                                "text": "Uye Isaya sezvaakagara areva achiti: Dai Ishe wehondo asina kutisiira mbeu, tingadai takava seSodhoma, uye takaitwa takafanana neGomora. "
                            },
                            {
                                "text": "Ko tichatii? Kuti vahedheni vasingatsvaki kururama, vakabata kururama, iko kururama kunobva parutendo; "
                            },
                            {
                                "text": "asi Israeri, achitsvaka murairo wekururama, haana kusvika pamurairo wekururama. "
                            },
                            {
                                "text": "Nekuda kwei? Nokuti havana kutsvaka nerutendo, asi nezvainge namabasa emurairo; nokuti vakagumburwa pabwe rekugumbura. "
                            },
                            {
                                "text": "Sezvazvakanyorwa zvichinzi: Tarira, ndinoisa paZiyoni ibwe rekugumbura nedombo rechipinganidzo; uye ani nani anotenda kwaari haanganyadziswi.  "
                            }
                        ]
                    },
                    {
                        "verses": [
                            {
                                "text": "Hama, chishuwo chemoyo wangu nemukumbiro kuna Mwari pamusoro paIsraeri ndiko kuti vaponeswe. "
                            },
                            {
                                "text": "Nokuti ndinovapupurira kuti vanoshingairira Mwari, asi kwete paruzivo; "
                            },
                            {
                                "text": "nokuti vasingazivi kururama kwaMwari, uye vachitsvaka kumisa kururama kwavo pachavo, vakasazviisa pasi pekururama kwaMwari. "
                            },
                            {
                                "text": "Nokuti Kristu mugumo wemurairo mukururama kuna ani nani anotenda. "
                            },
                            {
                                "text": "Nokuti Mozisi anonyora kururama kuri kwemurairo, kuti munhu anoita zvinhu izvi achararama nazvo. "
                            },
                            {
                                "text": "Asi kururama kunobva parutendo kunotaura sezvizvi: Usati mumoyo mako: Ndiani achakwira kudenga? Ndiko kuti kuburusa Kristu; "
                            },
                            {
                                "text": "kana kuti: Ndiani achaburukira mukudzika? Ndiko kuti kukwidza Kristu kubva kuvakafa. "
                            },
                            {
                                "text": "Asi kunoti kudini? Shoko riri pedo newe, mumuromo mako nemumoyo mako; iri ishoko rerutendo ratinoparidza; "
                            },
                            {
                                "text": "kuti kana iwe ukabvuma nemuromo wako Ishe Jesu, uye ukatenda mumoyo mako kuti Mwari wakamumutsa kubva kuvakafa, uchaponeswa; "
                            },
                            {
                                "text": "nokuti nemoyo umwe anotenda mukururama, uye nemuromo anobvuma mukuponeswa. "
                            },
                            {
                                "text": "Nokuti rugwaro rwunoti: Ani nani anotenda kwaari haangazonyadziswi. "
                            },
                            {
                                "text": "Nokuti hapana musiyano pakati pemuJudha nemuGiriki; nokuti Ishe ndeumwe wevese, wakafuma kune vese vanodana kwaari. "
                            },
                            {
                                "text": "Nokuti wese ani nani achadana kuzita raIshe achaponeswa. "
                            },
                            {
                                "text": "Zvino vachadana sei wavasina kutenda kwaari? Uye vachatenda sei wavasina kunzwa nezvake? Uye vachanzwa sei vasina anoparidza? "
                            },
                            {
                                "text": "Zvino vachaparidza sei kana vasina kutumwa? Sezvazvakanyorwa zvichinzi: Dzakanaka sei tsoka dzevanoparidza evhangeri yerugare, dzevanoparidza evhangeri yezvakanaka? "
                            },
                            {
                                "text": "Asi vese havana kuteerera evhangeri. Nokuti Isaya anoti: Ishe, ndiani wakatenda zvatakasuma? "
                            },
                            {
                                "text": "Naizvozvo rutendo rwunobva mukunzwa, nekunzwa neshoko raMwari. "
                            },
                            {
                                "text": "Asi ndinoti: Havana kunzwa here? Hongu zvirokwazvo, inzwi ravo rakabuda kunyika yese, nemashoko avo kumigumo yenyika. "
                            },
                            {
                                "text": "Asi ndinoti: Israeri haana kunzwisisa here? Pakutanga Mozisi anoti: Ini ndichakumutsirai godo nevasiri rudzi, nerudzi rusingafungi ndichakutsamwisai. "
                            },
                            {
                                "text": "NaIsaya akashinga anotiwo: Ndakawanikwa nevasina kunditsvaka, ndakaonekwa kune vasina kundibvunza. "
                            },
                            {
                                "text": "Asi kuna Israeri anoti: Zuva rese ndakatandavadza maoko angu kuvanhu vasingateereri nevanokakavara.   "
                            }
                        ]
                    },
                    {
                        "verses": [
                            {
                                "text": "Naizvozvo ndinoti: Mwari wakarasa vanhu vake here? Ngazvisadaro! Nokuti iniwo ndiri muIsraeri, kubva pambeu yaAbhurahama, werudzi rwaBhenjamini. "
                            },
                            {
                                "text": "Mwari haana kurasa vanhu vake vaakagara aziva. Kana hamuzivi kuti rugwaro rwunoti kudini kuna Eria here? Kuti anoreverera sei kuna Mwari achipesana neVaIsraeri, achiti: "
                            },
                            {
                                "text": "Ishe, vakauraya vaporofita venyu, uye vakaputsa aritari dzenyu; zvino ini ndasara ndega, uye vanotsvaka upenyu hwangu. "
                            },
                            {
                                "text": "Asi mhinduro yaMwari inoti kudii kwaari? Inoti: Ndakazvisiira zvuru zvinomwe zvevarume, vasina kufugamira ibvi kuna Bhaari. "
                            },
                            {
                                "text": "Zvino saizvozvo nemunguva yaikozvino variko vakasara maererano nesananguro yenyasha. "
                            },
                            {
                                "text": "Asi kana zviri zvenyasha, hazvichabvi pamabasa; kana zvisakadaro, nyasha hadzisisiri nyasha. Asi kana zvichibva pamabasa, hadzisati dzichiri nyasha; kana zvisakadaro basa harisati richiri basa. "
                            },
                            {
                                "text": "Ko zvino? Israeri zvaakange achitsvaka, haana kuzviwana, asi vasanangurwa vakazviwana, vamwewo vakaomeswa; "
                            },
                            {
                                "text": "sezvazvakanyorwa, zvichinzi: Mwari wakavapa mweya wehope huru, meso kuti varege kuona, nenzeve kuti varege kunzwa, kusvikira zuva ranhasi. "
                            },
                            {
                                "text": "NaDhavhidhi anoti: Tafura yavo ngaiitwe rudzingi nemusungo, nechigumbuso nekutsiva kwavari; "
                            },
                            {
                                "text": "meso avo ngaasvibirwe kuti varege kuona, uye mukotamise musana wavo narinhi. "
                            },
                            {
                                "text": "Naizvozvo ndinoti: Vakagumbuswa kuti vawe here? Ngazvisadaro! Asi nekudarika kwavo ruponeso rwakasvika kuvahedheni, kuvamutsira godo. "
                            },
                            {
                                "text": "Zvino kana kudarika kwavo kuri fuma yenyika, nekukundikana kwavo ifuma yevahedheni, zvikuru sei kuzara kwavo? "
                            },
                            {
                                "text": "Nokuti ndinotaura kwamuri vahedheni; sezvo ndiri ini muapositori wevahedheni, ndinokudza ushumiri hwangu; "
                            },
                            {
                                "text": "kuti zvimwe ndingamutsira godo venyama yangu, uye ndiponese vamwe vavo. "
                            },
                            {
                                "text": "Nokuti kana kuraswa kwavo kuri kuyananiswa kwenyika, kugamuchirwa kuchaveiko, kunze kwekuti upenyu hunobva kuvakafa? "
                            },
                            {
                                "text": "Zvino kana chibereko chekutanga chiri chitsvene, bunduwo rakadaro; uye kana mudzi uri mutsvene, nematavi akadaro. "
                            },
                            {
                                "text": "Asi kana mamwe ematavi akavhuniwa, newe uri muorivhi wekudondo ukabatanidzwa pakati pawo, ukava mugovani pamwe nawo pamudzi nepamafuta emuorivhi, "
                            },
                            {
                                "text": "usazvikudza pamusoro pematavi; asi kana uchizvikudza, hausi iwe anotakura mudzi, asi mudzi unokutakura iwe. "
                            },
                            {
                                "text": "Zvino uchati: Matavi akavhuniwa, kuti ini ndibatanidzwe. "
                            },
                            {
                                "text": "Zvakanaka; nekusatenda vakavhuniwa, iwe umire nerutendo. Usazvikudza, asi itya; "
                            },
                            {
                                "text": "nokuti kana Mwari asina kurega matavi echisikirwo, zvimwe haangakuregi iwewo. "
                            },
                            {
                                "text": "Zvino tarira unyoro nekuomarara kwaMwari; kune vanowa, kuomarara; asi kwauri, unyoro, kana uchigara paunyoro hwake; kana zvikasadaro newe ungatemwa. "
                            },
                            {
                                "text": "Naivowo, kana vasingagari pakusatenda, vachabatanidzwa, nokuti Mwari anogona kuvabatanidzazve. "
                            },
                            {
                                "text": "Nokuti kana iwe wakatemwa kumuorivhi uri wedondo pachisikirwo, ukabatanidzwa zvinopesana nechisikirwo pamuorivhi wakasimwa, vangabatanidzwa zvikuru sei avo vari matavi echisikirwo pamuorivhi wekwavo? "
                            },
                            {
                                "text": "Nokuti handidi kuti musaziva, hama, zvechakavanzika ichi, kuti murege kuzviita vakangwara, kuti kuomeswa kwemoyo kwakawira Israeri muchidimbu kusvikira kwapinda kuzara kwavahedheni; "
                            },
                            {
                                "text": "saizvozvowo Israeri wese achaponeswa; sezvazvakanyorwa zvichinzi: PaZiyoni pachabva Musununguri achabvisa kusada Mwari kuna Jakobho. "
                            },
                            {
                                "text": "Uye iyi isungano yangu kwavari, pandichabvisa zvivi zvavo. "
                            },
                            {
                                "text": "Maererano neevhangeri vavengi nekuda kwenyu; asi maererano nekusanangura vadikanwi nekuda kwemadzibaba; "
                            },
                            {
                                "text": "nokuti zvipo nekudana kwaMwari hazvishanduki. "
                            },
                            {
                                "text": "Nokuti semwiwo kare musina kuteerera Mwari, asi zvino makanzwirwa tsitsi nekusateerera kwavo; "
                            },
                            {
                                "text": "saizvozvo naivava ikozvino havana kuteerera, kuti netsitsi dzenyu naivo vanzwirwe tsitsi; "
                            },
                            {
                                "text": "nokuti Mwari wakavapfigira vese mukusateera, kuti ave netsitsi kwavari vese. "
                            },
                            {
                                "text": "Haiwa kudzika kwefuma, zvese yeuchenjeri neruzivo rwaMwari! Kutonga kwake hakunzverwi zvakadini, nenzira dzake hadzirondwi! "
                            },
                            {
                                "text": "Nokuti ndiani wakaziva fungwa yaIshe? Kana ndiani wakange ari murairidzi wake? "
                            },
                            {
                                "text": "Kana ndiani wakatanga kupa kwaari, uye zvichadzorerwa kwaari? "
                            },
                            {
                                "text": "Nokuti zvese zvinobva kwaari, nemaari, zvinoenda kwaari; kubwinya ngakuve kwaari kusvika narinhi. Ameni.   "
                            }
                        ]
                    },
                    {
                        "verses": [
                            {
                                "text": "Naizvozvo ndinokukumbirisai, hama, netsitsi dzaMwari, mupire miviri yenyu, chive chibairo chipenyu, chitsvene, chinogamuchirika kuna Mwari, ndiko kunamata kwenyu kunonzwisisika. "
                            },
                            {
                                "text": "Uye musazvifananidza nenyika ino, asi mushandurwe nekuvandudzwa kwefungwa yenyu, kuti muidze chiri chido chaMwari chakanaka uye chinogamuchirika uye chakazara.  "
                            },
                            {
                                "text": "  Nokuti ndinoti, nenyasha dzakapiwa kwandiri, kune umwe neumwe ari pakati penyu, arege kuzvifunga kuti mukuru kupfuura paanofanira kufunga napo; asi afunge neuchenjeri, Mwari sezvaakagovera umwe neumwe chiyero cherutendo. "
                            },
                            {
                                "text": "Nokuti sezvatine mitezo mizhinji pamuviri umwe, asi mitezo yese haina basa rakafanana; "
                            },
                            {
                                "text": "saizvozvo tiri vazhinji, tiri muviri umwe muna Kristu, uye umwe neumwe tiri mitezo weumwe kune umwe. "
                            },
                            {
                                "text": "Uye tine zvipo zvakasiyana maererano nenyasha dzinopiwa kwatiri; kungava kuporofita, ngatiporofite nechiyero cherutendo; "
                            },
                            {
                                "text": "kana ushumiri, ngatishande paushumiri; kana anodzidzisa, pakudzidzisa; "
                            },
                            {
                                "text": "kana anoraira, pakuraira; anopa, ngaape nemoyo wese; anotonga, ngaatonge nekushingaira; anoitira tsitsi, nemufaro. "
                            },
                            {
                                "text": "Rudo ngaruve rwechokwadi. Semai zvakaipa, makanamatira zvakanaka. "
                            },
                            {
                                "text": "Dananai zvikuru nerudo rwehama; pakukudza muchitangirana. "
                            },
                            {
                                "text": "Musava neusimbe pakushingaira; mupise pamweya; muchishumira Ishe; "
                            },
                            {
                                "text": "muchifara mutariro; muchitsungirira padambudziko; muchirambira mumunyengetero; "
                            },
                            {
                                "text": "muchigovera pakushaiwa kwevatsvene; muchishingirira kugamuchira vaeni. "
                            },
                            {
                                "text": "Ropafadzai vanokushushai; ropafadzai, musatuka. "
                            },
                            {
                                "text": "Farai nevanofara, uye chemai nevanochema. "
                            },
                            {
                                "text": "Ivai vemoyo umwe, umwe kune umwe. Musafunganya zvinhu zvakakwirira, asi mufambidzane navanozvininipisa. Musazviidza vakachenjera. "
                            },
                            {
                                "text": "Musatsiva ani zvake chakaipa nechakaipa. Muchirangarirai zvakarurama pamberi pevanhu vese. "
                            },
                            {
                                "text": "Kana zvichigona, sezvinobva kwamuri, garai nerugare nevanhu vese. "
                            },
                            {
                                "text": "Vadikanwi, musazvitsivira, asi ipai hasha nzvimbo; nokuti kwakanyorwa kuchinzi: Kutsiva ndekwangu, ini ndicharipira, anodaro Ishe. "
                            },
                            {
                                "text": "Naizvozvo kana muvengi wako ane nzara, mupe kudya; kana ane nyota, munwise; nokuti mukuita izvozvo, uchadurikidza mazimbe emoto pamusoro wake. "
                            },
                            {
                                "text": "Usakundwa nechakaipa, asi kunda chakaipa nechakanaka.   "
                            }
                        ]
                    },
                    {
                        "verses": [
                            {
                                "text": "Mweya umwe neumwe ngauzviise pasi pemasimba epamusoro; nokuti hakuna simba kunze kwerakabva kuna Mwari; masimba aripo akagadzwa naMwari. "
                            },
                            {
                                "text": "Naizvozvo anopikisa simba anopikisa chimiso chaMwari; zvino ivo vanopikisa vanozvigamuchirira kuraswa. "
                            },
                            {
                                "text": "Nokuti vatongi havasi chityiso kumabasa akanaka, asi kune akaipa. Zvino unoda kusatya simba here? Ita zvakanaka, zvino uchava nerumbidzo kubva kwariri; "
                            },
                            {
                                "text": "nokuti ndiro muranda waMwari kuti zvikunakire. Asi kana uchiita zvakaipa, itya; nokuti harina kubatira munondo pasina; nokuti muranda waMwari, mutsivi pahasha kune anoita zvakaipa. "
                            },
                            {
                                "text": "Naizvozvo zvakafanira kuzviisa pasi, kwete nekuda kwehasha chete, asi nekuda kwehanawo. "
                            },
                            {
                                "text": "Nokuti nekuda kwezvizvi munoterawo; nokuti varanda vaMwari, vanoramba vachibatirira chinhu ichochi. "
                            },
                            {
                                "text": "Naizvozvo ripirai vese zvakafanira: Mutero kuna vanofanira mutero; mubhadharo kune vanofanira mubhadharo; kutyiwa kune vanofanira kutyiwa; rukudzo kune vanofanira rukudzo.  "
                            },
                            {
                                "text": "  Musava nengava nemunhu, kunze kwerekudanana; nokuti anoda umwe, wazadzisa murairo. "
                            },
                            {
                                "text": "Nokuti izvi zvekuti: Usapomba, usauraya, usaba, usapupura nhema, usachiva, kana kune murairowo upi neupi, zvakasanganiswa pashoko iri, rekuti: Ude wekwako sezvaunozvida iwe. "
                            },
                            {
                                "text": "Rudo haruiti zvakaipa kune wekwako; naizvozvo rudo kuzadzisika kwemurairo.  "
                            },
                            {
                                "text": "  Uye izvi, muchiziva nguva, kuti ratova awa rekuti timuke pahope; nokuti ikozvino ruponeso rwedu rwava pedo kupfuura patakatenda. "
                            },
                            {
                                "text": "Usiku hwaenda, uye zuva rava pedo; naizvozvo ngatibvise mabasa erima, uye ngatishonge zvombo zvechiedza. "
                            },
                            {
                                "text": "Ngatifambe zvakafanira, sapamasikati, kwete mumitambo yemafaro akaipa nekuraradza, kwete pamabonde nekunyangadza, kwete mugakava negodo. "
                            },
                            {
                                "text": "Asi pfekai Ishe Jesu Kristu, musafunganyira nyama, mukuchiva.  "
                            }
                        ]
                    },
                    {
                        "verses": [
                            {
                                "text": "Zvino ane utera parutendo mugamuchirei, kwete negakava pamaonero. "
                            },
                            {
                                "text": "Umwe anotenda kudya zvese, asi ane utera anodya miriwo. "
                            },
                            {
                                "text": "Anodya ngaarege kuzvidza asingadyi, uye asingadyi ngaarege kutonga anodya; nokuti Mwari wakamugamuchira. "
                            },
                            {
                                "text": "Iwe ndiwe ani anotonga muranda weumwe? Anomira kana kuwa kuna ishe wake pachake. Achamiswa zvirokwazvo; nokuti Mwari anogona kumumisa. "
                            },
                            {
                                "text": "Umwe anotemera zuva kupfuura rimwe zuva; umwe anotemera zuva rimwe nerimwe zvakafanana. Umwe neumwe ngaazivisise mumurangariro wake pachake. "
                            },
                            {
                                "text": "Uyo anorangarira zuva, anorirangarira muna Ishe; neasingarangariri zuva, haarangariri muna Ishe; anodya anodya kuna Ishe, nokuti anovonga Mwari; uye asingadyi haadyi muna Ishe, uye anovonga Mwari. "
                            },
                            {
                                "text": "Nokuti hakuna umwe kwatiri anozviraramira, uye hakuna anozvifira. "
                            },
                            {
                                "text": "Nokuti kana tichirarama, tinoraramira Ishe; uye kana tichifa, tinofira Ishe; naizvozvo kana tichirarama, kana tichifa, tiri vaIshe. "
                            },
                            {
                                "text": "Nokuti naKristu wakafira izvozvi, uye akamuka, akararamazve kuti ave Ishe wevese vakafa nevapenyu. "
                            },
                            {
                                "text": "Zvino iwe unotongerei hama yako? Kana newe unozvidzirei hama yako? Nokuti isu tese tichamira pamberi pechigaro chekutonga chaKristu. "
                            },
                            {
                                "text": "Nokuti kwakanyorwa kuchinzi: Ini ndinorarama, anodaro Ishe; ibvi rimwe nerimwe richandifugamira, nerurimi rumwe nerumwe rwuchabvuma kuna Mwari. "
                            },
                            {
                                "text": "Naizvozvo zvino umwe neumwe wedu achazvidavirira pachake kuna Mwari. "
                            },
                            {
                                "text": "Naizvozvo ngatirege kuva tichatongana; asi zviri nani mutonge izvi, kuti tisaisira hama chigumbuso kana chipinganidzo. "
                            },
                            {
                                "text": "Ndinoziva uye ndine chokwadi muna Ishe Jesu, kuti hakuna chinhu chakasviba pachacho; asi kune uyo anofunga kuti chakasviba, kwaari chakasviba. "
                            },
                            {
                                "text": "Asi kana hama yako ichishungurudzwa nekudya, hauchafambi maererano nerudo. Usamuparadza nekudya kwako, uyo Kristu waakafira. "
                            },
                            {
                                "text": "Naizvozvo zvakanaka zvenyu ngazvirege kunyombwa. "
                            },
                            {
                                "text": "Nokuti ushe hwaMwari hahusi kudya nechinwiwa, asi kururama nerugare nemufaro muMweya Mutsvene. "
                            },
                            {
                                "text": "Nokuti anoshumira Kristu pazvinhu izvi, anogamuchirika kuna Mwari, uye anotendwa kuvanhu. "
                            },
                            {
                                "text": "Naizvozvo zvino ngatitsvakisise zvinhu zverugare, nezvinhu zvekuvakana. "
                            },
                            {
                                "text": "Rega kuparadza basa raMwari nekuda kwekudya. Zvese zvakachena, asi zvakaipa kumunhu anodya nechigumbuso. "
                            },
                            {
                                "text": "Zvakanaka kusadya nyama, kana kunwa waini, kana chimwe hama yako chaingagumburwa nacho kana kukanganiswa kana kushaiwa simba. "
                            },
                            {
                                "text": "Iwe une rutendo here? Iva narwo pachako pamberi paMwari. Wakaropafadzwa asingazvitongi pachinhu chaanotendera. "
                            },
                            {
                                "text": "Asi asina chokwadi, kana achidya, wava nemhosva, nokuti haadyi nerutendo; uye chese chisingabvi parutendo, chivi.   "
                            }
                        ]
                    },
                    {
                        "verses": [
                            {
                                "text": "Zvino isu tine simba tinofanira kutakura utera hwevasina simba, uye tisingazvifadzi isu. "
                            },
                            {
                                "text": "Naizvozvo umwe neumwe wedu ngaafadze umwe wake pane zvakanaka pakumuvaka. "
                            },
                            {
                                "text": "Nokuti naKristu haana kuzvifadza iye, asi, sezvazvakanyorwa zvichinzi: Kutuka kwevakakutukai kwakawira pamusoro pangu. "
                            },
                            {
                                "text": "Nokuti zvese zvakagara zvanyorwa, zvakagara zvanyorerwa kudzidza kwedu, kuti nemoyo murefu uye nekunyaradza kwemagwaro tive netariro. "
                            },
                            {
                                "text": "Asi dai Mwari wemoyo murefu newenyaradzo apa kwamuri kuva nemoyo umwe pakati penyu maererano naKristu Jesu; "
                            },
                            {
                                "text": "kuti nemoyo umwe nemuromo umwe mukudze Mwari, ivo Baba vaIshe wedu Jesu Kristu. "
                            },
                            {
                                "text": "Naizvozvo gamuchiranai, Kristu sezvaakatigamuchirawo, ruve rukudzo rwaMwari. "
                            },
                            {
                                "text": "Zvino ndinoti, Jesu Kristu wakava muranda wedzingiso nekuda kwechokwadi chaMwari, kuti asimbise zvivimbiso zvemadzibaba; "
                            },
                            {
                                "text": "uye vahedheni vakudze Mwari nekuda kwetsitsi; sezvazvakanyorwa zvichinzi: Nekuda kweizvozvi ndichakureururai pakati pevahedheni, nekuimbira zita renyu rumbidzo. "
                            },
                            {
                                "text": "Uyezve anoti: Farai, vahedheni, pamwe nevanhu vake. "
                            },
                            {
                                "text": "Uyezve: Rumbidzai Ishe imwi vahedheni vese; mumukudzewo imwi vanhu vese. "
                            },
                            {
                                "text": "Uyezve Isaya anoti: Uchavapo mudzi waJese, neachasimukira kutonga vahedheni; vahedheni vachavimba kwaari. "
                            },
                            {
                                "text": "Daiwo Mwari wetariro akuzadzai nemufaro wese uye nerugare muchitenda, kuti muwedzere patariro, nesimba reMweya Mutsvene.  "
                            },
                            {
                                "text": "  Zvino ini ndomene ndinozivisisa nezvenyu, hama dzangu, kuti nemwi pachenyu muzere nekunaka, makazadzwa neruzivo rwese, munogonawo kurairana. "
                            },
                            {
                                "text": "Asi, hama, ndinokunyorerai ndakatsunga zvikuru, neimwe nzira, ndichiita sendinokuyeuchidzai, nekuda kwenyasha dzandakapiwa naMwari, "
                            },
                            {
                                "text": "kuti ndive mushumiri waJesu Kristu kuvahedheni, ndichishumira evhangeri yaMwari, kuti chibairo chevahedheni chigamuchirike, chichiitwa chitsvene neMweya Mutsvene. "
                            },
                            {
                                "text": "Naizvozvo ndine kuzvikudza muna Kristu Jesu pazvinhu zvemaererano naMwari; "
                            },
                            {
                                "text": "nokuti handingashingi kutaura chero chinhu chaizvo Kristu zvaasina kuita kubudikidza neni, kuti vahedheni vateerereswe, neshoko uye nebasa, "
                            },
                            {
                                "text": "musimba rezviratidzo nezvishamiso, musimba reMweya waMwari; naizvozvo kubva paJerusarema nekwakapoteredza kusvikira Iririkumu ndakaparidza zvakazara evhangeri yaKristu; "
                            },
                            {
                                "text": "nokudaro ndakashingaira kuparidza evhangeri, kwete pakambodanwa Kristu, kuti ndirege kuvaka pamusoro penheyo dzeumwe; "
                            },
                            {
                                "text": "asi, sezvazvakanyorwa zvichinzi: Vasina kuudzwa zvake, vachaona, nevasina kunzwa, vachanzwisisa. "
                            },
                            {
                                "text": "Nekuda kweizvozviwo ndakadzivirirwa kazhinji kuuya kwamuri; "
                            },
                            {
                                "text": "asi ikozvino zvandisisina nzvimbo pamatunhu awa, uye ndine chishuwo chikuru kwemakore mazhinji chekuuya kwamuri; "
                            },
                            {
                                "text": "saizvozvo kana ndichaenda kuSipania, ndichauya kwamuri; nokuti ndinovimba kukuonai parwendo rwangu, nekuperekedzwa nemwi ikoko, kana ndatanga ndambogutswa muchikamu ndinemwi. "
                            },
                            {
                                "text": "Asi ikozvinowo ndinoenda kuJerusarema, ndichishumira vatsvene. "
                            },
                            {
                                "text": "Nokuti zvakavafadza Makedhonia neAkaya kupa chimwe chipo varombo vevatsvene vari paJerusarema. "
                            },
                            {
                                "text": "Nokuti zvakavafadza, uye vane ngava navo. Nokuti kana vahedheni vakaisawo ruoko pazvinhu zvavo zvemweya, vane ngavawo rekuvashandira pazvinhu zvenyama. "
                            },
                            {
                                "text": "Naizvozvo kana ndapedza chinhu ichi, ndaisa mucherechedzo chibereko ichi kwavari, ndichabva ndiende kuSipania ndichipfuura nekwenyu. "
                            },
                            {
                                "text": "Uye ndinoziva kuti kana ndichiuya kwamuri ndichauya pakuzara kwemaropafadzo eevhangeri yaKristu. "
                            },
                            {
                                "text": "Zvino ndinokukumbirisai, hama, nekuda kwaIshe wedu Jesu Kristu, uye nekuda kwerudo rweMweya, kuti murwise pamwe neni paminyengetero kuna Mwari pamusoro pangu; "
                            },
                            {
                                "text": "kuti ndisunungurwe kune vasingatendi muJudhiya, uye kuti basa rangu reJerusarema rigamuchirike kuvatsvene; "
                            },
                            {
                                "text": "kuti ndiuye kwamuri nemufaro nechido chaMwari, ndivandudzwe pamwe nemwi. "
                            },
                            {
                                "text": "Zvino Mwari werugare ngaave nemwi mese. Ameni.   "
                            }
                        ]
                    },
                    {
                        "verses": [
                            {
                                "text": "Ndinorumbidza kwamuri Febhe hanzvadzi yedu, anova murandakadzi wekereke iri paKenikireya; "
                            },
                            {
                                "text": "kuti mumugamuchire muna Ishe sezvinofanira vatsvene, uye kuti mumubatsire panhau ipi neipi yaangashaiwa kwamuri; nokuti iyewo wakava mubatsiri wevazhinji, newangu ndomene. "
                            },
                            {
                                "text": "Kwazisai Prisira naAkwira vashandi pamwe neni muna Kristu Jesu. "
                            },
                            {
                                "text": "Ivo nekuda kweupenyu hwangu vakaradzika mutsipa wavo pachavo, vandisingavongi ini ndega, asi nemakereke ese evahedheni; "
                            },
                            {
                                "text": "kwazisaiwo kereke iri paimba yavo. Kwazisai Epaeneto mudikanwi wangu, anova chibereko chekutanga cheAkaya muna Kristu. "
                            },
                            {
                                "text": "Kwazisai Maria, wakatishandira zvikuru. "
                            },
                            {
                                "text": "Kwazisai Andoroniko naJunia hama dzangu nevakasungwa pamwe neni, vane mbiri pakati pevaapositori, vakanditangirawo kuva muna Kristu. "
                            },
                            {
                                "text": "Kwazisai Amupiriyasi mudikanwi wangu muna Ishe. "
                            },
                            {
                                "text": "Kwazisai Obhano mushandi pamwe nesu muna Kristu, naStako mudikanwi wangu. "
                            },
                            {
                                "text": "Kwazisai Apere anotendwa muna Kristu. Kwazisai vekwaArisitobhuro. "
                            },
                            {
                                "text": "Kwazisai Herodhio hama yangu. Kwazisai vekwaNakiso, vari muna Ishe. "
                            },
                            {
                                "text": "Kwazisai Trufaina naTrufosa vakadzi vanoshanda muna Ishe. Kwazisai Perisisi mukadzi anodikanwa, wakashanda zvikuru muna Ishe. "
                            },
                            {
                                "text": "Kwazisai Rufosi wakasanangurwa muna Ishe, namai vake vari vanguwo. "
                            },
                            {
                                "text": "Kwazisai Asingirita, Firegoni, Herimasi, Patrobhasi, Herimesi, nehama dzinavo. "
                            },
                            {
                                "text": "Kwazisai Firorogosi naJuria, Nerusi nehanzvadzi yake, naOrimba, nevatsvene vese vanavo. "
                            },
                            {
                                "text": "Kwazisanai nekutsvoda kutsvene. Makereke aKristu anokukwazisai. "
                            },
                            {
                                "text": "Zvino ndinokukumbirisai, hama, ngwarirai avo vanoita mhesaniso uye zvigumbuso, zvinopesana nedzidziso yamakadzidza imwi, uye muvanzvenge. "
                            },
                            {
                                "text": "Nokuti vakadaro havashandiri Ishe wedu Jesu Kristu, asi dumbu ravo; uye neshoko rakanaka nekutaura kwakanaka vanonyengera moyo yevasina mhosva. "
                            },
                            {
                                "text": "Nokuti kuteerera kwenyu kwakasvika kune vese. Naizvozvo ndinofara pamusoro penyu; asi ndinoda kuti muve vakachenjera kune chakanaka, asi vakachena kune chakaipa. "
                            },
                            {
                                "text": "Zvino Mwari werugare achakurumidza kupwanya Satani pasi petsoka dzenyu. Nyasha dzaIshe wedu Jesu Kristu ngadzive nemwi. Ameni. "
                            },
                            {
                                "text": "Timotio, mushandi pamwe neni, naRukio naJasoni naSosipatro hama dzangu vanokukwazisai. "
                            },
                            {
                                "text": "Ini Tetiosi, anonyora tsamba, ndinokukwazisai muna Ishe. "
                            },
                            {
                                "text": "Gayosi, mugamuchiri wangu nekereke yese, anokukwazisai. Erastosi muchengeti wemari yeguta anokukwazisai, naKwaritosi hama. "
                            },
                            {
                                "text": "Nyasha dzaIshe wedu Jesu Kristu ngadzive nemwi mese. Ameni. "
                            },
                            {
                                "text": "Zvino kune ane simba rekukusimbisai sezvinoreva evhangeri yangu nekuparidzwa kwaJesu Kristu, zvichienderana nekuzarurwa kwezvakavanzika, zvisina kutaurwa zvakavanzwa nguva dzakare, "
                            },
                            {
                                "text": "asi ikozvino zvinoratidzwa, uye nemagwaro evaporofita semurairo waMwari wekusingaperi, wakaziviswa kumarudzi ese pakuteerera kwerutendo, "
                            },
                            {
                                "text": "kuna Mwari iye wakachenjera ega ngakuve nekurumbidzwa naJesu Kristu, kusvika narinhi. Ameni.    "
                            }
                        ]
                    }
                ]
            },
            {
                "names": [
                    "I Corinthians"
                ],
                "usfm_id": "1CO",
                "abbreviation": "1Cor",
                "chapters": [
                    {
                        "verses": [
                            {
                                "text": "  Pauro wakadanwa kuva muapositori waJesu Kristu nechido chaMwari, naSositenesi hama, "
                            },
                            {
                                "text": "kukereke yaMwari iri paKorinde, kune vakaitwa vatsvene muna Jesu Kristu, vakadanwa kuva vatsvene, pamwe nevese vanodana kuzita raIshe wedu Kristu Jesu panzvimbo yega-yega, wavo neweduwo: "
                            },
                            {
                                "text": "Nyasha kwamuri nerugare rwunobva kuna Mwari Baba vedu naIshe Jesu Kristu. "
                            },
                            {
                                "text": "Ndinovonga Mwari wangu nguva dzese maererano nemwi, nekuda kwenyasha dzaMwari dzakapiwa kwamuri muna Kristu Jesu; "
                            },
                            {
                                "text": "kuti pachinhu chese makafumiswa maari, panhaurwa yese neruzivo rwese, "
                            },
                            {
                                "text": "sezvo uchapupu hwaKristu hwakasimbiswa mamuri; "
                            },
                            {
                                "text": "kuti hamushaiwi pane chimwe chipo, muchimirira kuratidzwa pachena kwaIshe wedu Jesu Kristu, "
                            },
                            {
                                "text": "iye achakusimbisaiwo kusvika kumagumo, kuti musava nemhosva pazuva raIshe wedu Jesu Kristu. "
                            },
                            {
                                "text": "Mwari wakatendeka, wamakadanwa kubudikidza naye mukudyidzana kweMwanakomana wake Jesu Kristu Ishe wedu.  "
                            },
                            {
                                "text": "  Zvino ndinokukumbirisai, hama, nezita raIshe wedu Jesu Kristu, kuti mese mutaure chinhu chimwe, uye pasava nekupatsanurana pakati penyu, asi muve vakakwana pamurangariro umwe nemuonero umwe. "
                            },
                            {
                                "text": "Nokuti ndakaudzwa pamusoro penyu, hama dzangu, nevekwaKirowa, kuti kune makakava pakati penyu. "
                            },
                            {
                                "text": "Zvino ndinoreva izvi, kuti umwe neumwe wenyu anoti: Ini ndiri waPauro, iniwo waAporo, asi ini waKefasi, iniwo waKristu. "
                            },
                            {
                                "text": "Kristu wakapatsanurwa here? Ko Pauro wakarovererwa pamuchinjikwa imwi here, kana makabhabhatidzwa muzita raPauro here? "
                            },
                            {
                                "text": "Ndinovonga Mwari kuti handina kubhabhatidza umwe wenyu, kunze kwaKrispo naGayo; "
                            },
                            {
                                "text": "kuti kurege kuva neanoti ndakabhabhatidza muzita rangu ndomene. "
                            },
                            {
                                "text": "Uye ndakabhabhatidzawo imba yaStefana; kunze kweizvi handizivi kana ndakabhabhatidza umwe munhu. "
                            },
                            {
                                "text": "Nokuti Kristu wakandituma kwete kuzobhabhatidza, asi kuzoparidza evhangeri; kwete nenjere dzeshoko, kuti zvimwe muchinjikwa waKristu ushaiswe maturo.  "
                            },
                            {
                                "text": "  Nokuti shoko remuchinjikwa kuna vanoparadzwa upenzi, asi kwatiri isu vanoponeswa isimba raMwari. "
                            },
                            {
                                "text": "Nokuti kwakanyorwa kuchinzi: Ndichaparadza njere dzevakachenjera, ndichashaisa maturo kunzwisisa kwevanzwisisi. "
                            },
                            {
                                "text": "Aripi wakachenjera? Aripi munyori? Aripi mukakavari wenyika ino? Mwari haana kuita uchenjeri hwenyika ino upenzi here? "
                            },
                            {
                                "text": "Nokuti zvakadaro muuchenjeri hwaMwari nyika neuchenjeri haina kuziva Mwari, zvakafadza Mwari neupenzi hwemharidzo kuponesa vanotenda. "
                            },
                            {
                                "text": "Nokuti neVaJudha vanokumbira chiratidzo, VaGirikiwo vanotsvaka uchenjeri; "
                            },
                            {
                                "text": "asi isu tinoparidza Kristu wakarovererwa pamuchinjikwa, kuVaJudha chigumbuso, nekuVaGiriki upenzi; "
                            },
                            {
                                "text": "asi kune vakadanwa, VaJudha pamwe neVaGiriki, Kristu isimba raMwari nenjere dzaMwari; "
                            },
                            {
                                "text": "nokuti upenzi hwaMwari hwakachenjera kupfuura hwevanhu, neutera hwaMwari hwakasimba kupfuura hwevanhu. "
                            },
                            {
                                "text": "Nokuti tarirai kudanwa kwenyu, hama, kuti havasi vazhinji vakachenjera panyama, havasi vazhinji vane simba, havasi vazhinji vepamusoro; "
                            },
                            {
                                "text": "asi Mwari wakasarudza zvinhu zveupenzi zvenyika, kuti anyadzise vakachenjera; uye Mwari wakasarudza zvinhu zveutera zvenyika, kuti anyadzise zvine simba; "
                            },
                            {
                                "text": "nezvinhu zvepasi zvenyika nezvinhu zvinozvidzwa Mwari wakasarudza, nezvinhu zvisipo, kuti ashaise zvinhu zviripo maturo; "
                            },
                            {
                                "text": "kuti kusava nenyama ingazvikudza pamberi pake. "
                            },
                            {
                                "text": "Asi naye imwi muri muna Kristu Jesu, wakaitirwa isu uchenjeri hunobva kuna Mwari, nekururama, nekuitwa vatsvene, nerudzikunuro; "
                            },
                            {
                                "text": "kuti sezvazvakanyorwa zvichinzi: Anozvikudza, ngaazvikudze muna Ishe.  "
                            }
                        ]
                    },
                    {
                        "verses": [
                            {
                                "text": "Zvino ini, hama, pakusvika kwangu kwamuri, handina kusvika neunyanzvi hweshoko kana hwenjere, ndichiparidza kwamuri uchapupu hwaMwari. "
                            },
                            {
                                "text": "Nokuti ndakagura kuti ndisaziva chinhu pakati penyu, kunze kwaJesu Kristu, naiye wakarovererwa pamuchinjikwa. "
                            },
                            {
                                "text": "Uye ini ndakange ndinemwi muutera nemukutya nemukudedera kukuru. "
                            },
                            {
                                "text": "Neshoko rangu nemharidzo yangu hazvina kuva nemashoko ekugombedzera enjere dzevanhu, asi mukuratidza kweMweya nekwesimba; "
                            },
                            {
                                "text": "kuti rutendo rwenyu rwurege kuva munjere dzevanhu, asi musimba raMwari. "
                            },
                            {
                                "text": "Asi njere tinodzitaura pakati pevakakwana, asi njere dzisati dziri dzenyika ino, kana dzevatongi venyika ino, vanozoshaiswa maturo; "
                            },
                            {
                                "text": "asi tinotaura njere dzaMwari muchakavanzika, dzakavigwa, Mwari dzaakagara agadza nyika isati yavapo dzive kubwinya kwedu; "
                            },
                            {
                                "text": "dzisina umwe wevatongi venyika ino wakaziva; nokuti dai vakaziva, vangadai vasina kuroverera pamuchinjikwa Ishe wekubwinya. "
                            },
                            {
                                "text": "Asi sezvazvakanyorwa zvichinzi: Izvo ziso zvarisina kuona, nenzeve zvaisina kunzwa, nezvisina kupinda mumoyo wemunhu, izvo Mwari zvaakagadzirira vanomuda. "
                            },
                            {
                                "text": "Asi Mwari wakazarurira isu neMweya wake; nokuti Mweya unonzvera zvinhu zvese, kunyange zvinhu zvakadzika zvaMwari. "
                            },
                            {
                                "text": "Nokuti ndiani pavanhu anoziva zvemunhu, kunze kwemweya wemunhu uri maari? Saizvozvowo zvaMwari hakuna munhu anoziva, kunze kweMweya waMwari. "
                            },
                            {
                                "text": "Nesu hatina kugamuchira mweya wenyika, asi Mweya unobva kuna Mwari, kuti tizive zvinhu zvatinopiwa pachena naMwari; "
                            },
                            {
                                "text": "zvatinotaurawo, kwete mumashoko njere dzevanhu adzinodzidzisa, asi Mweya Mutsvene waanodzidzisa, tichienzanisa zvemweya nezvemweya. "
                            },
                            {
                                "text": "Asi munhu wechisikirwo haagamuchiri zvinhu zveMweya waMwari; nokuti upenzi kwaari, uye haagoni kunzwisisa, nokuti zvinonzverwa pamweya. "
                            },
                            {
                                "text": "Asi wemweya anonzvera zvinhu zvese, asi iye haanzverwi nemunhu. "
                            },
                            {
                                "text": "Nokuti ndiani wakaziva fungwa yaIshe, kuti amuraire? Asi isu tine fungwa yaKristu.  "
                            }
                        ]
                    },
                    {
                        "verses": [
                            {
                                "text": "Zvino ini, hama, ndakange ndisingagoni kutaura nemwi sekune veMweya, asi sekune venyama, sekune vacheche muna Kristu. "
                            },
                            {
                                "text": "Ndakakunwisai mukaka, uye kwete kudya kukukutu; nokuti makange musati mogona kudya, asi naikozvino hamusati mogona; "
                            },
                            {
                                "text": "nokuti muchiri venyama; nokuti zvapachine godo pakati penyu, negakava nekupatsanurana, hamusi venyama, muchifamba zvinoenderana nemunhu here? "
                            },
                            {
                                "text": "Nokuti kana umwe achiti: Ini ndiri waPauro, neumwe achiti: Ini waAporo, hamusi venyama here? "
                            },
                            {
                                "text": "Ko Pauro chii, naAporo chii, asi vabati vamakatenda kubudikidza navo, Ishe sezvaanopawo umwe neumwe? "
                            },
                            {
                                "text": "Ini ndakadzvara, Aporo wakadiridza, asi Mwari wakakurisa. "
                            },
                            {
                                "text": "Naizvozvo anodzvara haasi chinhu, kana anodiridza, asi Mwari anokudza. "
                            },
                            {
                                "text": "Zvino anodzvara neanodiridza ndevamwe; asi umwe neumwe achagamuchira mubairo wake zvichienderana nebasa rake. "
                            },
                            {
                                "text": "Nokuti tiri vashandi vaMwari pamwe naye; muri munda waMwari, chivakwa chaMwari.  "
                            },
                            {
                                "text": "  Zvichienderana nenyasha dzaMwari dzakapiwa kwandiri, semuvaki nyanzvi wakachenjera ndakaronga nheyo, uye umwe anovaka pamusoro payo. Asi umwe neumwe ngaachenjerere kuti anovaka sei pamusoro payo. "
                            },
                            {
                                "text": "Nokuti hakuna umwe anogona kuisa imwe nheyo kunze kweiyo yakaiswa, inova Jesu Kristu. "
                            },
                            {
                                "text": "Zvino kana umwe achivaka pamusoro penheyo iyi, goridhe, sirivheri, mabwe anokosha, matanda, uswa, mashanga, "
                            },
                            {
                                "text": "basa reumwe neumwe richaratidzwa; nokuti zuva richazvibudisa pachena, nokuti richazarurwa mumoto; uye moto uchaidza basa reumwe neumwe kuti rakadini. "
                            },
                            {
                                "text": "Kana basa raani nani raakavaka pamusoro payo richigara, achagamuchira mubairo. "
                            },
                            {
                                "text": "Kana basa raani nani richizopiswa, acharasikirwa; asi iye amene achaponeswa, asi saizvozvo sewakabuda nemumoto. "
                            },
                            {
                                "text": "Hamuzivi here kuti muri tembere yaMwari, uye Mweya waMwari unogara mamuri? "
                            },
                            {
                                "text": "Kana ani nani achiparadza tembere yaMwari, Mwari achamuparadza iye; nokuti tembere yaMwari itsvene, yamuri imwi. "
                            },
                            {
                                "text": "Ngakurege kuva neanozvinyengera; kana umwe pakati penyu achifunga kuti wakachenjera panyika ino, ngaave benzi, kuti ave wakachenjera. "
                            },
                            {
                                "text": "Nokuti uchenjeri hwenyika ino upenzi kuna Mwari. Nokuti kwakanyorwa kuchinzi: Anobata vakachenjera paumhare hwavo; "
                            },
                            {
                                "text": "uyezve: Ishe anoziva ndangariro dzevakachenjera, kuti hadzina maturo. "
                            },
                            {
                                "text": "Naizvozvo ngakurege kuva neanozvikudza nevanhu; nokuti zvinhu zvese ndezvenyu, "
                            },
                            {
                                "text": "kana Pauro, kana Aporo, kana Kefasi, kana nyika, kana upenyu, kana rufu, kana zvinhu zviripo, kana zvinhu zvinouya; zvese ndezvenyu, "
                            },
                            {
                                "text": "uye imwi muri vaKristu, naKristu ndewaMwari.   "
                            }
                        ]
                    },
                    {
                        "verses": [
                            {
                                "text": "Munhu ngaatirangarire sezvizvi, sevabati vaKristu, nevachengeti vezvakavanzika zvaMwari. "
                            },
                            {
                                "text": "Uyezve, zvinotsvakwa pavachengeti, kuti ani nani awanikwe akatendeka. "
                            },
                            {
                                "text": "Asi kwandiri chinhu chidiki-diki kuti nditongeswe nemwi, kana nekutonga kwevanhu; asi neni handizvitongesi. "
                            },
                            {
                                "text": "Nokuti handirangariri chinhu kwandiri, zvakadaro handinzi ndakarurama neizvozvo; asi anonditonga ndiIshe. "
                            },
                            {
                                "text": "Naizvozvo regai kutonga chinhu nguva isati yasvika, kusvikira Ishe auya, iye achabudisawo pachena zvinhu zvakavanzika zverima, uye acharatidza mazano emoyo; uye ipapo munhu umwe neumwe acharumbidzwa naMwari.  "
                            },
                            {
                                "text": "  Zvino zvinhu izvi, hama, ndinozvifananidzira neni naAporo nekuda kwenyu, kuti mudzidze kwatiri kuti musafunga kupfuura zvakanyorwa, kuti umwe arege kuzvikudza neumwe muchipikisa umwe. "
                            },
                            {
                                "text": "Nokuti ndiani wakaita kuti usiyane nevamwe? Uye chii chaunacho chausina kugamuchira? Uye kanawo wakagamuchira, unozvikudzirei seusina kugamuchira? "
                            },
                            {
                                "text": "Matoguta, matofuma, matonga kunze kwedu; ndinodawo kuti mutonge, kuti isuwo titonge pamwe nemwi. "
                            },
                            {
                                "text": "Nokuti ndinofunga kuti Mwari wakatigadza isu vaapositori vekupedzisira, sevakatemerwa rufu; nokuti takaitwa chiokerwa kunyika, nekuvatumwa, nekuvanhu. "
                            },
                            {
                                "text": "Isu tiri mapenzi nekuda kwaKristu, asi imwi makachenjera muna Kristu; isu tine utera, asi imwi makasimba; imwi munokudzwa, asi isu tinozvidzwa. "
                            },
                            {
                                "text": "Kusvikira nguva ino tine nzarawo, uye tine nyota, uye takashama, uye tinorohwa netsiva, uye tiri vambeyi, "
                            },
                            {
                                "text": "uye tinoshingaira tichishanda nemaoko edu pachedu; tinoti tichitukwa tinoropafadza, tinoti tichishushwa tinotsunga moyo; "
                            },
                            {
                                "text": "kana tichinyeyewa tinonyengerera; tinoitwa setsvina yenyika, marara ezvinhu zvese, kusvikira ikozvino. "
                            },
                            {
                                "text": "Handinyoreri zvinhu izvi kuti ndikunyadzisei, asi savana vangu vanodikanwa ndinokunyeverai. "
                            },
                            {
                                "text": "Nokuti kunyange mune varairidzi zvuru gumi muna Kristu, zvakadaro hamuna madzibaba mazhinji; nokuti muna Kristu Jesu ini ndakakuberekai kubudikidza neevhangeri. "
                            },
                            {
                                "text": "Naizvozvo ndinokukumbirisai: Ivai vatevedzeri vangu. "
                            },
                            {
                                "text": "Nemhaka iyi ndatuma Timotio kwamuri, anova mwana wangu anodikanwa, uye wakatendeka muna Ishe, achakuyeuchidzai nzira dzangu dziri muna Kristu, sezvandinodzidzisa kwese pakereke imwe neimwe. "
                            },
                            {
                                "text": "Zvino vamwe vakazvikudza sezvinonzi handiuyi kwamuri. "
                            },
                            {
                                "text": "Asi ndichauya kwamuri nekukurumidza, kana Ishe achida, uye ndichaziva, kwete shoko revanozvikudza, asi simba. "
                            },
                            {
                                "text": "Nokuti ushe hwaMwari hahuzi pashoko, asi pasimba. "
                            },
                            {
                                "text": "Munodei? Ndiuye kwamuri netsvimbo here, kana murudo nemweya weunyoro?   "
                            }
                        ]
                    },
                    {
                        "verses": [
                            {
                                "text": "Zvinonzwikwa chose kuti upombwe huripo pakati penyu, uye upombwe hwakadaro husingataurwi kunyange pakati pevahedheni, zvekuti umwe ave nemukadzi wababa vake. "
                            },
                            {
                                "text": "Asi imwi munozvikudza, uye pachinzvimbo chaizvozvo hamuna kuchema, kuti wakaita chiito ichi abviswe pakati penyu. "
                            },
                            {
                                "text": "Nokuti iniwo zvirokwazvo, sendisipo pamuviri, asi ndiripo pamweya ndatogura zveuyo wakaita chiito chakadai ichi, sendinenge ndiripo, "
                            },
                            {
                                "text": "muzita raIshe wedu Jesu Kristu, maungana nemweya wangu nesimba raIshe wedu Jesu Kristu, "
                            },
                            {
                                "text": "kukumikidza wakadai kuna Satani mukuparadzwa kwenyama, kuti mweya uponeswe pazuva raIshe Jesu. "
                            },
                            {
                                "text": "Kuzvikudza kwenyu hakuna kunaka. Hamuzivi here kuti mbiriso shoma inovirisa mukanyiwa wese? "
                            },
                            {
                                "text": "Naizvozvo sukai kwazvo mbiriso yekare, kuti muve mukanyiwa mutsva, sezvamusina kuiswa mbiriso. Nokuti nepasika yedu yakabairwa isu, iye Kristu. "
                            },
                            {
                                "text": "Saka ngatichengetedze mutambo, kwete nembiriso yekare, kana nembiriso yekuipa nekutadza; asi nechingwa chisina mbiriso chakatendeka nechechokwadi. "
                            },
                            {
                                "text": "Ndakakunyorerai mutsamba kuti musafambidzana nemhombwe; "
                            },
                            {
                                "text": "asi kwete zvakazara nemhombwe dzenyika ino, kana nevachivi, kana nevapambi, kana vanonamata zvifananidzo, nokuti kana zvakadaro zvingafanira kuti mubude munyika. "
                            },
                            {
                                "text": "Asi ikozvino ndakunyorerai kuti murege kufambidzana, kana munhu achiidzwa hama ari mhombwe, kana muchivi, kana munamati wezvifananidzo, kana mutuki, kana muraradzi, kana mupambi; musatongodya newakadai. "
                            },
                            {
                                "text": "Nokuti ini ndinei nekutongawo vari kunze? Imwi hamutongi vari mukati here? "
                            },
                            {
                                "text": "Asi avo vari kunze Mwari anotonga. Uye dzingai wakaipa abve pakati penyu pachenyu.   "
                            }
                        ]
                    },
                    {
                        "verses": [
                            {
                                "text": "Umwe wenyu anoti ane mhosva neumwe unotsunga kutongwa pamberi pevasakarurama uye pasiri pamberi pevatsvene here? "
                            },
                            {
                                "text": "Hamuzivi here kuti vatsvene vachatonga nyika? Zvino kana nyika ichizotongwa nemwi, hamuna kufanira kutonga mhosva diki-diki here? "
                            },
                            {
                                "text": "Hamuzivi here kuti tichatonga vatumwa? Zvikuru sei zveupenyu huno? "
                            },
                            {
                                "text": "Naizvozvo kana mune mhosva dzezvinhu zveupenyu huno, vagadzei avo vanozvidzwa pakereke vatonge. "
                            },
                            {
                                "text": "Ndinotaura kuti munyare. Naizvozvo hakuna munhu wakachenjera pakati penyu here, kana neumwe, angagona kutonga pakati pehama dzake? "
                            },
                            {
                                "text": "Asi hama inomhan'arira hama, uye izvi achizviita pamberi pevasingatendi. "
                            },
                            {
                                "text": "Zvino naizvozvo patova nekukundikana kwazvo pakati penyu, kuti munomhan'arirana. Munoregerei kutenda kutadzirwa pakudaro? Munoregerei kutenda kubiridzirwa pakudaro? "
                            },
                            {
                                "text": "Asi imwi munotadza nekubiridzira, uye izvi munozviita kuhama. "
                            },
                            {
                                "text": "Kana hamuzivi here kuti vasakarurama havazogari nhaka yeushe hwaMwari? Musatsauswa; hakuna mhombwe, kana vanamati vezvifananidzo, kana zvifeve, kana vakapata paungochani, kana vanorara nevamwe varume, "
                            },
                            {
                                "text": "kana mbavha, kana vachivi, kana vararadzi, kana vatuki, kana vapambi, vachagara nhaka yeushe hwaMwari. "
                            },
                            {
                                "text": "Uye vamwe venyu vakange vari izvozvi; asi makashambidzwa, asi makaitwa vatsvene, asi makanzi makarurama muzita raIshe Jesu, uye neMweya waMwari wedu.  "
                            },
                            {
                                "text": "  Zvinhu zvese zviri pamutemo kwandiri, asi hazvisi zvinhu zvese zvinobatsira; zvinhu zvese zviri pamutemo kwandiri, asi ini handizotongwi nechinhu. "
                            },
                            {
                                "text": "Kudya ndekwedumbu, nedumbu nderezvekudya; asi Mwari achaparadza zviri zviviri iro naizvo. Zvino muviri hausi weupombwe, asi waIshe, naIshe ndevemuviri. "
                            },
                            {
                                "text": "Uye Mwari wakamutsa Ishewo achatimutsa nesu nesimba rake. "
                            },
                            {
                                "text": "Hamuzivi here kuti miviri yenyu mitezo yaKristu? Zvino ndichatora mitezo yaKristu ndikaita mitezo yechifeve here? Ngazvisadaro! "
                            },
                            {
                                "text": "Kana hamuzivi kuti anobatanidzwa nechifeve wava muviri umwe nacho here? Nokuti ava vaviri, anoti, vachava nyama imwe. "
                            },
                            {
                                "text": "Asi anobatanidzwa naIshe wava mweya umwe naye. "
                            },
                            {
                                "text": "Tizai upombwe. Chivi chese munhu chaanoita chiri kunze kwemuviri; asi anoita upombwe anotadzira muviri wake amene. "
                            },
                            {
                                "text": "Kana hamuzivi here kuti muviri wenyu itembere yaMweya Mutsvene ari mamuri, wamunaye achibva kuna Mwari, uye imwi hamusi venyu? "
                            },
                            {
                                "text": "Nokuti makatengwa nemutengo; naizvozvo rumbidzai Mwari mumuviri wenyu, uye mumweya wenyu, zviri zvaMwari.   "
                            }
                        ]
                    },
                    {
                        "verses": [
                            {
                                "text": "Zvino maererano nezvinhu zvamakandinyorera, ndinoti: Zvakanaka kumunhu kuti asabata mukadzi. "
                            },
                            {
                                "text": "Asi nekuda kweupombwe, umwe neumwe ngaave nemukadzi wake pachake, nemukadzi umwe neumwe ngaave nemurume wake pachake. "
                            },
                            {
                                "text": "Murume ngaaripire mukadzi chido chakafanira; nemukadzi saizvozvowo kumurume. "
                            },
                            {
                                "text": "Mukadzi haana simba pamusoro pemuviri wake pachake, asi murume; uye saizvozvowo murume haana simba pamusoro pemuviri wake pachake, asi mukadzi. "
                            },
                            {
                                "text": "Musanyimana, kunze kwekutenderana kwechinguva, kuti muzvipe kukutsanya nekunyengetera, mugosanganazve, kuti Satani arege kukuidzai pakusazvidzora kwenyu. "
                            },
                            {
                                "text": "Asi ndinotaura izvi nemvumo, kwete nemurairo. "
                            },
                            {
                                "text": "Nokuti ndinoda kuti dai vanhu vese vava seni; asi umwe neumwe ane chipo chake pachake chinobva kuna Mwari, umwe chakadai, umwewo chakadai. "
                            },
                            {
                                "text": "Asi ndinoti kune vasina kuwana nekuchirikadzi: Zvakanaka kwavari kana vachigara seniwo. "
                            },
                            {
                                "text": "Asi kana vasina kuzvidzora, ngavawane; nokuti zviri nani kuwana pakutsva. "
                            },
                            {
                                "text": "Zvino kune vakawana ndinoraira, kwete ini, asi Ishe, kuti mukadzi arege kuparadzana nemurume. "
                            },
                            {
                                "text": "Asi kana iye achiparadzana naye, ngaarambe asina kuwanikwa, kana ayananiswe nemurume, nemurume ngaarege kurasa mukadzi. "
                            },
                            {
                                "text": "Zvino kune vamwe ndini ndinotaura, kwete Ishe: Kana hama ipi ine mukadzi asingatendi, uye iye achifara kugara naye, ngaarege kumurasa. "
                            },
                            {
                                "text": "Nemukadzi ane murume asingatendi, uye iye achida hake kugara naye, ngaarege kumusiya. "
                            },
                            {
                                "text": "Nokuti murume asingatendi anoitwa mutsvene nemukadzi, nemukadzi asingatendi anoitwa mutsvene nemurume. Kana zvisina kudaro vana venyu vaiva netsvina, asi zvino vatsvene. "
                            },
                            {
                                "text": "Zvino kana asingatendi achizviparadzanisa, ngaazviparadzanise; hamarume kana hamakadzi haisungwi pane zvakadaro; asi Mwari wakatidanira murugare. "
                            },
                            {
                                "text": "Nokuti unoziva nei, mukadzi, kana uchaponesa murume? Kana unoziva nei, murume, kana uchaponesa mukadzi? "
                            },
                            {
                                "text": "Chete Mwari sezvaakagovera kune umwe neumwe, Ishe sezvaakadana umwe neumwe, ngaafambe saizvozvo. Saizvozvowo ndinoraira pamakereke ese. "
                            },
                            {
                                "text": "Kune wakadanwa adzingiswa here? Ngaarege kuva asakadzingiswa. Kune wakadanwa asakadzingiswa here? Ngaaarege kudzingiswa. "
                            },
                            {
                                "text": "Dzingiso hachisi chinhu, nekusadzingiswa hachisi chinhu, asi kuchengetwa kwemirairo yaMwari. "
                            },
                            {
                                "text": "Umwe neumwe ngaagare mukudanwa kwaakadanwa makuri. "
                            },
                            {
                                "text": "Wakadanwa uri muranda here? Usazvidya moyo; asiwo kana ungasunungurwa, zviri nani uzvishandise. "
                            },
                            {
                                "text": "Nokuti uyo wakadanwa muna Ishe ari nhapwa, wava musunungurwa waIshe; saizvozvowo uyo wakadanwa akasununguka, wava nhapwa yaKristu. "
                            },
                            {
                                "text": "Makatengwa nemutengo; musava varanda vevanhu. "
                            },
                            {
                                "text": "Umwe neumwe zvaakadanirwa, hama, ngaagare pazviri anaMwari. "
                            },
                            {
                                "text": "Asi maererano nemhandara handina murairo waIshe; asi ndinopa maonero angu sewakawana tsitsi naIshe kuva wakatendeka. "
                            },
                            {
                                "text": "Naizvozvo ndinofunga kuti izvi zvakanaka nekuda kwematambudziko aripo, kuti zvakanakira munhu kuti adai. "
                            },
                            {
                                "text": "Wakasungirirwa kumukadzi here? Usatsvaka kusunungurwa. Wakasunungurwa kubva kumukadzi here? Usatsvaka mukadzi. "
                            },
                            {
                                "text": "Asi zvino kana wawana, hauna kutadza; nemhandara kana yawanikwa, haina kutadza. Asi vakadaro vachava nedambudziko panyama; asi ini ndinoda kukutavirirai. "
                            },
                            {
                                "text": "Asi ndinozvitaura izvi, hama, kuti nguva ipfupi; kubva ikozvino nevane vakadzi ngavave sevasina; "
                            },
                            {
                                "text": "nevanochema, sevasingachemi; nevanofara, sevasingafari; nevanotenga, sevasina chinhu; "
                            },
                            {
                                "text": "nevanoshandisa nyika ino, sevasingaishandisi kwazvo; nokuti chimiro chenyika ino chinopfuura. "
                            },
                            {
                                "text": "Asi ndinoda kuti murege kuva nekufunganya. Asina kuwana anofunganya zvinhu zvaIshe, kuti angafadza Ishe sei; "
                            },
                            {
                                "text": "asi wakawana anofunganya zvinhu zvenyika, kuti angafadza mukadzi sei. "
                            },
                            {
                                "text": "Mukadzi wakasiyaniswa nemhandara. Asina kuwanikwa anofunganya zvinhu zvaIshe, kuti ave mutsvene zvese pamuviri nepamweya; asi uyo wakawanikwa anofunganya zvinhu zvenyika, kuti angafadza murume sei. "
                            },
                            {
                                "text": "Izvi ndinotaurira rubatsiro rwenyu pachenyu; kwete kuti ndikande musungo pamusoro penyu, asi zvakafanira nekunamatira pana Ishe musingapinganidzwi. "
                            },
                            {
                                "text": "Asi kana umwe achifunga kuti anozvibata zvisakafanira kumhandara yake, iyo yakurisa, uye zvakafanira kuti zviitike saizvozvo, ngaaite zvaanoda, haatadzi; ngavawanane. "
                            },
                            {
                                "text": "Asi anomira akasimba mumoyo, asingamanikidzwi chinhu, uye ane simba pamusoro pechido chake pachake, akatema izvi mumoyo make kuti achachengeta mhandara yake, anoita zvakanaka. "
                            },
                            {
                                "text": "Naizvozvowo uyo anowananisa anoita zvakanaka; asi asingawananisi anoita zviri nani. "
                            },
                            {
                                "text": "Mukadzi wakasungwa nemurairo nguva dzese murume wake achirarama; asi kana murume wake afa, wasununguka kuwanikwa newaanoda, muna Ishe chete. "
                            },
                            {
                                "text": "Asi anganyanya kufara kana achigara akadaro, pakufunga kwangu; uye ndinofunga kuti neni ndine Mweya waMwari.   "
                            }
                        ]
                    },
                    {
                        "verses": [
                            {
                                "text": "Zvino maererano nezvakabairwa zvifananidzo, tinoziva kuti tese tine ruzivo. Ruzivo rwunotutumadza, asi rudo rwunovaka. "
                            },
                            {
                                "text": "Uye kana ani nani achifunga kuti anoziva chinhu, haasati aziva chinhu sezvaanofanira kuziva; "
                            },
                            {
                                "text": "asi kana ani achida Mwari, ndiye anozikanwa naye. "
                            },
                            {
                                "text": "Naizvozvo maererano nekudya zvinhu zvakabairwa zvifananidzo, tinoziva kuti chifananidzo hachisi chinhu panyika, uye kuti hakuna umwe Mwari kunze kweumwe. "
                            },
                            {
                                "text": "Nokuti kunyange varipo vanonzi vamwari, kana kudenga, kana panyika (sezvavaripo vamwari vazhinji, nemadzishe mazhinji), "
                            },
                            {
                                "text": "asi kwatiri kuna Mwari umwe, Baba, zvinhu zvese zvinouya naye, nesu tiri maari; naIshe umwe, Jesu Kristu, zvinhu zvese zviripo nekuda kwake, nesu tiripo naye. "
                            },
                            {
                                "text": "Asi ruzivo harwuko kwavari vese; nokuti vamwe vane hana yechifananidzo kusvikira ikozvino, vanodya sezvakabairwa chifananidzo; nehana yavo isina simba inoshatiswa. "
                            },
                            {
                                "text": "Zvino kudya hakutiswededzi kuna Mwari; kwete nokuti kana tichidya, tinowanzirwa; uye kwete kuti kana tisingadyi, tinoshaiwa. "
                            },
                            {
                                "text": "Zvino chenjerai, zvimwe kodzero yenyu iyi ive chigumbuso kune avo vasina simba. "
                            },
                            {
                                "text": "Nokuti kana umwe achikuona iwe ane ruzivo ugere pakudya mutembere yechifananidzo, hana yeasina simba haingatsungiswi kuti adye izvo zvakabairwa zvifananidzo here? "
                            },
                            {
                                "text": "Uye neruzivo rwako hama isina simba ichaparara here, Kristu yaakafira? "
                            },
                            {
                                "text": "Zvino kana muchitadzira hama saizvozvo, muchikuvadza hana yavo isina simba, munotadzira Kristu. "
                            },
                            {
                                "text": "Naizvozvo kana kudya kuchigumbusa hama yangu, handingatongodyi nyama kusvikira narinhi, kuti ndirege kugumbusa hama yangu.   "
                            }
                        ]
                    },
                    {
                        "verses": [
                            {
                                "text": "Handisi muapositori here? Handisi wakasununguka here? Handina kuona Jesu Kristu Ishe wedu here? Imwi hamusi basa rangu muna Ishe here? "
                            },
                            {
                                "text": "Kana ndisiri muapositori kuna vamwe, asi zvirokwazvo ndiri iye kwamuri; nokuti mucherechedzo wevuapositori hwangu ndimwi muna Ishe. "
                            },
                            {
                                "text": "Kuzvidavirira kwangu kune vanondinzvera ndeuku. "
                            },
                            {
                                "text": "Hatina simba here rekudya nekumwa? "
                            },
                            {
                                "text": "Hatina simba rekutenderera nehanzvadzi mudzimai sevamwewo vaapositori, nevanin'ina vaIshe naKefasi here? "
                            },
                            {
                                "text": "Kana ndini ndega naBhanabhasi tisina kodzero yekusashanda here? "
                            },
                            {
                                "text": "Ndiani anomboshanda muchiuto achizviripira mubairo? Ndiani anorima munda wemizambiringa, ndokusadya zvechibereko chawo? Kana ndiani anofudza boka akasadya zvemukaka weboka? "
                            },
                            {
                                "text": "Kuti zvinhu izvi ndinozvitaura semunhu? Kana murairo hautauriwo izvozvo here? "
                            },
                            {
                                "text": "Nokuti kwakanyorwa mumurairo waMozisi kuti: Usasunga muromo wenzombe inopura zviyo. Kuti Mwari ane hanya nenzombe? "
                            },
                            {
                                "text": "Kana anoreva zvirokwazvo nekuda kwedu? Nokuti kwakanyorwa nekuda kwedu, kuti anorima anofanira kurima mutariro, neanopura mutariro yake, kugoverwa mutariro. "
                            },
                            {
                                "text": "Kana isu takadzvara kwamuri zvinhu zvemweya, chinhu chikuru here kana isu tichicheka zvinhu zvenyu zvenyama? "
                            },
                            {
                                "text": "Kana vamwe vachigovana kodzero pamusoro penyu, isu hativadariki here? Asi hatina kushandisa kodzero iyi, asi tinoitira moyo murefu zvese, kuti tirege kupa chipinganidzo kuevhangeri yaKristu. "
                            },
                            {
                                "text": "Hamuzivi here kuti avo vanoshumira pazvinhu zvitsvene vanodya zvetembere, vanorindira paaritari vanogovana nearitari here? "
                            },
                            {
                                "text": "Saizvozvo naIshe wakaraira kuti avo vanoparidza evhangeri, vararame neevhangeri. "
                            },
                            {
                                "text": "Asi ini handina kushandisa chimwe chezvinhu izvi; uye handina kunyora zvinhu izvi kuti zviitwe saizvozvo kwandiri, nokuti zviri nani kwandiri kuti ndife, pakuti umwe ashaise kuzvikudza kwangu maturo. "
                            },
                            {
                                "text": "Nokuti kunyange ndichiparidza evhangeri, handina chekuzvikudza nacho, nokuti faniro yakatakudzwa pamusoro pangu; asi ndine nhamo, kana ndisingaparidzi evhangeri. "
                            },
                            {
                                "text": "Nokuti kana ndichiita chinhu ichi ndichizvidira, ndine mubairo; asi kana ndisingadi, ndakabatiswa utariri. "
                            },
                            {
                                "text": "Ko mubairo wangu chii? Kuti kana ndichiparidza evhangeri ndiite kuti evhangeri yaKristu isabhadharwa, kuti ndirege kushandisa kodzero yangu zvakapfuurikidza muevhangeri. "
                            },
                            {
                                "text": "Nokuti ndakasununguka kune vese, ndizviite muranda kune vese, kuti ndiwane vazhinji kwazvo. "
                            },
                            {
                                "text": "Uye kuVaJudha ndakava semuJudha, kuti ndiwane VaJudha; kune vari pasi pemurairo seari pasi pemurairo, kuti ndiwane vari pasi pemurairo; "
                            },
                            {
                                "text": "kune vasina murairo seasina murairo (ndisati ndiri asina murairo kuna Mwari, asi mumurairo kuna Kristu), kuti ndiwane vasina murairo; "
                            },
                            {
                                "text": "kune vasina simba ndakava seasina simba, kuti ndiwane vasina simba; ndakava zvinhu zvese kune vese, kuti ndiponese vamwe nemitoo yese. "
                            },
                            {
                                "text": "Uye izvi ndinoita nekuda kweevhangeri, kuti ndive mugovani pairi. "
                            },
                            {
                                "text": "Hamuzivi here kuti vanomhanya munhangemutange vanomhanya vese, asi umwe anogamuchira mubairo? Mhanyai saizvozvo, kuti muuwane. "
                            },
                            {
                                "text": "Uye umwe neumwe anokwikwidza anozvidzora pazvinhu zvese; zvino ivo vanozviita kuti vagamuchire korona inoparara, asi isu isingaparari. "
                            },
                            {
                                "text": "Naizvozvo ini ndinomhanya saizvozvo kwete seasina chokwadi; saizvozvo ndinorwa kwete seanorova mhepo; "
                            },
                            {
                                "text": "asi ndinotsikirira muviri wangu nekuuita muranda, kuti kana ndaparidzira vamwe, ini ndomene ndisaraswa.   "
                            }
                        ]
                    },
                    {
                        "verses": [
                            {
                                "text": "Uye handidi kuti murege kuziva, hama, kuti madzibaba edu ese akange ari pasi pegore, uye ese akagura nemugungwa, "
                            },
                            {
                                "text": "uye ese akabhabhatidzwa muna Mozisi mugore nemugungwa, "
                            },
                            {
                                "text": "uye ese akadya kudya kumwe kwemweya, "
                            },
                            {
                                "text": "uye ese akanwa zvinwiwa zvimwe zvemweya; nokuti akanwa kubva padombo remweya rakavatevera; uye dombo iro rakange riri Kristu. "
                            },
                            {
                                "text": "Asi muruzhinji rwawo Mwari haana kufadzwa; nokuti akaparadzwa murenje. "
                            },
                            {
                                "text": "Zvino zvinhu izvi zvakava mifananidziro kwatiri, kuti tirege kushuva zvakaipa, sezvavakashuvawo. "
                            },
                            {
                                "text": "Uye musava vanamati vezvifananidzo, sevamwe vavo; sezvakwakanyorwa, kuchinzi: Vanhu vakagara pasi kudya nekunwa, ndokusimuka kutamba. "
                            },
                            {
                                "text": "Uye ngatirege kupomba, sevamwe vavo vakaita upombwe, ndokuwa nezuva rimwe zvuru makumi maviri nezvitatu. "
                            },
                            {
                                "text": "Uye ngatirege kuidza Kristu, sevamwe vavowo vakamuidza, vakaparadzwa nenyoka. "
                            },
                            {
                                "text": "Muregewo kun'un'una, sevamwe vavowo vakan'un'una, vakaparadzwa nemuparadzi. "
                            },
                            {
                                "text": "Zvinhu izvi zvese zvakavawirawo kuti zvive mifananidziro; uye zvakanyorwa kuva yambiro yedu takasvikirwa nemagumo enyika. "
                            },
                            {
                                "text": "Naizvozvo anofunga kuti amire, ngaaone kuti haawi. "
                            },
                            {
                                "text": "Hakuna muedzo wakakubatai kunze kweuri muvanhu; asi Mwari wakatendeka, asingazotenderi kuti muidzwe kupfuura pamunogona napo, asi pamwe nemuedzo achaitawo nzira yekupukunyuka, kuti mugone kuutakura.  "
                            },
                            {
                                "text": "  Naizvozvo, vadikanwi vangu, tizai kunamata zvifananidzo. "
                            },
                            {
                                "text": "Ndinotaura sekune vakachenjera; imwi tongai zvandinotaura. "
                            },
                            {
                                "text": "Mukombe weropafadzo watinoropafadza, hausi kugoverana kweropa raKristu here? Chingwa chatinomedura, hachisi kugoverana kwemuviri waKristu here? "
                            },
                            {
                                "text": "Nokuti isu vazhinji tiri chingwa chimwe, muviri umwe; nokuti isu tese tinogovana pachingwa chimwe. "
                            },
                            {
                                "text": "Tarirai Israeri zvepanyama; vanodya zvibairo havasi ivo vanogoverana nearitari here? "
                            },
                            {
                                "text": "Ko ndoti kudii? Kuti chifananidzo chinhu here? Kana kuti chakabairwa chifananidzo chinhu here? "
                            },
                            {
                                "text": "Asi kuti vahedheni zvavanobaya, vanozvibaira madhimoni, uye kwete kuna Mwari; zvino handidi kuti mudyidzane nemadhimoni. "
                            },
                            {
                                "text": "Hamugoni kunwa mukombe waIshe nemukombe wemadhimoni; hamugoni kugovana tafura yaIshe netafura yemadhimoni. "
                            },
                            {
                                "text": "Kana tinozvimutsira godo Ishe here? Ko takasimba kumupfuura here?  "
                            },
                            {
                                "text": "  Zvinhu zvese zvinotenderwa kwandiri; asi hazvisi zvese zvinobatsira. Zvinhu zvese zvinotenderwa kwandiri; asi hazvisi zvese zvinovaka. "
                            },
                            {
                                "text": "Kusava neanozvitsvakira zvake, asi umwe neumwe zveumwe. "
                            },
                            {
                                "text": "Zvese zvinotengeswa pamisika yenyama idyai, musingabvunzi chinhu nekuda kwehana; "
                            },
                            {
                                "text": "nokuti nyika ndeya Ishe nekuzara kwayo. "
                            },
                            {
                                "text": "Uye kana umwe wevasingatendi akakukokai, uye muchida kuenda, chese chinoiswa pamberi penyu idyai musingabvunzi chinhu nekuda kwehana. "
                            },
                            {
                                "text": "Asi kana umwe akati kwamuri: Ichi chakabairwa chifananidzo; musadya nekuda kwaiye wakuratidzai, uye kwehana; nokuti nyika ndeya Ishe nekuzara kwayo. "
                            },
                            {
                                "text": "Asi hana ndinoti, isati iri yako, asi yeumwe; nokuti kusununguka kwangu kunotongerwei nehana yeumwe? "
                            },
                            {
                                "text": "Uye kana ini nenyasha ndichiwana mugove, ndingagotukirwei nekuda kwechinhu chandinovonga ini? "
                            },
                            {
                                "text": "Naizvozvo kana muchidya, kana kunwa, kana chipi nechipi chamunoita, zviitirei rukudzo rwaMwari. "
                            },
                            {
                                "text": "Regai kugumbusa zvese kuVaJudha nekuVaGiriki nekukereke yaMwari; "
                            },
                            {
                                "text": "seniwo ndinofadza vese pazvese, ndisingatsvaki rubatsiro rwangu, asi rwevazhinji, kuti vaponeswe.  "
                            }
                        ]
                    },
                    {
                        "verses": [
                            {
                                "text": "Ivai vatevedzeri vangu, seniwo ndiri waKristu. "
                            },
                            {
                                "text": "Zvino ndinokurumbidzai, hama, kuti munondirangarira pazvinhu zvese, muchibatirira patsika sezvandakakumikidza kwamuri. "
                            },
                            {
                                "text": "Asi ndinoda kuti muzive, kuti musoro wemurume umwe neumwe ndiKristu; uye musoro wemukadzi murume; uye musoro waKristu ndiMwari. "
                            },
                            {
                                "text": "Murume umwe neumwe anonyengetera kana anoporofita, musoro wakafukidzwa, unozvidza musoro wake. "
                            },
                            {
                                "text": "Asi mukadzi umwe neumwe anonyengetera kana anoporofita nemusoro usina kufukidzwa, anozvidza musoro wake; nokuti ndizvo zvimwezvo nekuveurwa. "
                            },
                            {
                                "text": "Nokuti kana mukadzi asingafukidzwi, ngaagerwewo; asi kana chiri chinyadzo kumukadzi kugerwa kana kuveurwa, ngaazvifukidze. "
                            },
                            {
                                "text": "Nokuti murume zvirokwazvo haafaniri kufukidza musoro, sezvaari mufananidzo nekubwinya kwaMwari; asi mukadzi kubwinya kwemurume. "
                            },
                            {
                                "text": "Nokuti murume haabvi kumukadzi, asi mukadzi anobva kumurume; "
                            },
                            {
                                "text": "nokuti nemurume haana kusikirwa mukadzi, asi mukadzi wakasikirwa murume; "
                            },
                            {
                                "text": "nekuda kweizvozvi mukadzi anofanira kuva nesimba pamusoro wake nekuda kwevatumwa. "
                            },
                            {
                                "text": "Asi murume haasi kunze kwemukadzi, kana mukadzi kunze kwemurume, muna Ishe. "
                            },
                            {
                                "text": "Nokuti mukadzi sezvaanobva kumurume, saizvozvo murumewo uripo nemukadzi, asi zvinhu zvese zvinobva kuna Mwari. "
                            },
                            {
                                "text": "Zvionerei imwi, zvakafanira here kuti mukadzi anyengetere kuna Mwari asina kufukidzwa? "
                            },
                            {
                                "text": "Kana kunyange chisikirwo pachacho hachikudzidzisii here, kuti kana murume ane vhudzi refu, chinyadzo kwaari? "
                            },
                            {
                                "text": "Asi kana mukadzi ane vhudzi refu, rukudzo kwaari. Nokuti vhudzi refu rakapiwa kwaari chive chifukidzo. "
                            },
                            {
                                "text": "Asi kana umwe achiratidza kuva negakava, isu hatina tsika yakadaro, kunyange makereke aMwari.  "
                            },
                            {
                                "text": "  Zvino mukuraira uku handikurumbidzii, nokuti munounganira kwete zvakapfuura kunaka, asi muzvakapfuura kuipa. "
                            },
                            {
                                "text": "Nokuti chekutanga kana muchiungana mukereke, ndinonzwa kuti kupatsanurana kuripo pakati penyu; muchidimbu ndinozvitenda. "
                            },
                            {
                                "text": "Nokuti kutsauka kunofanira kuva pakati penyu, kuti avo vakatendeka vaonekwe pakati penyu. "
                            },
                            {
                                "text": "Naizvozvo kana muchiungana pamwe, uku hakusi kudya chirairo chaIshe; "
                            },
                            {
                                "text": "nokuti pakudya umwe neumwe anotanga kutora chirairo chake pachake, uye umwe ane nzara, uye umwe wakararadza. "
                            },
                            {
                                "text": "Ko hamuna dzimba dzekudyira nekunwira here? Kana munozvidza kereke yaMwari, muchinyadzisa avo vasina chinhu? Ndichatii kwamuri? Ndingakurumbidzai here pane izvi? Handingakurumbidzii. "
                            },
                            {
                                "text": "Nokuti ini ndakagamuchira kuna Ishe, icho chandakagamuchidzawo kwamuri, kuti Ishe Jesu neusiku hwaakatengeswa wakatora chingwa, "
                            },
                            {
                                "text": "zvino wakati avonga akamedura, ndokuti: Torai, idyai, ichi muviri wangu unomedurirwa imwi; izvi itai kundirangarira. "
                            },
                            {
                                "text": "Saizvozvo mukombewo, shure kwekurayira, achiti: Mukombe uyu isungano itsva muropa rangu; izvi itai, nguva dzese kana muchinwa, mukundirangarira. "
                            },
                            {
                                "text": "Nokuti nguva dzese kana muchidya chingwa ichi, nekunwa mukombe uyu, munoparidza rufu rwaIshe kusvikira asvika. "
                            },
                            {
                                "text": "Naizvozvo ani nani anodya chingwa ichi, kana kunwa mukombe waIshe zvisakafanira, achava nemhosva yemuviri neropa raIshe. "
                            },
                            {
                                "text": "Zvino munhu ngaazviongorore, saizvozvowo ngaadye zvechingwa nekunwa zvemukombe. "
                            },
                            {
                                "text": "Nokuti anodya nekunwa zvisakafanira, anozvidyira nekunwira kutongwa, zvaasingatsauri muviri waIshe. "
                            },
                            {
                                "text": "Nemhaka iyi vazhinji kwamuri indonda nevarwere, nevazhinji varere. "
                            },
                            {
                                "text": "Nokuti dai taizvinzvera tomene, hatizaitongwa; "
                            },
                            {
                                "text": "asi kana tichitongwa, tinodzorwa naIshe, kuti tirege kunzi tine mhosva pamwe nenyika. "
                            },
                            {
                                "text": "Naizvozvo, hama dzangu, kana muchiungana kuti mudye, miriranai. "
                            },
                            {
                                "text": "Uye kana umwe ane nzara, ngaadye kumba; kuti murege kuunganira kunzi mune mhosva. Asi zvasara, ndichazvironga kana ndichisvika.   "
                            }
                        ]
                    },
                    {
                        "verses": [
                            {
                                "text": "Zvino maererano nezvipo zveMweya, hama, handidi kuti musaziva. "
                            },
                            {
                                "text": "Munoziva kuti maiva vahedheni muchikweverwa kuzvifananidzo mbeveve, sevanotungamirirwa. "
                            },
                            {
                                "text": "Saka ndinokuzivisai, kuti hakuna munhu anotaura neMweya waMwari anoti: Jesu ndichakatukwa; uye hakuna munhu angati: Jesu ndiIshe, kunze neMweya Mutsvene. "
                            },
                            {
                                "text": "Zvino kune marudzi akasiyana ezvipo, asi Mweya ndeumwe. "
                            },
                            {
                                "text": "Uye kune marudzi akasiyana eushumiri, asi Ishe mumwe. "
                            },
                            {
                                "text": "Kune marudzi akasiyana emabasa, asi ndiMwari umwe, anobata zvese mune vese. "
                            },
                            {
                                "text": "Asi umwe neumwe anopiwa kuratidza kweMweya kune zvinobatsira. "
                            },
                            {
                                "text": "Nokuti kune umwe kunopiwa neMweya shoko reuchenjeri, nekune umwe shoko reruzivo, neMweya iwoyu; "
                            },
                            {
                                "text": "nekune umwe rutendo, neMweya iwoyu, nekune umwe zvipo zvekuporesa, neMweya iwoyu; "
                            },
                            {
                                "text": "nekune umwe kuita mabasa esimba, nekune umwe chiporofita, nekune umwe kupatsanura mweya, nekune umwe marudzi endimi, nekune umwe kududzira ndimi; "
                            },
                            {
                                "text": "asi izvi zvese Mweya iwoyu umwe unozviita, unogovera umwe neumwe pachake sezvaanoda.  "
                            },
                            {
                                "text": "  Nokuti muviri sezvauri umwe, uye une mitezo mizhinji, nemitezo yese yemuviri uyu umwe, kunyange iri mizhinji, muviri ndeumwe; wakadarowo Kristu. "
                            },
                            {
                                "text": "Nokutiwo neMweya umwe isu tese takabhabhatidzirwa mumuviri umwe, kana VaJudha kana VaGiriki, kana varanda kana vakasununguka; tesewo takanwiswa paMweya umwe. "
                            },
                            {
                                "text": "Nokutiwo muviri hausi mutezo umwe asi mizhinji. "
                            },
                            {
                                "text": "Kana rutsoka rukati: Nokuti handisi ruoko, handisi wemuviri; zvisinei naizvozvi harwusi rwemuviri here? "
                            },
                            {
                                "text": "Nenzeve kana ikati: Nokuti handisi ziso, handisi wemuviri; zvisinei naizvozvi haisi yemuviri here? "
                            },
                            {
                                "text": "Dai muviri wese waiva ziso, kunzwa kwaivepi? Kana wese waiva kunzwa, kunhuhwidza kungadai kuripi? "
                            },
                            {
                                "text": "Asi zvino Mwari wakagadza mitezo, umwe neumwe wayo, pamuviri, sezvaakada. "
                            },
                            {
                                "text": "Asi kana yese yaiva mutezo umwe, muviri ungadai uri kupi? "
                            },
                            {
                                "text": "Asi zvino mitezo mizhinji, asi muviri umwe. "
                            },
                            {
                                "text": "Uye ziso harigoni kuti kuruoko: Handinei newe; kanazve musoro kutsoka: Handinei newe. "
                            },
                            {
                                "text": "Asi zvikuru kwazvo mitezo iyo yemuviri inoonekwa seisina simba zvikuru, inodikanwa; "
                            },
                            {
                                "text": "naiyo yemuviri yatinofunga kuti haikudzwi, ndiyo yatinopa rukudzo zvakawedzerwa; nemitezo iyo yedu isina kunaka ine runako rwakawedzerwa; "
                            },
                            {
                                "text": "asi yedu ine runako haishaiwi; asi Mwari wakabatanidza muviri pamwe, apa rukudzo rukuru kune yaishayiwa, "
                            },
                            {
                                "text": "kuti parege kuva nekupatsanurana pamuviri; asi mitezo ichengetane zvakaenzana. "
                            },
                            {
                                "text": "Uye kana mutezo umwe uchitambudzika, mitezo yese inotambudzika pamwe nawo; kana mutezo umwe uchikudzwa, mitezo yese inofara pamwe nawo. "
                            },
                            {
                                "text": "Zvino imwi muri muviri waKristu, nemitezo, umwe neumwe. "
                            },
                            {
                                "text": "Uye Mwari wakagadza vamwe pakereke, kutanga vaapositori, kechipiri vaporofita, kechitatu vadzidzisi, kozouya mabasa esimba, tevere zvipo zvekuporesa, mabasa erubatsiro, utungamiriri, ndimi dzakasiyana-siyana. "
                            },
                            {
                                "text": "Vese vaapositori here? Vese vaporofita here? Vese vadzidzisi here? Vese vanoita mabasa esimba here? "
                            },
                            {
                                "text": "Vese vane zvipo zvekuporesa here? Vese vanotaura nendimi here? Vese vanodudzira here? "
                            },
                            {
                                "text": "Asi shuvai zvipo zvakanakisisa. Uye ndichiri kukuratidzai nzira yakanakisisa zvikuru.   "
                            }
                        ]
                    },
                    {
                        "verses": [
                            {
                                "text": "Kana ndikataura nendimi dzevanhu nedzevatumwa, asi ndisina rudo, ndava dare rinorira kana ndarira inoungudza. "
                            },
                            {
                                "text": "Uye kana ndine chiporofita, uye ndichinzwisisa zvakavanzika zvese neruzivo rwese, uye kana ndine rutendo rwese, zvekuti ndibvise makomo, asi ndisina rudo, handisi chinhu. "
                            },
                            {
                                "text": "Uye kana ndagovera varombo zvinhu zvangu zvese, uye kana ndikagamuchidza muviri wangu kuti ndipiswe, asi ndisina rudo, hazvindibatsiri chinhu. "
                            },
                            {
                                "text": "Rudo rwune moyo murefu, rwune unyoro; rudo harwuna godo; rudo harwuzvikudzi, harwututumadzwi, "
                            },
                            {
                                "text": "harwuzvibati zvisakafanira, harwuzvitsvakiri zvarwo, harwudenhwi, harwurangariri zvakaipa; "
                            },
                            {
                                "text": "harwufari nekusarurama, asi rwunofara muchokwadi; "
                            },
                            {
                                "text": "rwunofukidza zvese, rwunotenda zvese, rwunotarisira zvese, rwunotsungirira pazvese. "
                            },
                            {
                                "text": "Rudo harwutongoperi. Zvino kana zviri zviporofita, zvichashaiswa basa; kana dziri ndimi, dzichaguma; kana rwuri ruzivo, rwuchashaiswa basa. "
                            },
                            {
                                "text": "Nokuti tinoziva muchidimbu, uye tinoporofita muchidimbu; "
                            },
                            {
                                "text": "asi kana zvakazara zvasvika, ipapo zviri muchidimbu zvichashayiswa maturo. "
                            },
                            {
                                "text": "Pandakange ndiri mucheche, ndaitaura semucheche, ndainzwisisa semucheche, ndaifunga semucheche; asi pandakava murume, ndakashaisa maturo zveucheche. "
                            },
                            {
                                "text": "Nokuti ikozvino tinoona nepachionioni madzedzerera; asi nenguva iyo tichaona zviso nezviso; ikozvino ndinoziva muchidimbu, asi ipapo ndichaziva sezvandakazikanwawo ini. "
                            },
                            {
                                "text": "Ikozvinowo rutendo, tariro, rudo, zvitatu izvi ndizvo zvinogara; asi chikuru chezvizvi rudo.   "
                            }
                        ]
                    },
                    {
                        "verses": [
                            {
                                "text": "Tevererai rudo; mushuve zvikuru zvemweya, asi zvikurusa kuti muporofite. "
                            },
                            {
                                "text": "Nokuti anotaura nendimi haatauri kuvanhu, asi kuna Mwari; nokuti hakuna anomunzwa; asi mumweya anotaura zvakavanzika. "
                            },
                            {
                                "text": "Asi anoporofita anotaura kuvanhu kuvaka nekurudziro nenyaradzo. "
                            },
                            {
                                "text": "Anotaura nendimi anozvivaka iye; asi anoporofita anovaka kereke. "
                            },
                            {
                                "text": "Ndinodawo kuti imwi mese mutaure nendimi, asi zvikuru kuti muporofite; nokuti anoporofita mukuru kune anotaura nendimi, kunze kwekuti achidudzira, kuti kereke iwane kuvakwa. "
                            },
                            {
                                "text": "Asi ikozvino, hama, kana ndichiuya kwamuri ndichitaura nendimi, ndichakubatsirai nei, kunze kwekuti ndichitaura nemwi kana muchakazarurwa, kana muruzivo, kana muchiporofita, kana mudzidziso? "
                            },
                            {
                                "text": "Zvakadaro zvinhu zvisina upenyu zvinorira, kana nyere, kana rudimbwa, kana zvisingapi musiyano pamaririro, zvingazikanwa sei chinoridzwa nenyere kana kuridzwa rudimbwa? "
                            },
                            {
                                "text": "Nokutiwo kana hwamanda ichipa maungira asinganzwisisiki, ndiani angazvigadzira hondo? "
                            },
                            {
                                "text": "Saizvozvowo imwi, kana musingapi nerurimi shoko rakareruka kunzwisiswa, zvinotaurwa zvichazikanwa sei? Nokuti muchava vanotaura kumhepo. "
                            },
                            {
                                "text": "Ariko, kana zvingaitika, manzwi ane marudzi mazhinji zvakadai panyika asi hakuna rimwe risingarevi chinhu. "
                            },
                            {
                                "text": "Naizvozvo kana ndisingazivi zvinoreva inzwi, ndichava munhu werumwe rurimi kune anotaura, neanotaura munhu werumwe rurimi kwandiri. "
                            },
                            {
                                "text": "Zvakadaro nemwi, sezvamunoshingairira zvipo zveMweya, tsvakai kuti mupfuurise pakuvaka kereke. "
                            },
                            {
                                "text": "Naizvozvo anotaura nendimi ngaanyengetere kuti adudzire. "
                            },
                            {
                                "text": "Nokuti kana ndichinyengetera nendimi, mweya wangu unonyengetera, asi fungwa dzangu hadzina chibereko. "
                            },
                            {
                                "text": "Zvino chii? Ndichanyengetera nemweya, uye ndichanyengetera nefungwawo; ndichaimba nemweya, uye ndichaimba nefungwawo. "
                            },
                            {
                                "text": "Kana zvisakadaro, kana uchivonga nemweya, uyo agere pachigaro cheasina kudzidza achati Ameni sei pakuvonga kwako, zvaasingazivi chaunotaura? "
                            },
                            {
                                "text": "Nokuti zvirokwazvo iwe unovonga zvakanaka, asi umwe haavakwi. "
                            },
                            {
                                "text": "Ndinovonga Mwari wangu, kuti ndinotaura nendimi kupfuura imwi mese; "
                            },
                            {
                                "text": "asi mukereke ndinoda kutaura mashoko mashanu nefungwa dzangu, kuti ndidzidzise vamwewo, pamashoko zvuru gumi nendimi. "
                            },
                            {
                                "text": "Hama, musava vana pafungwa; asi pazvakaipa muve vacheche, asi pakuziva muve vakuru. "
                            },
                            {
                                "text": "Pamurairo pakanyorwa kuti: Nedzimwe ndimi uye neimwe miromo ndichataura kurudzi urwu; kunyange zvakadaro havangandinzwi, anoreva Ishe. "
                            },
                            {
                                "text": "Naizvozvo ndimi ndedzechiratidzo, kwete kune vanotenda, asi kune vasingatendi; asi chiporofita hachisi chevasingatendi, asi chevanotenda. "
                            },
                            {
                                "text": "Naizvozvo kana kereke yese yaungana panzvimbo imwe, vese ndokutaura nendimi, vasina kudzidza kana vasina rutendo vakapinda, havati munopenga here? "
                            },
                            {
                                "text": "Asi kana vese vakaporofita, umwe asingatendi kana asina kudzidza ndokupinda, achatsiurwa nevese, aongororwe nevese; "
                            },
                            {
                                "text": "uye saizvozvo zvakavanzika zvemoyo wake zvinoratidzwa; saizvozvowo achawa nechiso achinamata Mwari, nekupupura kuti Mwari ari pakati penyu zvirokwazvo.  "
                            },
                            {
                                "text": "  Zvino chii, hama? Pega-pega pamunoungana, umwe neumwe wenyu ane pisarema, ane dzidziso, ane ndimi, ane chakazarurwa, ane dudziro. Zvinhu zvese ngazviitirwe kuvaka. "
                            },
                            {
                                "text": "Kana umwe achitaura nendimi ngazviitwe nevaviri, kana varege kupfuura vatatu, uye vachiravana, neumwe ngaadudzire. "
                            },
                            {
                                "text": "Asi kana pasina mududziri, ngaanyarare mukereke; uye ngaataure kwaari nekuna Mwari. "
                            },
                            {
                                "text": "Vaporofitawo ngavataure vaviri kana vatatu, nevamwe ngavatonge. "
                            },
                            {
                                "text": "Asi kana zvakazarurirwa umwe agerepo, wekutanga ngaanyarare. "
                            },
                            {
                                "text": "Nokuti mese mungaporofita umwe-umwe, kuti vese vadzidze, uye vese vakurudzirwe; "
                            },
                            {
                                "text": "nemweya yevaporofita inozviisa pasi pevaporofita. "
                            },
                            {
                                "text": "Nokuti Mwari haasi wenyonga-nyonga, asi werugare, sapamakereke ese evatsvene. "
                            },
                            {
                                "text": "Vanhukadzi venyu ngavanyarare mumakereke; nokuti havatenderwi kutaura; asi kuzviisa pasi, sezvinorevawo murairo. "
                            },
                            {
                                "text": "Kana vachidawo kudzidza chinhu, ngavabvunze varume vavo kumba; nokuti chinyadzo kumunhukadzi kutaura mukereke. "
                            },
                            {
                                "text": "Ko shoko raMwari rakabva kwamuri here? Kana rakasvika kwamuri mega here? "
                            },
                            {
                                "text": "Kana munhu achifunga kuti muporofita kana wemweya, ngaatende zvinhu zvandinonyora kwamuri, kuti mirairo yaIshe. "
                            },
                            {
                                "text": "Asi kana munhu asingazivi, ngaave asingazivi. "
                            },
                            {
                                "text": "Naizvozvo, hama, shingairirai kuporofita, musingadzivisi kutaura nendimi. "
                            },
                            {
                                "text": "Zvinhu zvese ngazviitwe nemutoo wakafanira uye zvichitevedzana.  "
                            }
                        ]
                    },
                    {
                        "verses": [
                            {
                                "text": "Naizvozvo, hama, ndinokuzivisai evhangeri yandakakuparidzirai, yamagamuchirawo, neyamumire mairi; "
                            },
                            {
                                "text": "uye yamunoponeswawo nayo, kana muchibatisisa inzwi reevhangeri randakaparidza kwamuri, kunze kwekuti makatenda pasina. "
                            },
                            {
                                "text": "Nokuti ndakakumikidza kwamuri pakutanga izvo zvandakagamuchirawo, kuti Kristu wakafira zvivi zvedu, zvichienderana nemagwaro; "
                            },
                            {
                                "text": "uye kuti wakavigwa, uye kuti wakamutswa nezuva retatu, zvichienderana nemagwaro; "
                            },
                            {
                                "text": "uye kuti wakaonekwa kuna Kefasi, pashure kune vanegumi nevaviri; "
                            },
                            {
                                "text": "shure kweizvozvo wakaonekwa kuhama dzinopfuura mazana mashanu nguva imwe, vazhinji vavo vachiripo kusvikira ikozvino, asi vamwewo varara; "
                            },
                            {
                                "text": "shure kweizvozvo wakaonekwa kuna Jakobho; pashure kuvaapositori vese. "
                            },
                            {
                                "text": "Uye pakupedzisira kwevese akaonekwa neniwo, sekune wakazvarwa nguva isina kufanira. "
                            },
                            {
                                "text": "Nokuti ini ndiri mudikisa wevaapositori, handifaniri kunzi muapositori, nokuti ndakashusha kereke yaMwari. "
                            },
                            {
                                "text": "Asi nenyasha dzaMwari ndiri zvandiri, uye nyasha dzake dziri pandiri hadzina kuva pasina; asi ndakabata zvikuru kupfuura vese; zvakadaro handisi ini, asi nyasha dzaMwari dzineni. "
                            },
                            {
                                "text": "Naizvozvo, kana ndiri ini kana ivo, saizvozvo tinoparidza uye saizvozvo makatenda. "
                            },
                            {
                                "text": "Zvino kana Kristu achiparidzwa kuti wakamutswa kubva kuvakafa, vamwe pakati penyu vanoreva sei kuti hakuna kumuka kwevakafa? "
                            },
                            {
                                "text": "Asi dai pasina kumuka kwevakafa, naKristu haana kumutswa; "
                            },
                            {
                                "text": "uye kana Kristu asina kumutswa, naizvozvo kuparidza kwedu hakuna maturo, nerutendo rwenyuwo harwuna maturo. "
                            },
                            {
                                "text": "Nesuwo tinowanikwa tiri zvapupu zvaMwari zvenhema, nokuti takapupura zvaMwari kuti wakamutsa Kristu iye waasina kumutsa, kana kuri kuti vakafa havamutswi. "
                            },
                            {
                                "text": "Nokuti dai vakafa vasingamutswi, Kristu haanawo kumutswa; "
                            },
                            {
                                "text": "uye dai Kristu asina kumutswa, rutendo rwenyu haruna maturo; muchiri muzvivi zvenyu. "
                            },
                            {
                                "text": "Naizvozvo nevarere muna Kristu vaparara. "
                            },
                            {
                                "text": "Dai muupenyu huno tine tariro muna Kristu chete, tinonzwisa tsitsi kukunda vanhu vese. "
                            },
                            {
                                "text": "Asi ikozvinowo Kristu wakamutswa kubva kuvakafa, akava chibereko chekutanga chevarere. "
                            },
                            {
                                "text": "Nokuti sezvo nemunhu rufu rwakauya, kumuka kwevakafawo kwakauya nemunhu. "
                            },
                            {
                                "text": "Nokuti vese muna Adhamu sezvavanofa, saizvozvowo vese muna Kristu vachararamiswa. "
                            },
                            {
                                "text": "Asi umwe neumwe padzoro rake; Kristu chibereko chekutanga, tevere avo vari vaKristu pakuuya kwake, "
                            },
                            {
                                "text": "kozouya kuguma, paachazokumikidza umambo kuna Mwari, ivo Baba, paachaparadza kutonga kwese neushe hwese nesimba. "
                            },
                            {
                                "text": "Nokuti anofanira iye kutonga, kusvikira aisa vese vavengi pasi petsoka dzake. "
                            },
                            {
                                "text": "Muvengi wekupedzisira uchaparadzwa ndirwo rufu. "
                            },
                            {
                                "text": "Nokuti wakaisa zvinhu zvese pasi petsoka dzake. Asi kana achiti zvinhu zvese zvakaiswa pasi pake, zviri pachena kuti ari kunze wakaisa zvinhu zvese pasi pake. "
                            },
                            {
                                "text": "Zvino kana zvinhu zvese zvaiswa pasi pake, ipapo Mwanakomanawo amene achaiswa pasi paiye wakaisa zvese pasi pake, kuti Mwari ave zvese mune zvese. "
                            },
                            {
                                "text": "Ko, vanobhabhatidzirwa vakafa vachaita sei kana vakafa vasingatongomutswi? Vakagobhabhatidzirwa vakafa nemhaka yei? "
                            },
                            {
                                "text": "Nemhaka yei nesu tiri panjodzi awa rega-rega? "
                            },
                            {
                                "text": "Ndinofa zuva nezuva, ndinopika nokuzvikudza pamusoro penyu kwandinako muna Kristu Jesu Ishe wedu. "
                            },
                            {
                                "text": "Kana ndakarwa nenzira yevanhu nezvikara paEfeso, zvinondibatsirei, kana vakafa vasingamutswi? Ngatidye nekunwa, nokuti mangwana tinofa. "
                            },
                            {
                                "text": "Musanyengerwa; kushamwaridzana nevakaipa kunoodza tsika dzakanaka. "
                            },
                            {
                                "text": "Pengenukai nenzira yekururama uye musatadza, nokuti vamwe vane kusaziva Mwari; ndinotaura kuti muve nenyadzi. "
                            },
                            {
                                "text": "Asi umwe achati: Vakafa vanomutswa sei? Uye vanouya nemuviri wakaita sei? "
                            },
                            {
                                "text": "Dununu, icho chaunodzvara iwe hachiitwi chipenyu kunze kwekuti chafa; "
                            },
                            {
                                "text": "uye icho chaunodzvara, haudzvari muviri uchavapo, asi tsanga isina chinhu, kana yezviyo kana yezvimwe; "
                            },
                            {
                                "text": "asi Mwari anoipa muviri paanoda napo, nekumbeu imwe neimwe muviri wayo pachayo. "
                            },
                            {
                                "text": "Nyama yese haisi nyama imwe; asi imwe inyama yevanhu, imwewo inyama yemhuka, imwewo yehove, imwewo yeshiri. "
                            },
                            {
                                "text": "Kune miviriwo yekudenga, nemiviri yenyika; asi kubwinya kweyekudenga ndekumwe, asi kweyenyika ndekumwe. "
                            },
                            {
                                "text": "Kumwe kubwinya ndekwezuva, nekumwe kubwinya ndekwemwedzi, uye kumwe kubwinya ndekwenyeredzi, nokuti nyeredzi inosiyana neimwe nyeredzi pakubwinya. "
                            },
                            {
                                "text": "Kwakadarowo kumuka kwevakafa. Kunodzvarwa mukuora, kunomutswa mukusaora; "
                            },
                            {
                                "text": "kunodzvarwa mukuzvidzwa, kunomutswa mukubwinya; kunodzvarwa muutera, kunomutswa musimba. "
                            },
                            {
                                "text": "Kunodzvarwa kuri muviri wechisikirwo, kunomutswa kuri muviri wemweya. Kune muviri wechisikirwo, uye kune muviri wemweya. "
                            },
                            {
                                "text": "Zvakanyorwawo saizvozvo zvichinzi: Munhu wekutanga Adhamu wakaitwa munhu anorarama; Adhamu wekupedzisira mweya unoraramisa. "
                            },
                            {
                                "text": "Asi zvinotanga hazvisi zvemweya asi zvechisikirwo; tevere zvemweya. "
                            },
                            {
                                "text": "Munhu wekutanga wakabva panyika, ndewevhu; munhu wechipiri ndiIshe anobva kudenga. "
                            },
                            {
                                "text": "Sewevhu, vakadarowo avo vevhu; uye sewekudenga, vakadarowo vekudenga. "
                            },
                            {
                                "text": "Uye sezvatakatakura chimiro chewevhu, tichatakurawo chimiro chewekudenga. "
                            },
                            {
                                "text": "Zvino ndinoreva izvi, hama, kuti nyama neropa hazvingagoni kugara nhaka yeushe hwaMwari; nokuora hakungagari nhaka yekusaora. "
                            },
                            {
                                "text": "Tarirai, ndinokuudzai chakavanzika: Hatingavati tese, asi tichashandurwa tese; "
                            },
                            {
                                "text": "nenguva diki-diki, mukuhwaira kweziso, pahwamanda yekupedzisira; nokuti hwamanda icharira, uye vakafa vachamutswa mukusaora, nesu tichashandurwa. "
                            },
                            {
                                "text": "Nokuti ichi chinoora chinofanira kupfeka kusaora, neichi chinofa chipfeke kusafa. "
                            },
                            {
                                "text": "Zvino kana ichi chinoora chapfeka kusaora, neichi chinofa chapfeka kusafa, ipapo kuchaitika shoko rakanyorwa rinoti: Rufu rwakamedzwa mukukunda. "
                            },
                            {
                                "text": "Iwe rufu, rumborera rwako rwuripi? Iwe guva, kukunda kwako kuripi? "
                            },
                            {
                                "text": "Rumborera rwerufu chivi, nesimba rechivi murairo. "
                            },
                            {
                                "text": "Zvino ngaavongwe Mwari anotipa kukunda naIshe wedu Jesu Kristu. "
                            },
                            {
                                "text": "Naizvozvo, hama dzangu dzinodikanwa, simbai, musingazungunuswi, nguva dzese muchiwedzerwa pabasa raIshe muchiziva kuti kubata kwenyu hakusi pasina muna Ishe.   "
                            }
                        ]
                    },
                    {
                        "verses": [
                            {
                                "text": "Zvino maererano nezvakaunganidzirwa vatsvene, sezvandakaraira makereke eGaratia, imwiwo itai saizvozvo. "
                            },
                            {
                                "text": "Nemusi wekutanga wega-wega wevhiki, umwe neumwe wenyu ngaazvichengetere parutivi pakubudirira kwaakaita, kuti zvino kurege kuva nekuunganidza kana ndichisvika. "
                            },
                            {
                                "text": "Uye pandinosvikira, chero vamunotenda, netsamba, ivo ndichavatuma, vagondoisa zvipo zvenyu kuJerusarema. "
                            },
                            {
                                "text": "Kana zvakafanira kuti ini ndiendewo, vachaenda neni. "
                            },
                            {
                                "text": "Zvino ndichauya kwamuri, kana ndagura neMakedhonia; nokuti ndinogura neMakedhonia; "
                            },
                            {
                                "text": "uye zvimwe ndichagara nemwi, kanawo kupedza chando, kuti imwi mugondiperekedza pese pandinoenda. "
                            },
                            {
                                "text": "Nokuti handishuvi kukuonai ikozvino ndichipfuura; asi ndinovimba kugara imwe nguva nemwi, kana Ishe achitendera. "
                            },
                            {
                                "text": "Asi ndichagara paEfeso kusvikira paPendekosita*. "
                            },
                            {
                                "text": "Nokuti ndazarurirwa mukova mukuru uye unesimba; nevanopikisa vazhinji varipo. "
                            },
                            {
                                "text": "Zvino kana Timotio achisvika, onai kuti anemwi asingatyi; nokuti anobata basa raIshe seniwo. "
                            },
                            {
                                "text": "Naizvozvo ngakurege kuva neanomuzvidza. Asi mumuperekedze murugare, kuti auye kwandiri; nokuti ndakamutarisira pamwe nehama. "
                            },
                            {
                                "text": "Zvino maererano naAporo hama, ndakamukumbira zvikuru kuti auye kwamuri pamwe nehama; asi zvirokwazvo chishuwo chake chakange chisiri chekuuya ikozvino, asi achauya kana awana nguva yakafanira. "
                            },
                            {
                                "text": "Rindai, mumire makasimba murutendo, itai sevarume, musimbe. "
                            },
                            {
                                "text": "Zvinhu zvenyu zvese ngazviitwe nerudo. "
                            },
                            {
                                "text": "Ndinokukumbirisai hama, munoziva imba yaStefana, kuti ndicho chibereko chekutanga cheAkaya, uye vakazvipira kushandira vatsvene; "
                            },
                            {
                                "text": "kuti nemwi muzviise pasi pevakadaro, nekune vese vanobata pamwe nesu, uye vachishingaira. "
                            },
                            {
                                "text": "Ndinofarawo nekuuya kwaStefana naForichunato naAkaiako, nokuti ivo vakazadzisa kutaira kwenyu. "
                            },
                            {
                                "text": "Nokuti vakavandudza mweya wangu newenyu. Naizvozvo rangarirai vakadaro. "
                            },
                            {
                                "text": "Makereke epaAsia anokukwazisai. Akwira naPrisira vanokukwazisai zvikuru muna Ishe, pamwe nekereke iri mumba mavo. "
                            },
                            {
                                "text": "Hama dzese dzinokukwazisai. Kwazisanai nekutsvoda kutsvene. "
                            },
                            {
                                "text": "Kwaziso neruoko rwangu rwaPauro. "
                            },
                            {
                                "text": "Kana munhu asingadi Ishe Jesu Kristu, ngaave chakatukwa. Uyai Ishe! "
                            },
                            {
                                "text": "Nyasha dzaIshe Jesu Kristu ngadzive nemwi. "
                            },
                            {
                                "text": "Rudo rwangu ngaruve nemwi mese muna Kristu Jesu. Ameni.    "
                            }
                        ]
                    }
                ]
            },
            {
                "names": [
                    "II Corinthians"
                ],
                "usfm_id": "2CO",
                "abbreviation": "2Cor",
                "chapters": [
                    {
                        "verses": [
                            {
                                "text": "  Pauro muapositori waJesu Kristu nechido chaMwari, naTimotio hama, kukereke yaMwari iri paKorinde, pamwe nevatsvene vese vari muAkaya yese: "
                            },
                            {
                                "text": "Nyasha kwamuri nerugare rwunobva kuna Mwari Baba vedu nekuna Ishe Jesu Kristu.  "
                            },
                            {
                                "text": "  Ngaavongwe Mwari, uye vari Baba vaIshe wedu Jesu Kristu, Baba vetsitsi uye Mwari wenyaradzo yese, "
                            },
                            {
                                "text": "anotinyaradza padambudziko redu rese, kuti tigone kunyaradza avo vari mudambudziko ripi neripi, nenyaradzo yatinonyaradzwa nayo isu tomene naMwari. "
                            },
                            {
                                "text": "Nokuti matambudziko aKristu sezvaakawedzerwa matiri, saizvozvowo nyaradzo yedu yakawedzerwa nemuna Kristu. "
                            },
                            {
                                "text": "Zvino kana tichirwadziwa, ndezvenyaradzo neruponeso rwenyu zvinobatiswa mukutsungirira mumatambudziko mamwewo atakatambudzikawo isu; kana tichinyaradzwa, ndezvenyaradzo neruponeso rwenyu; "
                            },
                            {
                                "text": "uye tariro yedu maererano nemwi yakasimba, tichiziva kuti sezvamuri vagovani vematambudziko, saizvozvowo venyaradzo. "
                            },
                            {
                                "text": "Nokuti hatidi kuti musaziva, hama, pamusoro pedambudziko redu rakatiwira paAsia, kuti takaremerwa zvikurusa kukunda simba redu, zvekuti takarasa tariro kunyange yeupenyu. "
                            },
                            {
                                "text": "Asi isu pachedu takange tine mutongo werufu matiri, kuti tirege kuzvivimba isu asi kuna Mwari anomutsa vakafa; "
                            },
                            {
                                "text": "wakatinunura parufu rukuru rwakadai, uye anonunura; watinovimba maari kuti achatinunurazve; "
                            },
                            {
                                "text": "nemwi muchishandira isu pamwe nemukumbiro, kuti nekuda kwechipo pamusoro pedu kubudikidza nevanhu vazhinji tivongerwe nevazhinji.  "
                            },
                            {
                                "text": "  Nokuti kuzvikudza kwedu ndikoku, kupupura kwehana yedu, kuti muumwe neuzvokwadi hwaMwari, kwete neuchenjeri hwenyama, asi nenyasha dzaMwari, takazvibata panyika, zvikuru maererano nemwi. "
                            },
                            {
                                "text": "Nokuti hatinyori zvimwe zvinhu kwamuri, asi izvo zvamunoverenga nezvamunogamuchira; uye ndinovimba kuti muchazvigamuchirawo kusvika pakuguma; "
                            },
                            {
                                "text": "sezvamakatigamuchirawo muchidimbu, kuti tiri rumbidzo yenyu, semwiwo yedu nezuva raIshe Jesu.  "
                            },
                            {
                                "text": "  Zvino nechivimbo ichi ndaishuva pakutanga kuuya kwamuri, kuti muve nenyasha dzechipiri; "
                            },
                            {
                                "text": "nekupfuura nekwamuri ndichienda kuMakedhonia, nekudzoka kwamuri ndichibva Makedhonia, uye ndiperekedzwe nemwi kuJudhiya. "
                            },
                            {
                                "text": "Naizvozvo ndichifunga saizvozvi, ndakashandisa kusasimbisa moyo here, kana zvandinozvipira, ndinozvipira zvinoenderana nenyama kuti kwandiri zvive hongu, hongu; uye kwete, kwete here? "
                            },
                            {
                                "text": "Asi Mwari wakatendeka, kuti shoko redu kwamuri harina kuva hongu nakwete. "
                            },
                            {
                                "text": "Nokuti Mwanakomana waMwari Jesu Kristu uyo wakaparidzwa nesu pakati penyu, neni naSirivhano naTimotio, wakange asiri hongu nakwete, asi maari maiva hongu. "
                            },
                            {
                                "text": "Nokuti zvese zvivimbiso zvaMwari, maari ndihongu, nemaari ndiAmeni, rwuve rukudzo rwaMwari kubudikidza nesu. "
                            },
                            {
                                "text": "Zvino anosimbisa isu pamwe nemwi muna Kristu, neakatizodza ndiMwari, "
                            },
                            {
                                "text": "wakatiisawo mucherechedzo isu, akapa rubatso rweMweya mumoyo yedu. "
                            },
                            {
                                "text": "Asi ini ndinodana Mwari kuti ave chapupu pamweya wangu, kuti ndikuregererei handisati ndauya kuKorinde. "
                            },
                            {
                                "text": "Kwete kuti tinotonga parutendo rwenyu, asi tiri vabati pamwe chete vemufaro wenyu; nokuti mumire nerutendo. "
                            }
                        ]
                    },
                    {
                        "verses": [
                            {
                                "text": "Asi ndakazvipira izvi, kusauyazve kwamuri mukusuwa. "
                            },
                            {
                                "text": "Nokuti kana ini ndichikusuwisai, ndiani zvino anondifadza, kunze kwaiye wakasuruvadzwa neni? "
                            },
                            {
                                "text": "Zvino ndakakunyorerai chinhu ichi chakadai kuti ndasvika, ndirege kusuwiswa naivo vanofanira kundifadza, ndine chivimbo mamuri mese, kuti mufaro wangu ndewenyu mese. "
                            },
                            {
                                "text": "Nokuti kubva mudambudziko guru nekusuruvara kwemoyo ndakakunyorerai nemisodzi mizhinji, kwete kuti murwadziswe, asi kuti muzive rudo rukurusa rwandinarwo kwamuri. "
                            },
                            {
                                "text": "Zvino kana umwe akarwadzisa, haana kurwadzisa ini, asi muchidimbu (kuti ndirege kukutakudzai mutoro) mese. "
                            },
                            {
                                "text": "Kuranga uku kwakakwanira wakadai ndiko kwevazhinji; "
                            },
                            {
                                "text": "kuti panzvimbo yaizvozvi zviri nani kuti mumukanganwire nekunyaradza, zvimwe wakadaro arege kuodzwa moyo kwazvo nekusuruvara kukuru. "
                            },
                            {
                                "text": "Naizvozvo ndinokukumbirisai kuti musimbise rudo kwaari. "
                            },
                            {
                                "text": "Nokuti ndizvo zvandakanyorerawo, kuti ndizive kuedzwa kwenyu, kana muchiteerera pazvinhu zvese. "
                            },
                            {
                                "text": "Zvino iye wamunokanganwira chinhu, neni ndinomukanganwira; nokuti kana neni ndichikanganwira chinhu, uyo wandinenge ndakakanganwira, ndinozviita nekuda kwenyu pamberi pechiso chaKristu, "
                            },
                            {
                                "text": "kuti tirege kushandiswa naSatani; nokuti hatizi vasingazivi mano ake.  "
                            },
                            {
                                "text": "  Zvino ndichisvika paTroasi neevhangeri yaKristu, ndazarurirwa mukova muna Ishe, "
                            },
                            {
                                "text": "handina kuwana zororo pamweya wangu, pakusawana kwangu Tito hama yangu; asi ndakawonekana navo ndikabva ndikaenda kuMakedhonia. "
                            },
                            {
                                "text": "Zvino ngaavongwe Mwari, anotikundisa nguva dzese muna Kristu, uye anoratidza nesu panzvimbo dzese hwema hweruzivo rwake. "
                            },
                            {
                                "text": "Nokuti tiri hwema hunonhuhwira hwaKristu kuna Mwari pane ivo vanoponeswa nepane ivo vanoparara; "
                            },
                            {
                                "text": "kune vamwe hwema hwerufu mukufa, nekune vamwe hwema hweupenyu muupenyu. Zvino ndiani angakwanira zvinhu izvi? "
                            },
                            {
                                "text": "Nokuti hatifanani nevazhinji vanokanganisa shoko raMwari; asi sevanobva pauchokwadi, asi sezvinobva kuna Mwari pamberi paMwari tinotaura muna Kristu.  "
                            }
                        ]
                    },
                    {
                        "verses": [
                            {
                                "text": "Tinotangazve kuzviratidza here? Kana tinotsvaka here, sevamwe, tsamba dzekuzviratidza kwamuri, kana dzekuratidza kunobva kwamuri? "
                            },
                            {
                                "text": "Imwi muri tsamba yedu, yakanyorwa mumoyo yedu, inozikanwa nekuverengwa nevanhu vese; "
                            },
                            {
                                "text": "muchiratidzwa kuti muri tsamba yaKristu inoshandiswa nesu, yakanyorwa kwete neingi, asi neMweya waMwari anorarama; kwete pamahwendefa emabwe, asi pamahwendefa enyama emoyo. "
                            },
                            {
                                "text": "Nechivimbo chakadai tinacho naKristu kuna Mwari; "
                            },
                            {
                                "text": "kwete kuti tinokwanisa isu pachedu kufunga chimwe chinhu sechinobva kwatiri, asi kukwanisa kwedu kunobva kuna Mwari; "
                            },
                            {
                                "text": "iye wakatigonesa kuva vashumiri vesungano itsva, kwete yechakanyorwa asi yeMweya; nokuti chakanyorwa chinouraya, asi Mweya unoraramisa. "
                            },
                            {
                                "text": "Asi kana ushumiri hwerufu, pazvinyorwa zvakavezwa pamabwe hwakasvikira mukubwinya, zvekuti vana vaIsraeri vakakoniwa kutarisisa chiso chaMozisi nekuda kwekubwinya kwechiso chake, kwaipedzwa, "
                            },
                            {
                                "text": "ko shumiro yeMweya haingazovi nekubwinya kukuru here? "
                            },
                            {
                                "text": "Nokuti kana shumiro yekupiwa mhosva iri kubwinya, shumiro yekururama ichakunda zvikuru sei mukubwinya. "
                            },
                            {
                                "text": "Nokuti kunyange icho chakabwinyiswa hachina kubwinyiswa pachinhu ichi nekuda kwekubwinya uku kwakanyanyisa. "
                            },
                            {
                                "text": "Nokuti kana icho chinopedzwa chaiva nekubwinya, zvikuru sei icho chinogara, pakubwinya. "
                            },
                            {
                                "text": "Naizvozvo tine tariro yakadai, tinoshandisa ushingi ukuru mukutaura; "
                            },
                            {
                                "text": "uye kwete saMozisi waiisa chifukidziro pachiso chake, kuti vana vaIsraeri varege kutarisisa kuguma kwezvinopedzwa. "
                            },
                            {
                                "text": "Asi fungwa dzavo dzakaomeswa, nokuti kusvikira zuva rino chifukidziro ichochi chichiripo chisina kubviswa pakuverengwa kwetesitamende yekare, chakapedzwa muna Kristu. "
                            },
                            {
                                "text": "Asi kusvikira zuva rino, kana kuchiverengwa Mozisi, chifukidziro chirere pamoyo wavo. "
                            },
                            {
                                "text": "Chero rinhi kana achidzokera kuna Ishe, chifukidziro chinobviswa. "
                            },
                            {
                                "text": "Zvino Ishe ndiye Mweya; uye pane Mweya waIshe pane rusununguko. "
                            },
                            {
                                "text": "Asi isu tese, nechiso chakashama tichiona sepachionioni kubwinya kwaIshe, tinoshandurirwa kumufananidzo iwoyo kubva pakubwinya kuenda pakubwinya, sezvinobva kuMweya waIshe.   "
                            }
                        ]
                    },
                    {
                        "verses": [
                            {
                                "text": "Naizvozvo zvatine shumiro iyi, sezvatakagamuchira tsitsi, hatineti; "
                            },
                            {
                                "text": "asi takarasa zvinhu zvakavanzika zvechinyadzo, tisingafambi neunyengeri, kana kuminamisa shoko raMwari; asi nekuratidza chokwadi, tichizvipupurira kuhana yese yevanhu pamberi paMwari. "
                            },
                            {
                                "text": "Zvinowo kana evhangeri yedu yakafukidzwa, yakafukidzwa kune avo vanoparara; "
                            },
                            {
                                "text": "kwavari mwari wenyika ino wakapofumadza fungwa dzevasingatendi, kuti chiedza cheevhangeri yekubwinya yaKristu ari mufananidzo waMwari chisavhenekera kwavari. "
                            },
                            {
                                "text": "Nokuti hatizviparidzi, asi Kristu Jesu Ishe; uye isu tiri varanda venyu nekuda kwaJesu. "
                            },
                            {
                                "text": "Nokuti Mwari wakati chiedza chivhenekere kubva parima ndiye wakavhenekera mumoyo yedu, kuti atipe chiedza cheruzivo rwekubwinya kwaMwari pachiso chaJesu Kristu. "
                            },
                            {
                                "text": "Asi tine fuma iyi mumidziyo yevhu, kuti ukuru-ukuru hwesimba huve hwaMwari, uye husabva kwatiri; "
                            },
                            {
                                "text": "tinodzvanyidzirwa pamativi ese, asi hatimanikidzwi; tinovhiringidzika, asi hatipererwi; "
                            },
                            {
                                "text": "tinoshushwa, asi kwete kusiiwa; tinowisirwa pasi, asi kwete kuparadzwa; "
                            },
                            {
                                "text": "tichipota takatakura nguva dzese kufa kwaIshe Jesu mumuviri, kuti upenyuwo hwaJesu huratidzwe mumuviri wedu. "
                            },
                            {
                                "text": "Nokuti isu tinorarama tinogara tichipiwa kurufu nekuda kwaJesu, kuti upenyuwo hwaJesu huratidzwe munyama yedu inofa. "
                            },
                            {
                                "text": "Saizvozvo rufu rwunobata matiri, asi upenyu mamuri. "
                            },
                            {
                                "text": "Zvino tine mweya iwoyu werutendo, sezvazvakanyorwa zvichinzi: Ndakatenda, naizvozvo ndakataura; isuwo tinotenda, naizvozvowo tinotaura; "
                            },
                            {
                                "text": "tichiziva kuti iye wakamutsa Ishe Jesu, achatimutsawo isu naJesu, agotikumikidza pamwe nemwi. "
                            },
                            {
                                "text": "Nokuti zvinhu zvese zvinoitwa nekuda kwenyu, kuti nyasha dzakapamhidzirwa nekuda kwekuvonga kwevazhinji, dziwedzerwe dzive rukudzo rwaMwari.  "
                            },
                            {
                                "text": "  Naizvozvo hatineti, asi kana munhu wedu wekunze achiparadzwa, zvakadaro wemukati anovandudzwa zuva nezuva. "
                            },
                            {
                                "text": "Nokuti dambudziko redu rakareruka riripo kwechinguva chidiki, rinotiitira uremu hwekubwinya kukurusa kusingaperi; "
                            },
                            {
                                "text": "tisingatariri zvinoonekwa, asi zvisingaonekwi; nokuti zvinoonekwa ndezvenguva, asi zvisingaonekwi ndezvekusingaperi. "
                            }
                        ]
                    },
                    {
                        "verses": [
                            {
                                "text": "Nokuti tinoziva kuti kana imba yedu yenyika yetende ichiputswa, tine chivakwa chinobva kuna Mwari, imba isina kuitwa nemaoko, isingaperi kumatenga. "
                            },
                            {
                                "text": "Nokuti nemune iyi tinogomera, tichishuva kuti tifukidzwe neimba yedu inobva kudenga; "
                            },
                            {
                                "text": "kana nesu takapfekedzwa hatingawanikwi tisina chatakapfeka. "
                            },
                            {
                                "text": "Nokuti nesu tiri mutende tinogomera, tichiremerwa; nokuti hatishuvi kukururwa, asi kufukidzwa, kuti chinofa chimedzwe neupenyu. "
                            },
                            {
                                "text": "Zvino wakatigadzirira chinhu ichochi ndiMwari, wakatipawo rubatso rweMweya. "
                            },
                            {
                                "text": "Naizvozvo tine ushingi nguva dzose, tichiziva kuti tichiri kumusha mumuviri, tiri kure naIshe; "
                            },
                            {
                                "text": "nokuti tinofamba nerutendo, kwete nekuona; "
                            },
                            {
                                "text": "naizvozvo tine ushingi, uye tinofara zvikuru kuti zviri nani kusava pamuviri, uye kuva kumusha naIshe. "
                            },
                            {
                                "text": "Naizvozvowo tinoedza zvikuru, kana tiri pamusha kana tisiri pamusha, kuti tigamuchirike kwaari. "
                            },
                            {
                                "text": "Nokuti tese tinofanira kuonekwa pamberi pechigaro chekutonga chaKristu, kuti umwe neumwe agamuchire zvinhu zvaakaita nemuviri, zvichienderana nezvaakaita, kana zvakanaka kana zvakaipa.  "
                            },
                            {
                                "text": "  Naizvozvo tichiziva kutyisa kwaIshe tinonyengetedza vanhu, asi tinoratidzwa kuna Mwari; uye ndine chivimbo kuti tiratidzwewo pahana dzenyu. "
                            },
                            {
                                "text": "Nokuti hatizvizivisizve kwamuri, asi tinokupai mukana wekuzvirumbidza nekuda kwedu, kuti mugone kumirisana nevanozvirumbidza pachiso, kwetewo pamoyo. "
                            },
                            {
                                "text": "Nokuti kana tichipenga, tinopenga kuna Mwari; kana tiri vanhu kwavo, tiri kwavo kwamuri. "
                            },
                            {
                                "text": "Nokuti rudo rwaKristu rwunotimanikidza, nokuti tinoona izvozvi kuti kana umwe akafira vese, zvino vese vakafa; "
                            },
                            {
                                "text": "uye wakafira vese kuti avo vanorarama vachirega kuzozviraramira ivo, asi iye wakavafira nekumukazve. "
                            },
                            {
                                "text": "Naizvozvo kubvira ikozvino isu hatizivi munhu panyama; uye kunyange kana takaziva Kristu panyama, asi ikozvino hatichamuzivi saizvozvo. "
                            },
                            {
                                "text": "Kuti kana munhu ari muna Kristu, wava chisikwa chitsva; zvekare zvapfuura, tarira zvese zvava zvitsva. "
                            },
                            {
                                "text": "Uye zvese zvinobva kuna Mwari, wakatiyananisa naye kubudikidza naJesu Kristu, uye wakatipa shumiro yeyananiso; "
                            },
                            {
                                "text": "sezvinonzi Mwari wakange achiyananisa nyika kwaari muna Kristu, asingavaverengeri kudarika kwavo, akaisa kwatiri shoko reyananiso. "
                            },
                            {
                                "text": "Naizvozvo tiri nhume pachinzvimbo chaKristu, Mwari saanenge achikumbirisa nesu; tinokumbirisa pachinzvimbo chaKristu tichiti: Yananiswai naMwari. "
                            },
                            {
                                "text": "Nokuti uyo wakange asingazivi chivi wakamuita chivi pachinzvimbo chedu, kuti isu tive kururama kwaMwari maari.   "
                            }
                        ]
                    },
                    {
                        "verses": [
                            {
                                "text": "Zvino tinobata pamwe naye, nesu tinokumbira zvikuru kuti musagamuchira nyasha dzaMwari pasina; "
                            },
                            {
                                "text": "nokuti anoti: Nenguva yakafanira ndakakunzwa, uye nepazuva reruponeso ndakakubatsira; tarira, ikozvino inguva yakafanira; tarira, ikozvino izuva reruponeso. "
                            },
                            {
                                "text": "Hatigumbusi kunyange pachinhu, kuti shumiro irege kumhurwa; "
                            },
                            {
                                "text": "asi pazvese tinozviratidza sevashumiri vaMwari, pakutsungirira kuzhinji, pamatambudziko, pakuomerwa, pakudzvinyirirwa, "
                            },
                            {
                                "text": "pakurohwa, pakusungwa, pamabongozozo, pamabasa anorema, pakusarara, pakutsanya, "
                            },
                            {
                                "text": "pakuchena, paruzivo, pamoyo murefu, paunyoro, paMweya Mutsvene, parudo rusinganyepedzeri, "
                            },
                            {
                                "text": "pashoko rechokwadi, pasimba raMwari, pazvombo zvekururama kurudyi nekuruboshwe, "
                            },
                            {
                                "text": "nekukudzwa uye kuzvidzwa, nekureverwa zvakaipa uye kureverwa zvakanaka; sevanyepedzeri, tiri vechokwadiwo; "
                            },
                            {
                                "text": "sevasingazikanwi, tichizikanwawo zvikuru; sevanofa, tarirawo, tinorarama; sevanorohwa, tisingaurawiwo; "
                            },
                            {
                                "text": "sevakasuruvadzwa, asi tichifara nguva dzese; sevarombo, asi tichifumisa vazhinji; sevasina chinhu, asi tine zvese.  "
                            },
                            {
                                "text": "  VeKorinde, muromo wedu wakashamira imwi, moyo wedu wakuriswa. "
                            },
                            {
                                "text": "Hamudzvinyidzirwi matiri, asi munodzvinyidzirwa muvura hwenyu. "
                            },
                            {
                                "text": "Zvino pakutsiva kwakadaro (ndinotaura sekune vana vangu), imwiwo kuriswai. "
                            },
                            {
                                "text": "Musasungwa zvisina kufanira pajoko pamwe nevasingatendi; nokuti kururama kungava nekudyidzana kwei nekusarurama? Chiedza chingadyidzana sei nerima? "
                            },
                            {
                                "text": "Uye Kristu ane kunzwana kwei naBeriari? Kana anotenda angava nemugove wei neasingatendi? "
                            },
                            {
                                "text": "Netembere yaMwari ine kutenderana kupi nezvifananidzo? Nokuti imwi muri tembere yaMwari mupenyu, Mwari sezvaakareva kuti: Ndichagara mavari, uye ndichafamba pakati pavo; ndichavawo Mwari wavo, uye ivo vachava vanhu vangu. "
                            },
                            {
                                "text": "Naizvozvo budai pakati pavo mutsaurwe, anoreva Ishe, uye musabata chakasviba; iniwo ndichakugamuchirai. "
                            },
                            {
                                "text": "Uye ndichava Baba kwamuri, nemwi muchava vanakomana nevanasikana kwandiri, anoreva Ishe Wemasimbaose. "
                            }
                        ]
                    },
                    {
                        "verses": [
                            {
                                "text": "Zvatine zvivimbiso izvi, vadikanwi, ngatizvinatse patsvina yese yenyama neyemweya, tipedzise utsvene mukutya Mwari.  "
                            },
                            {
                                "text": "  Gamuchirai isu; hatina kuitira munhu chakaipa, hatina kukanganisira munhu, hatina kubatira munhu. "
                            },
                            {
                                "text": "Handitauriri kupa mhosva; nokuti ndamboreva, kuti muri mumoyo medu, kuti tife nekurarama pamwe. "
                            },
                            {
                                "text": "Ushingi hwenhauro yangu kwamuri hukuru, kuzvirumbidza kwangu kukuru pamusoro penyu; ndakazadzwa nenyaradzo, ndakawanzirwa mufaro padambudziko redu rese. "
                            },
                            {
                                "text": "Nokutiwo tasvika kuMakedhonia, nyama yedu haina kuva nezororo, asi takadzvinyirirwa pazvese; kunze kukakavara, mukati kutya. "
                            },
                            {
                                "text": "Asi Mwari, anonyaradza vakasuruvadzwa, wakatinyaradza nekusvika kwaTito; "
                            },
                            {
                                "text": "uye kwete pakusvika kwake chete, asi nepakunyaradzwa kwaakanyaradzwa nako pamusoro penyu, achitiudza zvechishuwo chenyu, kuchema kwenyu, kushingaira kwenyu pamusoro pangu, zvekuti ndakanyanya kufara. "
                            },
                            {
                                "text": "Nokuti kunyange ndakakusuruvadzai netsamba, handizvidembi, kunyange ndichizvidemba; nokuti ndinoona kuti tsamba iyoyo yakakusuruvadzai, kunyange kuri kwenguva diki. "
                            },
                            {
                                "text": "Ikozvino ndinofara, kwete kuti makasuruvadzwa, asi kuti makasuruvadzika mukatendeuka; nokuti makasuruvadzwa nenzira yeuMwari, kuti murege kurasikirwa nechinhu nekuda kwedu. "
                            },
                            {
                                "text": "Nokuti kuchema nenzira yeuMwari kunouisa kutendeuka rwuve ruponeso rwausingazvidembi narwo; asi kuchema nenzira yenyika kunouisa rufu. "
                            },
                            {
                                "text": "Nokuti tarirai, chinhu ichocho, kuti makasuruvadzwa nenzira yeuMwari, chakauisa mukati menyu shungu dzakadini, inga kuzvidavirira, inga kutsamwa, inga kutya, inga chishuvo chakasimba, inga kushingaira, inga kutsiva. Pazvese makazviratidza kuti makachena pachiitiko ichi. "
                            },
                            {
                                "text": "Naizvozvo kanawo ndakakunyorerai, ndakazviita kwete nekuda kwewakatadza, kana nekuda kwaiye wakatadzirwa, asi kuti kukushingairirai kwedu kuratidzwe kwamuri pamberi paMwari. "
                            },
                            {
                                "text": "Nemhaka iyi takanyaradzwa panyaradzo yenyu; hongu takafara zvikuru kwazvo pamufaro waTito, nokuti mweya wake wakavandudzwa kubva kwamuri mese. "
                            },
                            {
                                "text": "Nokuti kana ndakazvikudza nechinhu kwaari pamusoro penyu, handinyadziswi; asi sezvatakataura zvinhu zvese kwamuri muchokwadi, saizvozvowo kuzvikudza kwedu kuri pamberi paTito kwakava chokwadi. "
                            },
                            {
                                "text": "Nehanya dzake dzawedzerwa kwazvo kwamuri, achirangarira kuteerera kwenyu mese, kuti makamugamuchira sei nekutya uye kudedera. "
                            },
                            {
                                "text": "Ndinofara naizvozvo kuti pazvese ndine chivimbo mamuri.   "
                            }
                        ]
                    },
                    {
                        "verses": [
                            {
                                "text": "Zvino tinokuzivisai, hama, nyasha dzaMwari dzakapiwa pamakereke eMakedhonia; "
                            },
                            {
                                "text": "kuti pakuedzwa kukuru kwedambudziko, kuwanzwa kwemufaro wavo neurombo hwavo hwakadzama zvakawedzera pafuma yekupa kwavo. "
                            },
                            {
                                "text": "Nokuti vakange vane chido pakukwanisa kwavo, ndinopupura, kunyange kupfuura kukwanisa kwavo, "
                            },
                            {
                                "text": "nechikumbiro chikuru vakatigombedzera, kuti tigamuchire chipo uye kugovana parubatsiro rwunova rwevatsvene; "
                            },
                            {
                                "text": "uye kwete sezvatakatarisira, asi vakatanga kuzvipa ivo kuna Ishe, nekwatiri nechido chaMwari. "
                            },
                            {
                                "text": "Zvekuti takakurudzira Tito, kuti sezvaakange ambotanga, saizvozvo apedzisewo kwamuri basa iri renyashawo. "
                            },
                            {
                                "text": "Asi sezvamakawanza pazvese, parutendo, uye pashoko, uye paruzivo, uye pakushingaira kwese, uye parudo rwenyu kwatiri, tarirai kuti muwanzewo pabasa iri renyasha. "
                            },
                            {
                                "text": "Handitauri semurairo, asi nekushingaira kwevamwe uye ndichiidza uchokwadi hwerudo rwenyu. "
                            },
                            {
                                "text": "Nokuti munoziva nyasha dzaIshe wedu Jesu Kristu, kuti kunyange akange akafuma, nekuda kwenyu wakava murombo, kuti imwi kubudikidza neurombo hwake mufume. "
                            },
                            {
                                "text": "Zvino pachinhu ichi ndinopa maonero; nokuti ichi chinokubatsirai, imwi makatotanga kubva gore rakapera, kwete kuita chete, asi nekuda. "
                            },
                            {
                                "text": "Asi ikozvinowo pedzisai kuita, kuti, sezvapane chishuwo chemoyo, saizvozvo kuripo kupedzisawo kubva pane zvamunazvo. "
                            },
                            {
                                "text": "Nokuti kana chishuwo chemoyo chiripo, munhu anogamuchirika zvichienderana nezvaanazvo, kwete kuenderana nezvaasina. "
                            },
                            {
                                "text": "Nokuti hakusi kuti vamwe vave nekurerusirwa, imwi muremerwe; asi kubva pakuenzana, panguva yaikozvino zvakawanda zvenyu zviwedzere pakushaiwa kwavo, "
                            },
                            {
                                "text": "kutiwo zvakawanda zvavo zviwedzere pakushaiwa kwenyu, kuti kuve nekuenzana, "
                            },
                            {
                                "text": "sezvazvakanyorwa zvichinzi: Wakaunganidza zvizhinji haana kuva nezvakasara; newakaunganidza zvishoma haana kushaiwa. "
                            },
                            {
                                "text": "Asi ngaavongwe Mwari wakaisa mumoyo maTito kushingaira kwakadaro kwamuri, "
                            },
                            {
                                "text": "kuti zvirokwazvo wakagamuchira kurudziro, asi zvaakange achishingaira zvikuru, wakabva akaenda kwamuri nechido chake. "
                            },
                            {
                                "text": "Zvino takatuma pamwe naye hama, rumbidzo yake muevhangeri yakagura nemumakereke ese; "
                            },
                            {
                                "text": "zvisati zviri izvozvo chete, asi wakasarudzwawo nemakereke kuti atiperekedze nenyasha idzi, dzakabatiswa nesu mukurumbidzwa kwaIshe uyu, nechishuwo chemoyo wenyu; "
                            },
                            {
                                "text": "tichidzivirira izvi, zvimwe umwe angatimhura pamusoro pezvipamhidzirwa izvi zvinobatiswa nesu; "
                            },
                            {
                                "text": "tichirangarira zvakanaka kwete pamberi paIshe chete asi pamberi pevanhuwo. "
                            },
                            {
                                "text": "Uye takatuma navo hama yedu, yatakawana yakashingaira pazvizhinji kazhinji, asi zvino anonyanya kushingaira nekuda kwekukuvimbai kukuru. "
                            },
                            {
                                "text": "Kana zviri zvaTito, umwe wangu nemushandi pamwe neni kwamuri; kana hama dzedu, nhume dzekereke, vari kukudzwa kwaKristu. "
                            },
                            {
                                "text": "Naizvozvo ratidzai kwavari uchapupu hwerudo rwenyu nehwekuzvikudza kwedu pamusoro penyu, nepamberi pemakereke.   "
                            }
                        ]
                    },
                    {
                        "verses": [
                            {
                                "text": "Nokuti maererano nerubatsiro rwevatsvene, hazvina kufanira kwandiri kuti ndikunyorerei; "
                            },
                            {
                                "text": "nokuti ndinoziva kushingaira kwenyu, kwandinozvirumbidza nako pamusoro penyu kune veMakedhonia, kuti Akaya yakange yazvigadzirira kubvira gore rakapera; nekushingaira kwenyu kwakamutsa vazhinji. "
                            },
                            {
                                "text": "Asi ndakatuma hama, kuti kuzvirumbidza kwedu pamusoro penyu kusava pasina pachinhu ichi; kuti, sezvandakareva, muve makagadzirira; "
                            },
                            {
                                "text": "zvimwe pamwe, kana veMakedhonia vachiuya neni vakuwanei musina kuzvigadzirira, isu tinyadziswe (kuti tisati, imwi) pakuvimba uku kwekuzvikudza. "
                            },
                            {
                                "text": "Naizvozvo ndakaona zvakafanira kukurudzira hama, kuti vatange kuuya kwamuri, uye vatange kugadzira chipo chenyu chepachena chakataurwa nezvacho kare, kuti ichi chive chakagadzirirwa, saizvozvo sechipo chepachena asi kwete sekukara. "
                            },
                            {
                                "text": "Asi izvi kuti: Anodzvara zvishoma, anokohwawo zvishoma; neanodzvara zvizhinji, achakohwawo zvizhinji. "
                            },
                            {
                                "text": "Umwe neumwe sezvinoda moyo; kwete nekurwadziwa, kana nekurovererwa; nokuti Mwari anoda anopa nemufaro. "
                            },
                            {
                                "text": "Uye Mwari anogona kukuwanzirai nyasha dzese, kuti nguva dzese muve nekuringana kwese pazvese, muwanze pabasa rese rakanaka; "
                            },
                            {
                                "text": "sezvazvakanyorwa zvichinzi: Wakaparadzira, wakapa varombo; kururama kwake kunogara nekusingaperi. "
                            },
                            {
                                "text": "Zvino iye anopa mbeu kumudzvari, nekupa chingwa chekudya, ngaawanze mbeu dzenyu dzakadzvarwa, nekuwedzera zvibereko zvekururama kwenyu; "
                            },
                            {
                                "text": "muchifumiswa pazvinhu zvese zvichibva pakupana kwese, zvinokonzera kubudikidza nesu kuvonga kuna Mwari. "
                            },
                            {
                                "text": "Nokuti basa rekushumira uku harizadzisi kushaiwa kwevatsvene chete, asi kunowanzisawo nekuvongwa kuzhinji kuna Mwari; "
                            },
                            {
                                "text": "nekuda kweuchapupu hweshumiro iyi vanorumbidza Mwari pamusoro pekuteerera kwekupupura kwenyu evhangeri yaKristu, nekukura kwekupa kwenyu kwavari nekune vese. "
                            },
                            {
                                "text": "Uye nemunyengetero wavo pamusoro penyu, vachikushuvai nekuda kwenyasha hurusa dzaMwari pamusoro penyu. "
                            },
                            {
                                "text": "Zvino Mwari ngaavongwe nekuda kwechipo chake chisingarondedzereki.   "
                            }
                        ]
                    },
                    {
                        "verses": [
                            {
                                "text": "Zvino ini Pauro ndomene ndinokukumbirisai neunyoro, uye moyochena waKristu, wakaninipiswa pakati penyu kana ndiripo, asi kana ndisipo ndine ushingi kwamuri; "
                            },
                            {
                                "text": "ndinokumbirisawo, kuti kana ndiripo, ndirege kuva neushingi nekuzvipira uku kwandinoverengerwa kuti ndine ushingi hwekumirisana nevamwe vanotifungira sevanofamba panyama. "
                            },
                            {
                                "text": "Nokuti kunyange tichifamba panyama, hatirwi maererano nenyama; "
                            },
                            {
                                "text": "nokuti zvombo zvehondo yedu hazvisi zvenyama, asi zvakasimba kubudikidza naMwari pakuputsa nhare, "
                            },
                            {
                                "text": "tichiwisa mirangariro nechese chakakwirira chinozvikwiridza chichipesana neruzivo rwaMwari, nekuisa muutapwa murangariro wese pakuteerera Kristu; "
                            },
                            {
                                "text": "takazvigadzira kutsiva kusateerera kwese, kana kuteerera kwenyu kwazadzisika. "
                            },
                            {
                                "text": "Munotarira zvinhu pamaonekero azvo ekunze here? Kana munhu achizvivimba kuti iye ndewaKristu, ngaazvirangarirezve, kuti iye sezvaari waKristu, saizvozvo nesu tiri vaKristu. "
                            },
                            {
                                "text": "Nokuti kana nezvinhu zvizhinjisa ndisazvirumbidzazve maererano nesimba redu, Ishe raakatipa pakuvaka, uye kwete rekuparadza kwedu, handinganyadziswi; "
                            },
                            {
                                "text": "kuti ndirege kuonekwa sendinokutyityidzirai netsamba. "
                            },
                            {
                                "text": "Nokuti vanoti: Tsamba dzake dzinorema uye dzine simba; asi kuvapo kwemuviri kune utera nekutaura kwake kunozvidzika. "
                            },
                            {
                                "text": "Wakadaro ngaarangarire ichi, kuti sezvatakadaro pashoko kubudikidza netsamba kana tisipo, nesu takadaro pakuita kana tiripo. "
                            },
                            {
                                "text": "Nokuti hatina ushingi hwekuzviverengera kana kuzvifananidza nevamwe vevanozvirumbidza; asi ivo vanozvienzanisa vega, nekuzvifananidza pachavo, havanzwisisi. "
                            },
                            {
                                "text": "Asi isu hatingazvikudzi zvinopfuura chipimo, asi zvinoenderana nechipimo chemuganhu Mwari waakatitemera, chipimo chekusvika nekwamuri. "
                            },
                            {
                                "text": "Nokuti hatizvitandavadzi kupfuurikidza setisingasvikiri kwamuri, nokuti nekwamuriwo takasvika muevhangeri yaKristu; "
                            },
                            {
                                "text": "tisingazvikudzi kupfuurikidza chipimo pamabasa evamwe; asi tine tariro, kuti kana rutendo rwenyu rwuchiwanzwa, isu tichakuriswa pakati penyu zvinoenderana nemuganhu wedu nekupfuurisa, "
                            },
                            {
                                "text": "kuparidza evhangeri pamatunhu ari mhiri kwenyu, kwete kuzvirumbidza pamuganhu weumwe pazvinhu zvakagadzirwa. "
                            },
                            {
                                "text": "Asi anozvirumbidza, ngaazvirumbidze muna Ishe. "
                            },
                            {
                                "text": "Nokuti haasi anozvirumbidza uyo anogamuchirwa, asi Ishe waanorumbidza.   "
                            }
                        ]
                    },
                    {
                        "verses": [
                            {
                                "text": "Dai muchindiitira moyo murefu zvishoma paupenzi hwangu; asiwo munondiitira moyo murefu. "
                            },
                            {
                                "text": "Nokuti ndine godo nemwi negodo raMwari; nokuti ndakakuwanisai kumurume umwe, kuti ndikukumikidzeimuri mhandara yakachena kuna Kristu. "
                            },
                            {
                                "text": "Asi ndinotya kuti zvimwe nyoka sezvayakanyengera Evha nemano ayo, saizvozvo ndangariro dzenyu dzingatsauswa pauchokwadi huri muna Kristu. "
                            },
                            {
                                "text": "Nokuti kana anosvika achiparidza umwe Jesu watisina kuparidza, kana zvimwe muchigamuchira umwe mweya wamusina kugamuchira, kana imwe evhangeri yamusina kugamuchira, zvakanaka kuti muzviitire moyo murefu. "
                            },
                            {
                                "text": "Nokuti ndinoona ndisingasariri nepadiki kuvaapositori vakurusa. "
                            },
                            {
                                "text": "Kanawo kunyange ndisina kudzidza pashoko, asi kwete paruzivo; asi pachinhu chese takaratidzwa kwamuri muzvinhu zvese. "
                            },
                            {
                                "text": "Kana ndakaita chivi here pakuzvininipisa kuti imwi mukudzwe, nokuti ndakaparidza kwamuri evhangeri yaMwari pasina muripo? "
                            },
                            {
                                "text": "Ndakapamba amwe makereke, ndichitora muripo kuti ndikushandirei. "
                            },
                            {
                                "text": "Uye pandakange ndiripo kwamuri ndichishaiwa handina kuremedza munhu; nokuti zvandaishaiwa, hama dzaibva Makedhonia dzakapa; uye pazvese ndakazvichengeta kuti ndirege kuva mutoro kwamuri, uye ndichazvichengeta. "
                            },
                            {
                                "text": "Chokwadi chaKristu chiri mandiri, kuti kuzvikudza uku hakungamiswi mandiri kumatunhu eAkaya. "
                            },
                            {
                                "text": "Nemhaka yei? Nokuti handikudii here? Mwari anoziva. "
                            },
                            {
                                "text": "Asi chandinoita, ndichaitawo, kuti ndigure mukana kune vanoshuva mukana; kuti pane zvavanozvikudza nazvo vawanikwe vakaita sesuwo. "
                            },
                            {
                                "text": "Nokuti vakadaro vaapositori venhema, vabati vanonyengera, vanozvishandura kuva vaapositori vaKristu. "
                            },
                            {
                                "text": "Hazvishamisiwo; nokuti Satani amene anozvishandura kuva mutumwa wechiedza. "
                            },
                            {
                                "text": "Naizvozvo hachisi chinhu chikuru kana nevashumiri vake vachizvishandura kuita sevashumiri vekururama; kuguma kwavo kuchava semabasa avo.  "
                            },
                            {
                                "text": "  Ndinotizve: Ngakurege kuva nemunhu anofunga kuti ndiri benzi; asi kana zvisakadaro, sebenziwo ndigamuchirei, kuti neni ndizvikudze zvishoma. "
                            },
                            {
                                "text": "Zvandinotaura, handitauri sekuna Ishe, asi sepaupenzi, pachivimbo ichi chekuzvikudza. "
                            },
                            {
                                "text": "Sezvo vazhinji vachizvikudza panyama, iniwo ndichazvikudza. "
                            },
                            {
                                "text": "Nokuti munoitira mapenzi moyo murefu nemufaro muri vakachenjera. "
                            },
                            {
                                "text": "Nokuti munoita moyo murefu, kana munhu achikuisai muuranda, kana munhu achikudyai kupedza, kana munhu achikutapai, kana munhu achizvikudza, kana munhu achikurovai kumeso. "
                            },
                            {
                                "text": "Ndinoreva sechinyadzo, senge kuti isu takange tine utera. Asi pane chipi nechipi umwe paane ushingi (ndinotaura paupenzi), ini ndine ushingiwo. "
                            },
                            {
                                "text": "VaHebheru here? Neniwo. VaIsraeri here? Neniwo. Imbeu yaAbhurahama here? Neniwo. "
                            },
                            {
                                "text": "Vashumiri vaKristu here? (Ndinotaura semupengo), ndinovapfuura, zvikurusa pamabasa anorema, pamavanga kupfuura chipimo, mumajere zvikurusa, pandufu kazhinji. "
                            },
                            {
                                "text": "KuVaJudha ndakagamuchira kashanu shamhu dzine makumi mana kusiya imwe. "
                            },
                            {
                                "text": "Katatu ndakarohwa netsvimbo, kamwe ndakatakwa nemabwe, katatu ndakaputsikirwa nechikepe, usiku humwe nemasikati ndakange ndiri muudziku hwegungwa; "
                            },
                            {
                                "text": "panzendo kazhinji, panjodzi dzenzizi, panjodzi dzemakororo, panjodzi nevekwangu, panjodzi nevahedheni, panjodzi muguta, panjodzi murenje, panjodzi mugungwa, panjodzi pakati pehama dzenhema; "
                            },
                            {
                                "text": "pakutambudzika nepakuremerwa, pakusarara kazhinji, panzara nenyota, pakutsanya kazhinji, pachando nepakushama. "
                            },
                            {
                                "text": "Kunze kwezvinhu izvi zviri panze, kurangarira makereke ese kunondimanikidza zuva rimwe nerimwe. "
                            },
                            {
                                "text": "Ndiani anoshaiwa simba, neni ndikasashaiwa simba? Ndiani anogumburwa, neni ndikasatsva? "
                            },
                            {
                                "text": "Kana zvakafanira kuzvikudza, ndichazvikudza nezvinhu zveutera hwangu. "
                            },
                            {
                                "text": "Mwari naBaba vaIshe wedu Jesu Kristu, anorumbidzwa kusvikira rinhi narinhi, anoziva kuti handirevi nhema. "
                            },
                            {
                                "text": "PaDhamasiko mutungamiriri wamambo Areta wakarinda guta reveDhamasiko achida kundibata; "
                            },
                            {
                                "text": "uye ndakaburuswa nepawindo ndiri mudengu nepamudhuri, ndikapukunyuka pamaoko ake.   "
                            }
                        ]
                    },
                    {
                        "verses": [
                            {
                                "text": "Kuzvikudza zvirokwazvo hakubatsiri kwandiri; nokuti ndichauya pazviratidzo nezvakazarurwa zvaIshe. "
                            },
                            {
                                "text": "Ndinoziva munhu ari muna Kristu makore gumi nemana apfuura (kana zvakaitwa mumuviri, handizivi, kana kunze kwemuviri, handizivi, Mwari anoziva), wakadai wakabvutirwa kudenga rechitatu. "
                            },
                            {
                                "text": "Uye ndinoziva munhu wakadai (kana mumuviri, kana kunze kwemuviri, handizivi; Mwari anoziva), "
                            },
                            {
                                "text": "kuti wakabvutwa akaiswa muparadhiso, akanzwa mashoko asingatauriki, asingabviri munhu kutaura. "
                            },
                            {
                                "text": "Ndichazvikudza newakadai; asi pamusoro pangu ndomene handizvikudzi, asi pautera hwangu. "
                            },
                            {
                                "text": "Nokuti kana ndichida kuzvikudza, handaizova benzi; nokuti ndichareva chokwadi; asi ndinorega, zvimwe umwe angandifungira kuva mukuru kune zvaakaona ndiri, kana zvaakanzwa kwandiri, "
                            },
                            {
                                "text": "uye kuti ndirege kukudzwa kubudikidza nekuwanda kwezvakazarurwa, ndakapiwa munzwa munyama, nhume yaSatani kuti indirove, kuti ndirege kukudzwa. "
                            },
                            {
                                "text": "Maererano nechinhu ichi ndakakumbirisa Ishe katatu kuti chibve kwandiri. "
                            },
                            {
                                "text": "Zvino akati kwandiri: Nyasha dzangu dzakakukwanira; nokuti simba rangu rinozadziswa muutera. Naizvozvo ndichazvirumbidza nemufaro mukuru muutera hwangu, kuti simba raKristu rigare pamusoro pangu. "
                            },
                            {
                                "text": "Naizvozvo ndinofara muutera, mukutukwa, mukushaiwa, murushusho, mukushungurudzwa, nekuda kwaKristu; nokuti kana ndine utera, ipapo ndine simba.  "
                            },
                            {
                                "text": "  Ndava benzi ndichizvikudza; ndimwi makandimanikidza; nokuti ini ndaifanira kuziviswa nemwi; nokuti handisariri nepadiki kuvaapositori vakurusa, kunyange ndisiri chinhu. "
                            },
                            {
                                "text": "Zvirokwazvo zviratidzo zvemuapositori zvakaitwa pakati penyu pamoyo murefu wese, muzviratidzo nezvishamiso nemabasa esimba. "
                            },
                            {
                                "text": "Nokuti chii chamuri pasi nacho kune amwe makereke, kunze kwekuti ini ndomene handina kuva mutoro kwamuri? Ndikanganwirei kusarurama uku. "
                            },
                            {
                                "text": "Tarirai, ndazvigadzirira kuuya kwamuri rwechitatu, uye handizovi mutoro kwamuri; nokuti handitsvaki zvenyu, asi imwi; nokuti vana havafaniri kuchengetera vabereki, asi vabereki vana. "
                            },
                            {
                                "text": "Uye ndinoda nemufaro mukuru kuparadza uye kuparadzirwa mweya yenyu, kunyange ndichikudai zvakapamhidzirwa zvikuru, ndinodikanwa zvishoma. "
                            },
                            {
                                "text": "Asi zvakadaro, ini handina kukuremedzai; asi zvandakange ndine mano, ndakakubatai nekunyengera. "
                            },
                            {
                                "text": "Ndakakutsvatai here chero neumwe waivo vandakatuma kwamuri? "
                            },
                            {
                                "text": "Ndakakumbira Tito, ndikatuma hama naye; Tito wakakutsvatai here? Hatina kufamba nemumweya umwe here? Hatinakufamba nemumakwara mamwe here?  "
                            },
                            {
                                "text": "  Zvekare munofunga kuti tinozvidzivirira kwamuri here? Tinotaura pamberi paMwari muna Kristu; asi tinotaura zvese, vadikanwi, zvekuvakwa kwenyu. "
                            },
                            {
                                "text": "Nokuti ndinotya, zvimwe pakusvika ndikuwanei musina kuita sezvandinoda, neni ndiwanikwe nemwi ndisina kuita sezvamunoda; zvimwe kuvepo makakava, godo, hasha, kupesana, kucherana, makuhwa, manyawi, mabongozozo; "
                            },
                            {
                                "text": "zvimwe pakusvika kwanguzve Mwari wangu andininipise pakati penyu, uye ndichemere vazhinji vevakambotadza, vakasatendeuka pakusachena neupombwe neunzenza hwavakaita.   "
                            }
                        ]
                    },
                    {
                        "verses": [
                            {
                                "text": "Nenguva iyi yechitatu ndinouya kwamuri; mumuromo wezvapupu zviviri uye zvitatu shoko rega-rega ritsigirwe. "
                            },
                            {
                                "text": "Ndakambokuudzai uye ndinogara ndakuudzai, sendakange ndiripo rwechipiri, uye ikozvino ndisipo ndinonyorera avo vakagara vatadza, nekuvamwe vese, kuti kana ndikauyazve, handichavaregereri. "
                            },
                            {
                                "text": "Sezvo muchitsvaka uchapupu hwaKristu anotaura mandiri, asina utera kwamuri, asi ane simba mamuri. "
                            },
                            {
                                "text": "Nokuti kunyange akarovererwa pamuchinjikwa neutera, zvakadaro anorarama nesimba raMwari. Nokuti isuwo tine utera maari asi tichararama pamwe naye nesimba raMwari kwamuri. "
                            },
                            {
                                "text": "Zviongororei kana muri parutendo; zviidzei. Kana hamuzivi here imwi, kuti Jesu Kristu ari mamuri sei? Kunze kwekuti zvirokwazvo muri vakaraswa. "
                            },
                            {
                                "text": "Asi ndinovimba kuti muchaziva kuti isu hatisi vakaraswa. "
                            },
                            {
                                "text": "Zvino ndinonyengetera kuna Mwari, kuti musaita chinhu chakaipa; kwete kuti isu tiratidzike takatendeka, asi kuti imwi muite zvakarurama, kunyange isu tive sevakaraswa. "
                            },
                            {
                                "text": "Nokuti hatigoni kuita chinhu chinopesana nechokwadi, asi chechokwadi. "
                            },
                            {
                                "text": "Nokuti tinofara kana isu tine utera, imwiwo makasimba; uye izviwo tinozvinyengeterera, kuperera kwenyu. "
                            },
                            {
                                "text": "Saka ndinonyora zvinhu izvi ndisipo, zvimwe kana ndiripo ndingashandisa hasha, zvichienderana nesimba Ishe raakandipa pakuvaka, uye kwete pakuputsa.  "
                            },
                            {
                                "text": "  Pakupedzisira, hama, farai, muperedzerwe, munyaradzwe, muve vemoyo umwe, garai murugare; uye Mwari werudo nerugare achava nemwi. "
                            },
                            {
                                "text": "Kwazisanai nekutsvoda kutsvene. "
                            },
                            {
                                "text": "Vatsvene vese vanokukwazisai. "
                            },
                            {
                                "text": "Nyasha dzaIshe Jesu Kristu, nerudo rwaMwari, nekudyidzana kweMweya Mutsvene, ngazvive nemwi mese. Ameni.    "
                            }
                        ]
                    }
                ]
            },
            {
                "names": [
                    "Galatians"
                ],
                "usfm_id": "GAL",
                "abbreviation": "Gal",
                "chapters": [
                    {
                        "verses": [
                            {
                                "text": "  Pauro muapositori asingabvi kuvanhu, uye kwete nemunhu, asi naJesu Kristu, naMwari Baba vakamumutsa kubva kuvakafa, "
                            },
                            {
                                "text": "nehama dzese dzineni, kumakereke eGaratia: "
                            },
                            {
                                "text": "Nyasha kwamuri nerugare rwunobva kuna Mwari Baba, naIshe wedu Jesu Kristu, "
                            },
                            {
                                "text": "wakazvipa nekuda kwezvivi zvedu, kuti atisunungure panyika yakaipa yaikozvino, maererano nechido chaMwari naBaba vedu; "
                            },
                            {
                                "text": "kuve nekubwinya kwaari kusvikira rinhi narinhi. Ameni.  "
                            },
                            {
                                "text": "  Ndinoshamisika kuti munokurumidza zvakadai kubva kune uyo wakakudanai munyasha dzaKristu, muchienda kune imwe evhangeri; "
                            },
                            {
                                "text": "isati iri imwe; asi kune vamwe vanokutambudzai vachidawo kutsaudzira evhangeri yaKristu. "
                            },
                            {
                                "text": "Asi kunyange isu kana mutumwa anobva kudenga akakuparidzirai evhangeri yakasiyana neyatakaparidza kwamuri, ngaave chakatukwa. "
                            },
                            {
                                "text": "Sezvatakamboreva, uye ndinorevazve ikozvino: Kana umwe akakuparidzirai evhangeri yakasiyana neyamakagamuchira, ngaave chakatukwa. "
                            },
                            {
                                "text": "Nokuti ikozvino ndinonyengetedza vanhu here kana Mwari? Kana ndinotsvaka kufadza vanhu here? Nokuti kana ndichiri kufadza vanhu, ndingadai ndisiri muranda waKristu. "
                            },
                            {
                                "text": "Asi ndinokuzivisai, hama, evhangeri yakaparidzwa neni, kuti haina kuita seyevanhu. "
                            },
                            {
                                "text": "Nokuti neni handina kuigamuchira kumunhu, uye handina kuidzidziswa, asi nekuzarurirwa kwaJesu Kristu. "
                            },
                            {
                                "text": "Nokuti makanzwa mufambiro wangu kwekutanga pachiJudha, kuti ndaishusha kereke yaMwari zvikurusa sei, nekuiparadza; "
                            },
                            {
                                "text": "uye ndaibudirira pachiJudha kupfuura vazhinji vezero rangu parudzi rwangu, ndichishingairisisa tsika dzemadzibaba angu. "
                            },
                            {
                                "text": "Asi zvakati zvafadza Mwari, iye wakandisanangura kubva padumbu ramai vangu, akandidana nenyasha dzake, "
                            },
                            {
                                "text": "kuratidza Mwanakomana wake mandiri, kuti ndimuparidze pakati pevahedheni, pakarepo handina kurangana nenyama neropa; "
                            },
                            {
                                "text": "uye handina kukwira kuJerusarema kune vakanditangira kuva vaapositori, asi ndakaenda kuArabhiya, ndikadzokerazve kuDhamasiko. "
                            },
                            {
                                "text": "Ipapo shure kwemakore matatu ndakakwira kuJerusarema kunoona Petro, ndikagara naye mazuva gumi nemashanu. "
                            },
                            {
                                "text": "Asi handina kuona umwe wevaapositori, kunze kwaJakobho munin'ina waIshe. "
                            },
                            {
                                "text": "Zvino zvinhu zvandinokunyorerai, tarira pamberi paMwari, kuti handinyepi. "
                            },
                            {
                                "text": "Shure kwaizvozvo ndakaenda kumatunhu eSiriya neeKirikia. "
                            },
                            {
                                "text": "Asi ndakange ndisingazikanwi pachiso nemakereke eJudhiya aiva muna Kristu; "
                            },
                            {
                                "text": "asi vakange vanzwa chete kuti: Waititambudza nguva dzakapfuura, zvino woparidza rutendo rwaaimboparadza. "
                            },
                            {
                                "text": "Vakarumbidzawo Mwari mandiri.  "
                            }
                        ]
                    },
                    {
                        "verses": [
                            {
                                "text": "Shure kweizvozvo kwapfuura makore gumi nemana ndakakwirazve kuJerusarema naBhanabhasi, ndikatorawo naTitosi. "
                            },
                            {
                                "text": "Zvino ndakakwira nekuzarurirwa, ndokuvarondedzera evhangeri yandinoparidza pakati pevahedheni, asi pachivande kune vakange vachikudzwa, zvimwe ndimhanyire kana ndakamhanyira pasina. "
                            },
                            {
                                "text": "Asi kunyange Titosi waiva neni, ari muGiriki, haana kurovererwa kuti adzingiswe; "
                            },
                            {
                                "text": "uye nekuda kwehama dzenhema, vakange vapinzwa pachivande, vakange vapinda nekunyangira kuzoshora kusununguka kwedu kwatinako muna Kristu Jesu, kuti vatiise muuranda; "
                            },
                            {
                                "text": "vatisina kutendera nekuzviisa pasi kunyange kweawa; kuti chokwadi cheevhangeri chirambe chigere nemwi. "
                            },
                            {
                                "text": "Asi kune vainzi chinhu (kunyange vaimbova chii hazvirevi chinhu kwandiri; Mwari haagamuchiri chimiro chemunhu), nokuti avo vaikudzwa havana kundiwedzera chinhu; "
                            },
                            {
                                "text": "asi zvakadaro, vakati vaona kuti evhangeri yevasina kudzingiswa yakakumikidzwa kwandiri, saPetro yevasina kudzingiswa, "
                            },
                            {
                                "text": "(nekuti iye wakaita nesimba kuna Petro kuvuapositori hwekudzingiswa, wakaita nesimba nekwandiri kuvahedheni); "
                            },
                            {
                                "text": "zvino vaziva nyasha dzandakapiwa, vanaJakobho naKefasi naJohwani, vaikudzwa kuva mbiru, vakapa ini naBhanabhasi ruoko rwerudyi rwekudyidzana, kuti isu tiende kuvahedheni, ivowo kune vakadzingiswa; "
                            },
                            {
                                "text": "chete kuti tirangarire varombo, ichocho chandakashingairirawo kuita. "
                            },
                            {
                                "text": "Zvino Petro wakati asvika Andiyokiya, ndakamupikisa pachiso, nokuti wakange ane mhosva. "
                            },
                            {
                                "text": "Nokuti vamwe vasati vasvika vaibva kuna Jakobho, waidya nevahedheni; asi kana vasvika waisuduruka, achizviraura, achitya vekudzingiswa. "
                            },
                            {
                                "text": "Nevamwewo VaJudha vakanyepedzera pamwe naye, zvekuti Bhanabhasiwo wakatorwa neunyepedzeri hwavo. "
                            },
                            {
                                "text": "Asi ndakati ndaona kuti havafambi zvakarurama maererano nechokwadi cheevhangeri, ndakati kuna Petro pamberi pevese: Kana iwe uri muJudha, unorarama nemutoo wevahedheni, uye kwete sezvinoita VaJudha, unoroverera sei vahedheni kuti vararame seVaJudha? "
                            },
                            {
                                "text": "Isu tiri VaJudha pachisikirwo, uye kwete vatadzi vanobva kuvahedheni, "
                            },
                            {
                                "text": "tichiziva kuti munhu haanzi wakarurama nemabasa emurairo, asi nerutendo kuna Jesu Kristu, nesu takatenda kuna Kristu Jesu, kuti tinzi takarurama nerutendo kuna Kristu, uye kwete nemabasa emurairo; nokuti nemabasa emurairo hakuna nyama ichanzi yakarurama. "
                            },
                            {
                                "text": "Asi kana isu, tinotsvaka kunzi takarurama kuna Kristu, nesu tomene tiwanikwe tiri vatadzi, naizvozvo Kristu wava mushumiri wechivi here? Ngazvisadaro! "
                            },
                            {
                                "text": "Nokuti kana ndikavakazve izvi zvandakaputsa, ndinozviratidza kuva mudariki. "
                            },
                            {
                                "text": "Nokuti ini nemurairo ndakafa kumurairo, kuti ndirarame kuna Mwari. "
                            },
                            {
                                "text": "Ndakarovererwa pamuchinjikwa pamwe naKristu; asi ndinorarama; handisisiri ini, asi Kristu anorarama mandiri; asi zvandinorarama ikozvino panyama, ndinorarama nerutendo rweMwanakomana waMwari, wakandida akazvipa nekuda kwangu. "
                            },
                            {
                                "text": "Handishaisi nyasha dzaMwari maturo; nokuti kana kunzi wakarurama kunowanikwa nemurairo, saka Kristu wakafira pasina.   "
                            }
                        ]
                    },
                    {
                        "verses": [
                            {
                                "text": "Haiwa VaGaratia matununu, ndiani wakakuroyai kuti murege kuteerera chokwadi, imwi makaratidzwa Jesu Kristu pachena pamberi pemeso, akarovererwa pamuchinjikwa pakati penyu? "
                            },
                            {
                                "text": "Ndichochi chete chandinoda kudzidza kwamuri chekuti: Makagamuchira Mweya nemabasa emurairo here, kana nekunzwa kwerutendo? "
                            },
                            {
                                "text": "Ko muri matununu akadai? Makatanga muMweya, zvino mopedzisa munyama here? "
                            },
                            {
                                "text": "Makatambudzika zvikuru zvakadai pasina here? Zvakadaro pasinawo! "
                            },
                            {
                                "text": "Naizvozvo iye anokupai Mweya neanoita mabasa esimba pakati penyu, anozviita nemabasa emurairo here, kana nekunzwa kwerutendo? "
                            },
                            {
                                "text": "Abhurahama sezvaakatenda Mwari, zvikaverengwawo kwaari kuti kururama. "
                            },
                            {
                                "text": "Naizvozvo munoziva kuti avo verutendo, ndivo vana vaAbhurahama. "
                            },
                            {
                                "text": "Nerugwaro, rwaona zviri mberi kuti Mwari anoti vahedheni vakarurama kubudikidza nerutendo, rwakagara rwaparidza evhangeri kuna Abhurahama, ruchiti: Mauri marudzi ese acharopafadzwa. "
                            },
                            {
                                "text": "Naizvozvo verutendo vanoropafadzwa pamwe naAbhurahama wakatenda. "
                            },
                            {
                                "text": "Nokuti vese vemabasa emurairo vari pasi pekutukwa; nokuti kwakanyorwa, kuchinzi: Wakatukwa wese asingarambiri pazvese zvakanyorwa mubuku yemurairo kuti azviite. "
                            },
                            {
                                "text": "Asi zviri pachena kuti hakuna munhu anonzi wakarurama nemurairo pamberi paMwari, nokuti kunonzi: Wakarurama achararama nerutendo. "
                            },
                            {
                                "text": "Zvino murairo haubvi parutendo, asi zvinonzi: Munhu anoita zvinhu izvi achararama mazviri. "
                            },
                            {
                                "text": "Kristu wakatidzikunura pachakatukwa chemurairo, aitirwa chakatukwa isu, nokuti kwakanyorwa, kuchinzi: Wakatukwa wese wakaremberera pamuti; "
                            },
                            {
                                "text": "kuti ropafadzo yaAbhurahama isvike kuvahedheni muna Kristu Jesu, kuti tigamuchire nerutendo chivimbiso cheMweya. "
                            },
                            {
                                "text": "Hama, ndinotaura nemutoo wevanhu; kunyange sungano yevanhu yasimbiswa, hakuna munhu anoikonesa kana kuwedzera kwairi. "
                            },
                            {
                                "text": "Zvino zvivimbiso zvakataurwa kuna Abhurahama nekumbeu yake. Haarevi achiti: Nekumbeu dzako, sevanenge vazhinji, asi saanenge ari mumwe, anoti: Nekumbeu yako; inova Kristu. "
                            },
                            {
                                "text": "Ndinoreva ichiwo: Sungano yakagara yasimbiswa naMwari muna Kristu, murairo ukazouya makore mazana mana nemakumi matatu apfuura haungaishaisi maturo, kuti uite chivimbiso chive chisina maturo. "
                            },
                            {
                                "text": "Nokuti kana nhaka ichibva kumurairo, haichabvi kuchivimbiso; asi Mwari wakapa pachena Abhurahama nechivimbiso. "
                            },
                            {
                                "text": "Ko murairo chii? Wakawedzerwa nekuda kwekudarika, kusvikira mbeu yasvika yakaitirwa chivimbiso; wakagadzwa nevatumwa muruoko rwemurevereri. "
                            },
                            {
                                "text": "Asi murevereri haasi weumwe, asi Mwari ndeumwe. "
                            },
                            {
                                "text": "Ko murairo unopesana nezvivimbiso zvaMwari here? Ngazvisadaro! Nokuti dai pakange pane murairo wakapiwa unogona kuraramisa, zvirokwazvo kururama kungadai kuchibva kumurairo. "
                            },
                            {
                                "text": "Asi rugwaro rwakapfigira zvese pasi pechivi, kuti chivimbiso chinobva parutendo rwaJesu Kristu chipiwe kune vanotenda. "
                            },
                            {
                                "text": "Asi kusati kwasvika rutendo, taichengetwa pasi pemurairo, takapfigirwa kusvikira kurutendo rwaizozarurwa shure. "
                            },
                            {
                                "text": "Saizvozvo murairo wakange uri murairidzi wedu kuna Kristu, kuti tinzi takarurama nerutendo. "
                            },
                            {
                                "text": "Asi rutendo rwakati rwasvika, hatisisiri pasi pemurairidzi. "
                            },
                            {
                                "text": "Nokuti mese muri vana vaMwari nerutendo muna Kristu Jesu. "
                            },
                            {
                                "text": "Nokuti mese makabhabhatidzwa muna Kristu, makapfeka Kristu. "
                            },
                            {
                                "text": "Hakuna muJudha kana muGiriki, hakuna wakasungwa kana wakasununguka, hakuna munhurume nemunhukadzi; nokuti imwi mese muri vamwe muna Kristu Jesu. "
                            },
                            {
                                "text": "Zvino kana imwi muri vanhu vaKristu, saka muri mbeu yaAbhurahama, uye vadyi venhaka maererano nechivimbiso.   "
                            }
                        ]
                    },
                    {
                        "verses": [
                            {
                                "text": "Zvino ndinoti, mudyi wenhaka, kana achingori mwana chete, haatongosiyani nemuranda, kunyange ari ishe wezvese; "
                            },
                            {
                                "text": "asi ari pasi pevachengeti nevatariri kusvikira panguva yakatarwa nababa. "
                            },
                            {
                                "text": "Saizvozvo nesu, patakange tiri vana, taiva muuranda pasi pedzidziso dzekutanga dzenyika. "
                            },
                            {
                                "text": "Asi apo kuzara kwenguva kwasvika, Mwari wakatuma Mwanakomana wake, wakavapo kubva kumukadzi, wakavapo pasi pemurairo, "
                            },
                            {
                                "text": "kuti adzikunure vari pasi pemurairo, kuti tigamuchire kuitwa vanakomana. "
                            },
                            {
                                "text": "Uye nokuti muri vanakomana, Mwari wakatuma Mweya weMwanakomana wake mumoyo yenyu, achidanidzira achiti: Abha*, Baba! "
                            },
                            {
                                "text": "Saka hausisiri muranda, asi mwanakomana; zvino kana wava mwanakomana, wavawo mudyi wenhaka yaMwari nemuna Kristu. "
                            },
                            {
                                "text": "Asi nenguva iyo, musingazivi Mwari, maiva varanda vevasiri vamwari pachisikirwo; "
                            },
                            {
                                "text": "asi ikozvino sezvo moziva Mwari, zvikuru sei zvamunozikanwa naMwari, modzokerazve sei kudzidziso dzekutanga dzisina simba dzeurombo, dzamunoshuva kuva muuranda hwadzo zvekarezve? "
                            },
                            {
                                "text": "Munochengetedza misi, nemwedzi, nenguva, nemakore. "
                            },
                            {
                                "text": "Ndinokutyirai, zvimwe ndakashingairira pasina kwamuri. "
                            },
                            {
                                "text": "Ivai seni, nokuti ini ndakaitawo semwi, hama, ndinokukumbirisai; hamuna kutombonditadzira chinhu; "
                            },
                            {
                                "text": "munozivawo kuti nemuundonda hwenyama, ndakaparidza evhangeri kwamuri pakutanga, "
                            },
                            {
                                "text": "nemuedzo wangu waiva panyama yangu hamuna kuzvidza kana kuramba, asi makandigamuchira semutumwa waMwari, saKristu Jesu. "
                            },
                            {
                                "text": "Zvino ropafadzo yenyu chii? Nokuti ndinokupupurirai kuti, kana zvichibvira, mutumbure meso enyu mundipe. "
                            },
                            {
                                "text": "Naizvozvo ndava muvengi wenyu nekukuudzai chokwadi here? "
                            },
                            {
                                "text": "Vanokushingairirai zvisina kunaka; asi vanoda kukuvharirai kunze, kuti mushingairire ivo. "
                            },
                            {
                                "text": "Asi zvakanaka kushingairwa pachakanaka nguva dzese, uye kwete pakuvapo kwangu chete. "
                            },
                            {
                                "text": "Vana vangu vadiki, vandinorwadziwazve nemimba pakubereka, kusvikira Kristu aumbwa mamuri, "
                            },
                            {
                                "text": "asi ndaishuva kuvapo nemwi ikozvino, uye kushandura inzwi rangu; nokuti ndiri mukukanganiswa pamusoro penyu.  "
                            },
                            {
                                "text": "  Ndiudzei, imwi munoshuva kuva pasi pemurairo, hamunzwi murairo here? "
                            },
                            {
                                "text": "Nokuti kwakanyorwa kuti Abhurahama wakange ane vanakomana vaviri, umwe kubva kumurandakadzi, neumwe kubva kune wakasununguka. "
                            },
                            {
                                "text": "Asi wakabva kumurandakadzi wakaberekwa panyama, asi wakabva kune wakasununguka nechivimbiso. "
                            },
                            {
                                "text": "Zvinhu izvi zvinodimikira; nokuti ava isungano mbiri; imwe yepagomo reSinai, inoberekera uranda, inova Agari. "
                            },
                            {
                                "text": "Nokuti Agari ndiro gomo reSinai muArabhiya, rinomiririra Jerusarema raikozvino uye riri pauranda pamwe nevana varo. "
                            },
                            {
                                "text": "Asi Jerusarema riri kumusoro rakasununguka rinova mai vedu tese. "
                            },
                            {
                                "text": "Nokuti kwakanyorwa kuchinzi: Fara, iwe mhanje isingazvari; pururudza, udanidzire, iwe usingarwadziwi nemimba, nokuti vana vemusiiwa vazhinji kwazvo kune veune murume. "
                            },
                            {
                                "text": "Asi isu, hama, saIsaka tiri vana vechivimbiso. "
                            },
                            {
                                "text": "Asi sepanguva iyo uyo wakaberekwa nemutoo wenyama wakamutambudza iye wemutoo weMweya, zvakadaro kunyange ikozvino. "
                            },
                            {
                                "text": "Asi rugwaro rwunoti kudini? Dzinga murandakadzi nemwanakomana wake; nokuti mwanakomana wemurandakadzi haangatongovi mudyi wenhaka pamwe nemwanakomana wewakasununguka. "
                            },
                            {
                                "text": "Naizvozvo, hama, hatisi vana vemurandakadzi, asi vewakasununguka.   "
                            }
                        ]
                    },
                    {
                        "verses": [
                            {
                                "text": "Naizvozvo mirai makasimba murusununguko Kristu rwaakatisunungura narwo, uye musasungwazve nejoko reuranda. "
                            },
                            {
                                "text": "Tarirai, ini Pauro ndinoti kwamuri, kuti kana muchidzingiswa, Kristu haakubatsirii chinhu. "
                            },
                            {
                                "text": "Uye ndinopupurirazve kumunhu wese anodzingiswa, kuti ane ngava rekuita murairo wese. "
                            },
                            {
                                "text": "Makasunungurwa kuna Kristu, imwi munonzi makarurama kumurairo; makawa panyasha. "
                            },
                            {
                                "text": "Nokuti isu paMweya tinomirira nerutendo tariro yekururama. "
                            },
                            {
                                "text": "Nokuti muna Kristu Jesu kudzingiswa kana kusadzingiswa chero chinhu hazvina maturo; asi rutendo rwunobata nerudo. "
                            },
                            {
                                "text": "Manga muchimhanya zvakanaka; ndiani wakakudzivisai kuti murege kuteerera chokwadi? "
                            },
                            {
                                "text": "Uku kukwezva hakubvi kune anokudanai. "
                            },
                            {
                                "text": "Mbiriso shoma inovirisa bundu rese. "
                            },
                            {
                                "text": "Ini ndine chivimbo nemwi muna Ishe, kuti hamuchazorangariri chimwe chinhu; asi uyo anokutambudzai achatakura mutongo, angava ani. "
                            },
                            {
                                "text": "Asi ini, hama, kana ndichiri kuparidza dzingiso, ndichiri kushushirwei? Naizvozvo chigumbuso chemuchinjikwa chabviswa. "
                            },
                            {
                                "text": "Ndingati avo vanokutambudzai vazvichekewo. "
                            },
                            {
                                "text": "Nokuti imwi makadanirwa kurusununguko, hama; chete kwete kuti rusununguko rwuve mukana panyama, asi nerudo shandiranai. "
                            },
                            {
                                "text": "Nokuti murairo wese unozadziswa pashoko rimwe, pane ichi: Ude wekwako sezvaunozvida iwe. "
                            },
                            {
                                "text": "Asi kana muchirumana nekudyana, chenjerai kuti murege kupedzwa umwe neumwe wenyu.  "
                            },
                            {
                                "text": "  Zvino ndinoti: Fambai muMweya, zvino hamungatongozadzisi kuchiva kwenyama. "
                            },
                            {
                                "text": "Nokuti nyama inochiva zvinopesana neMweya, neMweya zvinopesana nenyama; uye izvi zvinopesana; kuti musaita zvinhu zvamunoda. "
                            },
                            {
                                "text": "Asi kana muchitungamirirwa neMweya, hamusi pasi pemurairo. "
                            },
                            {
                                "text": "Zvino mabasa enyama ari pachena, ndiwo awa: Upombwe, ufeve, tsvina, unzenza, "
                            },
                            {
                                "text": "kunamata zvifananidzo, uroyi, ruvengo, makakava, godo, kutsamwa, kupokana, kupatsanurana, kutsauka, "
                            },
                            {
                                "text": "shanje, umhondi, uraradzi, makaro, nezvakadai; zvandinogara ndakuudzai sezvandakagarawo ndareva, kuti vanoita zvakadai havazodyi nhaka yeushe hwaMwari. "
                            },
                            {
                                "text": "Asi chibereko cheMweya rudo, mufaro, rugare, moyo murefu, moyo munyoro, kunaka, rutendo, "
                            },
                            {
                                "text": "unyoro, kuzvidzora; hakuna murairo unopikisa zvakadai. "
                            },
                            {
                                "text": "Asi avo vari vaKristu vakaroverera pamuchinjikwa nyama pamwe nehavi neruchiva. "
                            },
                            {
                                "text": "Kana tichirarama muMweya, ngatifambewo muMweya, "
                            },
                            {
                                "text": "tirege kuzvikudza kusina maturo, tichidenhana, tichiitirana shanje.  "
                            }
                        ]
                    },
                    {
                        "verses": [
                            {
                                "text": "Hama, kanawo munhu akawirwa nekumwe kudarika, imwi veMweya mugadzirisei wakadai nemweya weunyoro, uchizvichenjerera iwe, zvimwe newe ungaidzwa. "
                            },
                            {
                                "text": "Takuriranai mitoro yenyu, saizvozvowo zadzisai murairo waKristu. "
                            },
                            {
                                "text": "Nokuti kana munhu achizviti ndiri chinhu, asati ari chinhu, anozvinyengera. "
                            },
                            {
                                "text": "Asi umwe neumwe ngaanzvere basa rake amene, zvino ipapo achazvirumbidza pamusoro pake amene ega, uye kwete pamusoro peumwe. "
                            },
                            {
                                "text": "Nokuti umwe neumwe achatakura mutoro wake pachake. "
                            },
                            {
                                "text": "Uye anodzidziswa shoko ngaagovane neanodzidzisa pazvinhu zvese zvakanaka. "
                            },
                            {
                                "text": "Musanyengerwa, Mwari haasekwi; nokuti chimwe nechimwe munhu chaanodzvara ndichowo chaanokohwa. "
                            },
                            {
                                "text": "Nokuti anodzvara kunyama yake, achakohwa kuora kunobva panyama; asi anodzvara kuMweya achakohwa upenyu husingaperi hunobva kuMweya. "
                            },
                            {
                                "text": "Asi ngatirege kuneta pakuita zvakanaka; nokuti nenguva yakafanira tinozokohwa, kana tisingaori moyo. "
                            },
                            {
                                "text": "Naizvozvo zvino zvatine mukana, ngatiite zvakanaka kune vese, zvikuruwo kune veimba yerutendo. "
                            },
                            {
                                "text": "Onai kuti akakura sei mavara andinokunyorerai nawo nerwangu ruoko. "
                            },
                            {
                                "text": "Vese vanoda kuonekera panyama, ndivo vanokurovererai kuti mudzingiswe; chete kuti varege kushushwa nekuda kwemuchinjikwa waKristu. "
                            },
                            {
                                "text": "Nokuti kunyange ivo pachavo vakadzingiswa havachengeti murairo, asi vanoda kuti mudzingiswe, kuti vazvirumbidze panyama yenyu. "
                            },
                            {
                                "text": "Asi kwandiri ngakurege kuva nekuzvirumbidza, kunze kwepamuchinjikwa waIshe wedu Jesu Kristu, naye nyika yakarovererwa pamuchinjikwa kwandiri, neni kunyika. "
                            },
                            {
                                "text": "Nokuti muna Kristu Jesu kudzingiswa kana kusadzingiswa hakuna maturo, asi chisikwa chitsva. "
                            },
                            {
                                "text": "Uye vese vanofamba nemurairo uyu, rugare ngaruve pamusoro pavo, netsitsi, nepamusoro paIsraeri waMwari. "
                            },
                            {
                                "text": "Kubva ikozvino, ngakurege kuva nemunhu anonditambudza; nokuti ini ndakatakura pamuviri wangu rupawo rwaIshe Jesu. "
                            },
                            {
                                "text": "Nyasha dzaIshe wedu Jesu Kristu, ngadzive nomweya wenyu, hama. Ameni.    "
                            }
                        ]
                    }
                ]
            },
            {
                "names": [
                    "Ephesians"
                ],
                "usfm_id": "EPH",
                "abbreviation": "Eph",
                "chapters": [
                    {
                        "verses": [
                            {
                                "text": "  Pauro, muapositori waJesu Kristu nechido chaMwari, kuvatsvene vari muEfeso, nekune vakatendeka muna Kristu Jesu: "
                            },
                            {
                                "text": "Nyasha kwamuri nerugare rwunobva kuna Mwari Baba vedu uye Ishe Jesu Kristu.  "
                            },
                            {
                                "text": "  Ngaarumbidzwe Mwari uye Baba vaIshe wedu Jesu Kristu, wakatiropafadza neropafadzo yese yemweya pazvinhu zvekudenga muna Kristu; "
                            },
                            {
                                "text": "sezvaakatisarudza maari pasati pava nekuvambwa kwenyika, kuti tive vatsvene, uye vasingamhuriki pamberi pake murudo, "
                            },
                            {
                                "text": "agara atitemera mukuitwa vana kwaari kubudikidza naJesu Kristu, sekuda kwakanaka kwechido chake, "
                            },
                            {
                                "text": "kuve rumbidzo yekubwinya yenyasha dzake, madziri wakatiropafadza muMudikanwi; "
                            },
                            {
                                "text": "watine dzikunuro maari neropa rake, iyo kanganwiro yekudarika, zvichienderana nefuma yenyasha dzake, "
                            },
                            {
                                "text": "dzaakawanza kwatiri mukuchenjera kwese neungwaru, "
                            },
                            {
                                "text": "azivisa kwatiri chakavanzika chechido chake, sekushuva kwakanaka kwake kwaakaronga pachake; "
                            },
                            {
                                "text": "kuti pakubata kwekuzara kwenguva, aunganidze pamwe zvinhu zvese muna Kristu, zvese zviri kumatenga nezviri panyika; "
                            },
                            {
                                "text": "imo maari, muna iye matakawanawo nhaka, yatakagara tatemerwa zvichienderana nechiga chaiye anoita zvinhu zvese zvichienderana nezano rechido chake, "
                            },
                            {
                                "text": "kuti tive rumbidzo yekubwinya kwake, isu takatanga kuvimba kuna Kristu; "
                            },
                            {
                                "text": "nemwi muna iye, manzwa shoko rechokwadi, evhangeri yeruponeso rwenyu; kuna iyewo matenda kwaari makapiwa mucherechedzo neMweya Mutsvene wechivimbiso, "
                            },
                            {
                                "text": "ari rubatso rwenhaka yedu, rwuve rudzikunuro rwezvakawanikwa, kurumbidzo yekubwinya kwake. "
                            },
                            {
                                "text": "Naizvozvo iniwo ndakati ndanzwa zverutendo rwenyu muna Ishe Jesu nerudo kuvatsvene vese, "
                            },
                            {
                                "text": "handiregi kukuvongerai, ndichikurangarirai paminyengetero yangu; "
                            },
                            {
                                "text": "kuti Mwari waIshe wedu Jesu Kristu, Baba vekubwinya, akupei mweya wekuchenjera newechakazarurwa paruzivo pamusoro pake; "
                            },
                            {
                                "text": "meso efungwa dzenyu avhenekerwa kuti muzive kuti tariro yekudana kwake chii, uye fuma yekubwinya kwenhaka yake pavatsvene chii, "
                            },
                            {
                                "text": "uye kuti ukuru hwakapfuvurisa hwesimba rake kwatiri isu tinotenda chii, maererano nekubata kweusamasimba hwesimba rake, "
                            },
                            {
                                "text": "raakashandisa muna Kristu, achimumutsa kubva kuvakafa, nokumugarisa kuruoko rwake rwerudyi panzvimbo dzekudenga, "
                            },
                            {
                                "text": "kumusoro-soro kweutongi hwese, nesimba, neukuru, neushe, nezita rega-rega rinodanwa, kwete kwenguva ino chete, asi kune inouyawo; "
                            },
                            {
                                "text": "akaisawo zvese pasi petsoka dzake, akamupa kuva musoro pamusoro pezvese kukereke, "
                            },
                            {
                                "text": "ndiwo muviri wake, kuzara kwaiye anozadzisa zvese mune zvese.   "
                            }
                        ]
                    },
                    {
                        "verses": [
                            {
                                "text": "Wakakuraramisai, imwiwo makange makafa mukudarika nemuzvivi, "
                            },
                            {
                                "text": "izvo zvamaifamba mazviri kare maererano nenzira yenyika ino, maererano nenzira dzemutungamiriri wesimba redenga, dzemweya unobata zvino muvana vekusateerera; "
                            },
                            {
                                "text": "vataifamba tesewo pakati pavo kare mukuchiva kwenyama yedu, tichiita kuda kwenyama nekwefungwa, uye pachisikirwo taiva vana vekutsamwirwa, sevamwewo. "
                            },
                            {
                                "text": "Asi Mwari, wakafuma panyasha, nekuda kwerudo rwake rukuru rwaakatida narwo, "
                            },
                            {
                                "text": "kunyange takange takafa mukudarika, wakatiraramisa pamwe naKristu (makaponeswa nenyasha); "
                            },
                            {
                                "text": "akatimutsa pamwe naye, akatigarisa pamwe naye kunzvimbo dzekudenga muna Kristu Jesu; "
                            },
                            {
                                "text": "kuti nenguva dzinouya aratidze fuma hurusa yenyasha dzake muunyoro kwatiri muna Kristu Jesu. "
                            },
                            {
                                "text": "Nokuti nenyasha makaponeswa nerutendo, uye izvi hazvibvi kwamuri; chipo chaMwari; "
                            },
                            {
                                "text": "hazvibvi pamabasa, kuti kusava neanozvikudza. "
                            },
                            {
                                "text": "Nokuti tiri basa rake, takasikirwa mabasa akanaka muna Kristu Jesu, Mwari aakagara agadzira, kuti tifambe maari.  "
                            },
                            {
                                "text": "  Naizvozvo rangarirai kuti imwi maimbova vahedheni munyama, vanonzi kusadzingiswa nechinonzi kudzingiswa munyama kunoitwa nemaoko, "
                            },
                            {
                                "text": "kuti panguva iyo makange musina Kristu, muri vatorwa paubwo hwaIsraeri, uye vatorwa pasungano dzechivimbiso, musina tariro, uye musina Mwari panyika. "
                            },
                            {
                                "text": "Asi ikozvinowo muna Kristu Jesu, imwi maimbova kure, mava pedo neropa raKristu. "
                            },
                            {
                                "text": "Nokuti ndiye rugare rwedu, iye wakaita zviviri zvive chimwe, uye wakaputsa mudhuri wapakati wekuparadzanisa, "
                            },
                            {
                                "text": "aparadza munyama yake ruvengo, iwo mutemo wemirairo pazviga, kuti asike maari vaviri vave munhu umwe mutsva, aite rugare, "
                            },
                            {
                                "text": "uye ayananise vaviri kuna Mwari mumuviri umwe kubudikidza nemuchinjikwa, auraya ruvengo nawo, "
                            },
                            {
                                "text": "uye wakasvika akaparidza rugare kwamuri imwi maiva kure, nekune avo vaiva pedo; "
                            },
                            {
                                "text": "nokuti kubudikidza naye tese tine mapindiro neMweya umwe kuna Baba. "
                            },
                            {
                                "text": "Naizvozvo zvino hamusisiri vaeni uye vatorwa, asi vebwo pamwe nevatsvene uye veimba yaMwari. "
                            },
                            {
                                "text": "Makavakwa pamusoro penheyo dzevaapositori nevaporofita, Jesu Kristu amene ari ibwe repakona. "
                            },
                            {
                                "text": "Maari imba yese yakabatanidzwa ikure ive tembere tsvene muna Ishe. "
                            },
                            {
                                "text": "Maari nemwiwo makavakwa pamwe muve ugaro hwaMwari muMweya.   "
                            }
                        ]
                    },
                    {
                        "verses": [
                            {
                                "text": "Nemhaka yeizvi, ini Pauro, musungwa waKristu Jesu nekuda kwenyu vahedheni, "
                            },
                            {
                                "text": "kana zvirokwazvo makanzwa nezvekushandiswa kwenyasha dzaMwari dzakapiwa kwandiri pamusoro penyu, "
                            },
                            {
                                "text": "kuti sechakazarurwa wakandizivisa chakavanzika, sezvandakambonyora nemashoko mashoma; "
                            },
                            {
                                "text": "naizvozvo kana muchirava, munogona kunzwisisa ruzivo rwangu muchakavanzika chaKristu; "
                            },
                            {
                                "text": "icho pane mamwe mazera chisina kuziviswa kuvanakomana vevanhu, sezvachozarurwa ikozvino kuvaapositori vake vatsvene nevaporofita muMweya; "
                            },
                            {
                                "text": "kuti vahedheni vave vadyi venhaka pamwe nesu uye vemuviri umwe nevagovani vechivimbiso chake muna Kristu kubudikidza neevhangeri, "
                            },
                            {
                                "text": "yandakaitwa nayo mushumiri zvichienderana nechipo chenyasha dzaMwari chakapiwa kwandiri nekubata kwesimba rake. "
                            },
                            {
                                "text": "Kwandiri ndiri mudiki kumudikisa wevatsvene vese, nyasha idzi dzakapiwa, kuti ndiparidze pakati pevahedheni fuma isinganzvereki yaKristu, "
                            },
                            {
                                "text": "nekuita kuti vese vaone kuti kudyidzana kwakadini kwechakavanzika chakange chakavigwa muna Mwari kubva pakuvamba kwenyika, wakasika zvinhu zvese kubudikidza naJesu Kristu, "
                            },
                            {
                                "text": "kuti ikozvino kuchenjera kwakasiyana-siyana kwaMwari kuziviswe nekereke paushe nepamasimba panzvimbo dzekudenga, "
                            },
                            {
                                "text": "sechiga chekusingaperi chaakatema muna Kristu Jesu Ishe wedu; "
                            },
                            {
                                "text": "maari tine kutsunga nekupinda nechivimbo, nerutendo rwake. "
                            },
                            {
                                "text": "Naizvozvo ndinokumbira kuti murege kuora moyo pamatambudziko angu pamusoro penyu, ndiwo kurumbidzwa kwenyu.  "
                            },
                            {
                                "text": "  Nekuda kweizvozvi ndinofugama mabvi angu kuna Baba vaIshe wedu Jesu Kristu, "
                            },
                            {
                                "text": "rudzi rwese rwuri kumatenga nepanyika rwunotumidzwa mavari, "
                            },
                            {
                                "text": "kuti vakupei, zvichienderana nefuma yekubwinya kwavo, musimbiswe musimba neMweya wake mumunhu wemukati, "
                            },
                            {
                                "text": "kuti Kristu agare pamoyo yenyu nerutendo; mune midzi uye makateiwa nheyo murudo, "
                            },
                            {
                                "text": "kuti mugone kwazvo kunzwisisa pamwe nevatsvene vese, kuti kufara, nekureba, nekukwirira, nekudzika chii, "
                            },
                            {
                                "text": "nekuziva rudo rwaKristu rwunopfuura ruzivo, kuti muzadzwe mukuzara kwese kwaMwari. "
                            },
                            {
                                "text": "Zvino kune ane simba rekuita zvikuru kwazvo zvinopfuura zvese zvatinokumbira kana kufunga, maererano nesimba rinobata matiri, "
                            },
                            {
                                "text": "kwaari ngakuve nekubwinya mukereke naKristu Jesu kusvikira kumarudzi ese narinhi narinhi. Ameni.   "
                            }
                        ]
                    },
                    {
                        "verses": [
                            {
                                "text": "Naizvozvo ndinokukumbirisai, ini musungwa muna Ishe, kuti mufambe zvakafanira kudanwa kwamakadanwa nako, "
                            },
                            {
                                "text": "pamwe nekuzvininipisa kwese neunyoro, nemoyo murefu, muchiitirana moyo murefu murudo, "
                            },
                            {
                                "text": "muchishingaira kuchengeta umwe hweMweya muchisungo cherugare. "
                            },
                            {
                                "text": "Kune muviri umwe uye Mweya umwe, sezvamakadanwawo mutariro imwe yekudanwa kwenyu; "
                            },
                            {
                                "text": "Ishe umwe, rutendo rumwe, rubhabhatidzo rwumwe, "
                            },
                            {
                                "text": "Mwari umwe naBaba vevese, ari pamusoro pevese, uye kubudikidza nevese, nekwamuri mese. "
                            },
                            {
                                "text": "Asi kune umwe neumwe wedu kwakapiwa nyasha zvichienderana nechiyero chechipo chaKristu. "
                            },
                            {
                                "text": "Naizvozvo anoti: Paakakwira kumusoro, wakatapa utapwa, akapa zvipo kuvanhu. "
                            },
                            {
                                "text": "Zvino izvi kuti: Wakakwira, chii kunze kwekuti wakaburukawo pakutanga kunzvimbo dzakaderera dzenyika? "
                            },
                            {
                                "text": "Wakaburuka ndiyewo wakakwira kumusoro-soro kwematenga ese, kuti azadzise zvinhu zvese. "
                            },
                            {
                                "text": "Zvino iye wakapa vamwe kuva vaapositori, nevamwe vaporofita, nevamwe vaevhangeri, nevamwe vafudzi nevadzidzisi, "
                            },
                            {
                                "text": "kuitira kukwaniswa kwevatsvene, pabasa reushumiri, pakuvakwa kwemuviri waKristu; "
                            },
                            {
                                "text": "kusvikira tese tasvika paumwe hwerutendo, nehweruzivo rweMwanakomana waMwari, pamurume wakazara, pachiyero chechimiro chekuzara kwaKristu; "
                            },
                            {
                                "text": "kuti tisazova vacheche, vanodzungaidzwa nemafungu kuenda nekudzoka nekupepereswa nemhepo ipi neipi yedzidziso, nekunyengera kwevanhu, pakunyengera, kumano ekutsauka; "
                            },
                            {
                                "text": "asi titaure chokwadi murudo, tigokura maari pazvinhu zvese, iye musoro, Kristu; "
                            },
                            {
                                "text": "kunobva kwaari muviri wese, wakabatanidzwa pamwe zvakaringana nekuumbanidzwa, kubudikidza nemudemhe-mudemhe wefundo rimwe nerimwe, zvichienderana nemashandiro muchiero chenhengo imwe neimwe achikurisa muviri pakuvakwa kwawo murudo.  "
                            },
                            {
                                "text": "  Naizvozvo ndinoreva ichi, nekupupura muna Ishe, kuti imwi kubva zvino musachifamba sevamwe vahedheni vanofamba mukushaya maturo kwefungwa yavo, "
                            },
                            {
                                "text": "vakasvibiridzwa mufungwa, vari vatorwa paupenyu hwaMwari nekuda kwekusaziva kuri mukati mavo, nekuda koukukutu hwemoyo yavo; "
                            },
                            {
                                "text": "ivo vakazvipa vatindivara kuunzenza, kuti vabate utsvina hwese neruchiva. "
                            },
                            {
                                "text": "Asi imwi hamuna kudzidza Kristu saizvozvo, "
                            },
                            {
                                "text": "kana zvakadaro makamunzwa nekudzidziswa maari, sezvo chokwadi chiri muna Jesu; "
                            },
                            {
                                "text": "kuti murase zvinoenderana nemufambiro wekutanga, munhu wekare, anoodzwa nekuchiva kwekunyengera; "
                            },
                            {
                                "text": "uye muvandudzwe mumweya wefungwa yenyu, "
                            },
                            {
                                "text": "uye kuti mufuke munhu mutsva, wakasikwa maererano naMwari mukururama neutsvene hwechokwadi. "
                            },
                            {
                                "text": "Naizvozvo muchiisa nhema parutivi, mutaure chokwadi umwe neumwe kune umwe wake; nokuti tiri mitezo, umwe weumwe. "
                            },
                            {
                                "text": "Tsamwai musingatadzi; zuva ngarirege kuvira pamusoro pekutsamwa kwenyu; "
                            },
                            {
                                "text": "uye musapa dhiabhorosi nzvimbo. "
                            },
                            {
                                "text": "Wakaba ngaarege kubazve; asi zviri nani kuti abate nesimba chinhu chakanaka nemaoko, kuti ave nechaangapa anoshaiwa. "
                            },
                            {
                                "text": "Shoko ripi zvaro rakaora ngarirege kubuda mumuromo menyu, asi chero kana rakanakira kuvaka sezvakafanira, kuti ripe nyasha kune vanonzwa. "
                            },
                            {
                                "text": "Uye regai kushungurudza Mweya Mutsvene waMwari, wamakaiswa mucherechedzo maari kusvikira pazuva redzukunuro. "
                            },
                            {
                                "text": "Shungu dzese, nehasha, nekutsamwa, nekupopota, nekutuka ngazvibviswe kwamuri neuipi hwese; "
                            },
                            {
                                "text": "asi ivai nemoyo munyoro umwe kune mumwe, muchinzwira tsitsi, muchikanganwirana, Mwari sezvaakakukanganwiraiwo muna Kristu.  "
                            }
                        ]
                    },
                    {
                        "verses": [
                            {
                                "text": "Naizvozvo ivai vateveri vaMwari, sevana vanodikanwa; "
                            },
                            {
                                "text": "uye fambai murudo, Kristu sezvaakatidawo, akazvipa nekuda kwedu, ave chipo nechibairo kuna Mwari zvive hwema hunonhuhwira. "
                            },
                            {
                                "text": "Asi upombwe netsvina yese kana kuchiva ngazvirege kutongorehwa pakati penyu, sezvinofanira vatsvene; "
                            },
                            {
                                "text": "neunzenza, nekutaura kweupenzi, kana kunemera, zvinhu zvisina kufanira; asi zviri nani kuvonga. "
                            },
                            {
                                "text": "Nokuti munozviziva izvi, kuti mhombwe yega-yega, kana munhu asina kuchena, kana munhu anochiva, anova munamati wezvifananidzo, haana nhaka muushe hwaKristu nehwaMwari. "
                            },
                            {
                                "text": "Ngakurege kuva nemunhu unokunyengerai nemashoko asina maturo; nokuti nekuda kwezvinhu izvi kutsamwa kwaMwari kunouya pamusoro pevana vekusateerera. "
                            },
                            {
                                "text": "Naizvozvo regai kuva vagovani navo. "
                            },
                            {
                                "text": "Nokuti maimbova rima, asi ikozvino mava chiedza muna Ishe; fambai sevana vechiedza. "
                            },
                            {
                                "text": "Nokuti chibereko cheMweya chiri mukunaka kwese nekururama nechokwadi, "
                            },
                            {
                                "text": "muchiongorora zvinofadza kuna Ishe; "
                            },
                            {
                                "text": "uye musadyidzana nemabasa erima asina zvibereko, asi zviri nani mutsiurewo; "
                            },
                            {
                                "text": "nokuti zvinhu zvinoitwa navo pakavanda zvinonyadzisa kunyange kutaura. "
                            },
                            {
                                "text": "Asi zvinhu zvese zvinotsiurwa zvinoratidzwa nechiedza; nokuti zvese zvinoratidzwa chiedza. "
                            },
                            {
                                "text": "Naizvozvo anoti: Simuka iwe urere, uye muka kubva kuvakafa, zvino Kristu achakuvhenekera. "
                            },
                            {
                                "text": "Naizvozvo chenjerai kuti munofamba sei nekuchenjerera, kwete semapenzi asi sevakachenjera; "
                            },
                            {
                                "text": "muchidzikunura nguva, nokuti mazuva akaipa. "
                            },
                            {
                                "text": "Naizvozvo musava matununu, asi vanonzwisisa zviri kuda kwaIshe. "
                            },
                            {
                                "text": "Uye regai kuraradza newaini, makuri mune bongozozo guru, asi zadzwai neMweya, "
                            },
                            {
                                "text": "muchitaurirana nemapisarema nenziyo, nenziyo dzeMweya, muchiimba nekuita mutinhimira mumoyo yenyu kuna Ishe, "
                            },
                            {
                                "text": "muchipa kuvonga nguva dzese pamusoro pezvinhu zvese kuna Mwari naBaba, muzita raIshe wedu Jesu Kristu, "
                            },
                            {
                                "text": "muchizviisa pasi umwe kune umwe mukutya Mwari.  "
                            },
                            {
                                "text": "  Vakadzi, zviisei pasi pevarume venyu pachenyu, sekuna Ishe, "
                            },
                            {
                                "text": "nokuti murume musoro wemukadzi, saKristuwo ari musoro wekereke, uye ndiye Muponesi wemuviri. "
                            },
                            {
                                "text": "Asi kerekewo sezvairi pasi paKristu, saizvozvowo vakadzi kuvarume vavo pachavo pachinhu chese. "
                            },
                            {
                                "text": "Varume, idai vakadzi venyu pachenyu, Kristu sezvaakadawo kereke, akazvipa nekuda kwayo; "
                            },
                            {
                                "text": "kuti aiite tsvene ainatse nekusuka kwemvura neShoko, "
                            },
                            {
                                "text": "kuti aikumikidze kwaari, kereke inobwinya isina gwapa kana kuwonyana, kana chimwe chezvakadai, asi kuti ive tsvene isina chaingapomerwa. "
                            },
                            {
                                "text": "Saizvozvo varume vanofanira kuda vakadzi vavo pachavo semiviri yavo pachavo. Anoda mukadzi wake pachake, anozvida iye. "
                            },
                            {
                                "text": "Nokuti hakuna wakatongovenga nyama yake pachake, asi anoifunda nekuchengetedza, sezvinoita Ishewo kukereke; "
                            },
                            {
                                "text": "nokuti isu tiri mitezo yemuviri wake, yenyama yake neyemafupa ake. "
                            },
                            {
                                "text": "Nekuda kweizvozvi munhu achasiya baba namai vake, ndokubatanidzwa kumukadzi wake; uye ava vaviri vachava nyama imwe. "
                            },
                            {
                                "text": "Chakavanzika ichi chikuru, asi ndinotaura zvaKristu nezvekereke. "
                            },
                            {
                                "text": "Asi imwiwo umwe neumwe pachake ngaade mukadzi wake pachake sezvaanozvida iye; nemukadzi aone kuti atye murume.   "
                            }
                        ]
                    },
                    {
                        "verses": [
                            {
                                "text": "Vana, teererai vabereki venyu muna Ishe; nokuti izvi zvakarurama. "
                            },
                            {
                                "text": "Kudza baba vako namai, unova murairo wekutanga une chivimbiso, "
                            },
                            {
                                "text": "kuti zvikunakire, uye urarame nguva refu panyika. "
                            },
                            {
                                "text": "Nemwi vana baba, musatsamwisa vana venyu, asi varerei pakuranga nekutsiura kwaIshe. "
                            },
                            {
                                "text": "Varanda, teererai vatenzi venyu panyama, nekutya nekudedera, nemoyo wenyu wakarurama sekuna Kristu; "
                            },
                            {
                                "text": "kwete nekushandira maziso, sevafadzi vevanhu, asi sevaranda vaKristu, vanoita kuda kwaMwari kubva pamoyo; "
                            },
                            {
                                "text": "muchishanda nechido chakanaka sekuna Ishe uye kwete kuvanhu; "
                            },
                            {
                                "text": "muchiziva kuti chinhu chipi nechipi chakanaka umwe neumwe chaanoita, achagamuchira ichochi kuna Ishe, kana muranda, kana wakasununguka. "
                            },
                            {
                                "text": "Nemwi madzitenzi, itai zvinhu zvimwezvo kwavari, muchirega kuvhundudzira; muchiziva kutiwo Tenzi wenyu pachenyu uri kumatenga; uye kwaari hakuna rusarura rwevanhu.  "
                            },
                            {
                                "text": "  Pakupedzisira hama dzangu, simbai muna Ishe, nemukugwinya kwesimba rake. "
                            },
                            {
                                "text": "Shongai zvombo zvese zvaMwari, kuti mugone kumirisana nemano adhiabhorosi; "
                            },
                            {
                                "text": "nokuti hatirwisani neropa nenyama, asi neutongi, nemasimba, nevatungamiriri verima renyika ino, nemweya yakaipa kunzvimbo dzekumatenga. "
                            },
                            {
                                "text": "Saka torai zvombo zvese zvaMwari kuti mugone kuramba mumire pazuva rakaipa, maita zvese, mumire. "
                            },
                            {
                                "text": "Naizvozvo mirai, zvivuno zvenyu zvakasungwa nechokwadi, makapfeka chidzitiro chechifuva chekururama, "
                            },
                            {
                                "text": "uye makasunga tsoka negadziriro yeevhangeri yerugare; "
                            },
                            {
                                "text": "pamusoro pezvese matora nhoo yerutendo, yamungagona kudzima nayo miseve yese inopfuta yewakaipa. "
                            },
                            {
                                "text": "Uye torai ngowani yeruponeso, nemunondo weMweya, unova shoko raMwari; "
                            },
                            {
                                "text": "muchinyengetera nguva dzese nemunyengetero wese nemukumbiro muMweya, muchirinda pazvinhu izvi nekutsungirira kwese nekukumbirira vatsvene vese, "
                            },
                            {
                                "text": "nepamusoro pangu, kuti shoko ripiwe kwandiri pakushamisa muromo wangu neushingi kuti ndidudzire zvakavanzika zveevhangeri, "
                            },
                            {
                                "text": "yandiri nhume yayo mumaketani, kuti mairi nditaure ndisingatyi, sezvandinofanira kutaura.  "
                            },
                            {
                                "text": "  Asi kuti imwiwo muzive zvakanangana neni, kuti ndinoitei, Tikiko hama inodikanwa, nemushumiri wakatendeka muna Ishe, achakuzivisai zvinhu zvese; "
                            },
                            {
                                "text": "wandakatuma kwamuri nechinangwa ichi, kuti muzive zvakanangana nesu, uye anyaradze moyo yenyu. "
                            },
                            {
                                "text": "Rugare kuhama, nerudo pamwe nerutendo rwunobva kuna Mwari Baba naIshe Jesu Kristu. "
                            },
                            {
                                "text": "Nyasha ngadzive nevese vanoda Ishe wedu Jesu Kristu nekusingaperi. Ameni.    "
                            }
                        ]
                    }
                ]
            },
            {
                "names": [
                    "Philippians"
                ],
                "usfm_id": "PHP",
                "abbreviation": "Phil",
                "chapters": [
                    {
                        "verses": [
                            {
                                "text": "  Pauro naTimotio, varanda vaJesu Kristu, kuvatsvene vese muna Kristu Jesu vari paFiripi, pamwe nevatungamiriri nevadhikoni: "
                            },
                            {
                                "text": "Nyasha kwamuri, nerugare rwunobva kuna Mwari Baba vedu nekuna Ishe Jesu Kristu.  "
                            },
                            {
                                "text": "  Ndinovonga Mwari wangu pakukurangarirai nguva dzese, "
                            },
                            {
                                "text": "nguva dzese pamunyengetero wangu wega-wega pamusoro penyu mese ndichiita munyengetero nemufaro, "
                            },
                            {
                                "text": "nekuda kwekudyidzana kwenyu muevhangeri kubva zuva rekutanga kusvikira ikozvino; "
                            },
                            {
                                "text": "ndichivimba chinhu ichi, kuti wakatanga basa rakanaka mamuri, acharipedzisa kusvikira zuva raJesu Kristu; "
                            },
                            {
                                "text": "sezvazvakandinakira kufunga izvi pamusoro penyu mese, nokuti ndinemwi mumoyo zvekuti zvese muzvisungo zvangu nemukutavirira nekusimbisa kweevhangeri, imwi mese muri vagovani pamwe neni venyasha. "
                            },
                            {
                                "text": "Nokuti Mwari ndiye chapupu changu, kuti ndinokushuvai mese zvikuru sei muura hwaJesu Kristu. "
                            },
                            {
                                "text": "Uye izvi ndinonyengetera, kuti rudo rwenyu rwurambe rwuchiwandisisa paruzivo nekunzwisisa kwese, "
                            },
                            {
                                "text": "kuti mutende zvinhu zvakanakisisa, kuti muve vakarurama nevasine mhosva, kusvikira zuva raKristu, "
                            },
                            {
                                "text": "makazadzwa nezvibereko zvekururama zvinouya naJesu Kristu, pakubwinya nekurumbidzwa kwaMwari. "
                            },
                            {
                                "text": "Zvino ndinoda kuti muzive, hama, kuti zvinhu zvakandiwira zvakaita zvikuru kufambira mberi kweevhangeri; "
                            },
                            {
                                "text": "zvekuti zvisungo zvangu muna Kristu zvinoratidzwa pamuzinda wese nekuvamwe vese. "
                            },
                            {
                                "text": "Nevazhinji vehama muna Ishe, vavimbiswa nezvisungo zvangu, vonyanya kutsunga kutaura shoko raMwari vasingatyi. "
                            },
                            {
                                "text": "Vamwe zvirokwazvo vanoparidza Kristu kunyange negodo negakava, nevamwewo nemoyo wakanaka; "
                            },
                            {
                                "text": "vamwe vanoparidza Kristu nenharo, kwete pauchokwadi, vachifunga kuti vawedzere marwadzo pazvisungo zvangu. "
                            },
                            {
                                "text": "Asi vamwe vanoita nerudo, vachiziva kuti ndakagadzirwa kutavirira evhangeri. "
                            },
                            {
                                "text": "Zvino chii? Kunyange zvakadaro kunzira dzese, kana mumano-mano kana muchokwadi, Kristu anoparidzwa, uye ndinofara mazviri, hongu ndichazofarazve. "
                            },
                            {
                                "text": "Nokuti ndinoziva kuti izvi zvichashandukira kwandiri kuva ruponeso kubudikidza nemunyengetero wenyu, nerubatsiro rweMweya waJesu Kristu, "
                            },
                            {
                                "text": "zvichienderana nekutarisira kwangu kukuru netariro, kuti handinganyadziswi pachinhu asi neushingi hwese samagariro uye ikozvino Kristu achakudzwa mumuviri wangu, kana neupenyu, kana nerufu. "
                            },
                            {
                                "text": "Nokuti kwandiri kurarama ndiKristu, uye kufa mubairo. "
                            },
                            {
                                "text": "Asi kana kurarama panyama chiri chibereko chebasa rangu; zvino zvandichasarudza handizivi. "
                            },
                            {
                                "text": "Nokuti ndiri mukumanikidzwa pakati pezviviri, ndine chishuwo chekubva nekuva naKristu, zvinopfuurisa pakunaka; "
                            },
                            {
                                "text": "asi kugara munyama kunonyanyisa kudiwa nekuda kwenyu. "
                            },
                            {
                                "text": "Zvino ndine chivimbo ichi, ndinoziva kuti ndichagara, ndicharamba ndigere nemwi mese, pakupfuurira kwenyu mberi, uye mufaro werutendo, "
                            },
                            {
                                "text": "kuti kuzvirumbidza kwenyu kuwande muna Kristu Jesu pamusoro pangu kubudikidza nekuvapo kwangu kwamurizve. "
                            },
                            {
                                "text": "Chete fambai zvakafanira evhangeri yaKristu, kuti kunyange ndikauya ndikakuonai, kunyange kusavapo, ndinzwe nyaya dzenyu kuti mumire nesimba mumweya umwe, nemoyo umwe muchirwira pamwe rutendo rweevhangeri; "
                            },
                            {
                                "text": "uye musingatyityidzirwi nevanopikisa pachinhu chimwe; ndicho chiratidzo chekuparadzwa kwavari, asi kwamuri cheruponeso, uye icho chinobva kuna Mwari. "
                            },
                            {
                                "text": "Nokuti kwamuri kwakapiwa pachena pachinzvimbo chaKristu, kwete kutenda kwaari kwega, asi kumutambudzikirawo; "
                            },
                            {
                                "text": "mune kurwa kumweko sekwamakaona mandiri, nekunzwa ikozvino mandiri.   "
                            }
                        ]
                    },
                    {
                        "verses": [
                            {
                                "text": "Naizvozvo kana kune imwe kurudziro kuna Kristu, kana imwe nyaradzo yerudo, kana kumwe kudyidzana kweMweya, kana mune umwe moyo munyoro nemukunzwira tsitsi, "
                            },
                            {
                                "text": "zadzisai mufaro wangu, kuti muve nefungwa imwe, muve nerudo rumwe, nemweya umwe, nendangariro imwe; "
                            },
                            {
                                "text": "musingaiti chinhu nenharo kana nekuzvikudza kusina maturo, asi mukuzvininipisa kwemoyo umwe neumwe achikudza vamwe kukupfuurai pakunaka; "
                            },
                            {
                                "text": "umwe neumwe ngaarege kutarira zvake, asi umwe neumwe zvinhu zvevamwewo. "
                            },
                            {
                                "text": "Nokuti fungwa iyi ngaive mamuri, yakange iri muna Kristu Jesuwo; "
                            },
                            {
                                "text": "iye ari muchimiro chaMwari, haana kurangarira kuti kuenzana naMwari kupamba; "
                            },
                            {
                                "text": "asi wakazviita asina maturo, akatora chimiro chemuranda, akava mumufananidzo wevanhu; "
                            },
                            {
                                "text": "akati awanikwa muchimiro chemunhu, akazvininipisa, akava wakateerera kusvikira parufu, irwo rufu rwemuchinjikwa. "
                            },
                            {
                                "text": "Naizvozvo Mwariwo wakamukudza zvikuru, akamupa zita rinopfuura zita rimwe nerimwe; "
                            },
                            {
                                "text": "kuti muzita raJesu ibvi rese rifugame, revekudenga nevepanyika, nevepasi penyika, "
                            },
                            {
                                "text": "uye rurimi rwega-rwega rwupupure kuti Jesu Kristu ndiye Ishe, kuve rumbidzo yaMwari Baba. "
                            },
                            {
                                "text": "Naizvozvo, vadikanwi vangu, sezvamakateerera nguva dzese, kwete sepakuvapo kwangu chete, asi ikozvino kunyanyisa pakusavapo kwangu, shandai ruponeso rwenyu pachenyu nekutya nekudedera; "
                            },
                            {
                                "text": "nokuti ndiMwari anoshanda mamuri, zvese kuda nekuita nekuda kwechido chake chakanaka. "
                            },
                            {
                                "text": "Itai zvinhu zvese musinganyunyuti nekupikisana; "
                            },
                            {
                                "text": "kuti muve vakachena uye vasina chavangapomerwa, vana vaMwari vasina gwapa pakati perudzi rwakakombama nekutsauka, vamunopenya pakati pavo sezviedza munyika, "
                            },
                            {
                                "text": "muchitaridza shoko reupenyu, pakuzvikudza kwangu nezuva raKristu, kuti handina kumhanya pasina, kana kushanda pasina. "
                            },
                            {
                                "text": "Asi kana neni ndikadururwa sechibairo chinodururwa pamusoro pechibairo nebasa rerutendo rwenyu, ndinofara uye ndinofara nemwi mese. "
                            },
                            {
                                "text": "Nekuda kweizvozvi imwiwo mufare uye mufare pamwe neni.  "
                            },
                            {
                                "text": "  Asi ndinovimba muna Ishe Jesu kutumira Timotio kwamuri nekukurumidza, kuti iniwo ndifare pandinoziva zviri maererano nemwi. "
                            },
                            {
                                "text": "Nokuti handina munhu ane fungwa yakadaro, achava nehanya zvirokwazvo nezvenyu. "
                            },
                            {
                                "text": "Nokuti vese vanozvitsvakira zvavo, kwete zvinhu zviri zvaKristu Jesu. "
                            },
                            {
                                "text": "Asi munoziva kutendeka kwake, kuti semwana kuna baba wakashanda pamwe neni paevhangeri. "
                            },
                            {
                                "text": "Zvino ndiye wandinotarisira kutumira kwamuri pakarepo, kana ndaona zvakanangana neni; "
                            },
                            {
                                "text": "asi ndinovimba muna Ishe kuti iniwo ndomene ndichakurumidza kuuya. "
                            },
                            {
                                "text": "Asi ndakaona zvakafanira kutuma kwamuri Epafrodito, hama, nemushandi pamwe neni neuto pamwe neni, asi nhume yenyu nemushumiri wekushaiwa kwangu; "
                            },
                            {
                                "text": "sezvo akange achikushuvai mese, uye akatambudzika, nokuti makange manzwa kuti wakange achirwara. "
                            },
                            {
                                "text": "Nokuti zvirokwazvo wakange achirwara ari pedo nekufa; asi Mwari wakamunzwira tsitsi; kwete iye ega, asi neni, kuti ndirege kuva neshungu pamusoro peshungu. "
                            },
                            {
                                "text": "Naizvozvo ndakashingaira zvikuru kumutuma, kuti kana momuonazve mufare, neni shungu dzangu dziderere zvikuru. "
                            },
                            {
                                "text": "Naizvozvo mugamuchirei muna Ishe nemufaro wese, uye mubate vakadai neruremekedzo; "
                            },
                            {
                                "text": "nokuti nekuda kwebasa raKristu wakaswedera pakufa, asingarangariri upenyu hwake, kuti akwanise kushaiwa kundishumira kwenyu.   "
                            }
                        ]
                    },
                    {
                        "verses": [
                            {
                                "text": "Pakupedzisira, hama dzangu, farai muna Ishe. Kukunyorerai zvinhu zvimwechetezvo, kwandiri zvirokwazvo hazvinetesi, asi kwamuri zvinokusimbisai. "
                            },
                            {
                                "text": "Chenjererai imbwa, chenjererai vabati vakaipa, chenjererai vekucheka; "
                            },
                            {
                                "text": "nokuti isu tiri kudzingiswa, vanonamata Mwari muMweya, tichizvirumbidza muna Kristu Jesu, uye tisingavimbi nenyama; "
                            },
                            {
                                "text": "kunyange ini ndingavawo nechivimbo munyama; kana umwewo achifunga kuvimba nenyama, zvikuru ini; "
                            },
                            {
                                "text": "ndakadzingiswa nezuva rerusere, ndiri werudzi rwaIsraeri, wedzinza raBhenjamini, muHebheru weVaHebheru; zviri zvemurairo ndiri muFarisi; "
                            },
                            {
                                "text": "maererano nekushingaira ndichishusha kereke; maererano nekururama kuri mumurairo ndisina chandingapomerwa. "
                            },
                            {
                                "text": "Asi zvinhu zvaiva mubairo kwandiri, ndizvo zvandakaverenga kuva kurasikirwa nekuda kwaKristu. "
                            },
                            {
                                "text": "Hongu zvirokwazvo, uye ndinoverenga zvinhu zvese kuva kurasikirwa nekuda kwekunakisisa kweruzivo rwaKristu Jesu Ishe wangu, wandakarasikirwa nezvinhu zvese nekuda kwake, ndikazviidza kuva marara, kuti ndiwane Kristu; "
                            },
                            {
                                "text": "uye ndiwanikwe maari, ndisina kururama kwangu kunobva kumurairo, asi kunobudikidzwa nerutendo rwaKristu, kururama kunobva kuna Mwari nerutendo; "
                            },
                            {
                                "text": "kuti ndimuzive iye, nesimba rekumuka kwake, nekudyidzana kwematambudziko ake, nditodze kufa kwake, "
                            },
                            {
                                "text": "kana zvingagoneka ndisvike pakumuka kwevakafa. "
                            },
                            {
                                "text": "Handirevi kuti ndakatochiwana, kana ndakatokwaniswa, asi ndinoteverera, kuti ndichibatewo, chandakabatirwawo naKristu Jesu. "
                            },
                            {
                                "text": "Hama, ini handizviverengi kuti ndachibata, asi ndinoita chinhu chimwe, ndichikanganwa zvinhu zviri shure, ndichinanavira zvinhu zviri mberi, "
                            },
                            {
                                "text": "ndinoteverera kuchinangwa, kumubairo wekudana kwekumusoro kwaMwari muna Kristu Jesu. "
                            },
                            {
                                "text": "Naizvozvo isu tese takakwana, ngative nemufungo uyu; uye kana zvimwe mune umwe mufungo, Mwari achakuratidzai kunyange izvi. "
                            },
                            {
                                "text": "Asi pane patasvika, ngatifambe nemurairo iwoyu tifunge chinhu ichochi. "
                            },
                            {
                                "text": "Hama, ivai vatevedzeri vangu pamwe, natsai kutarira avo vanofamba saizvozvo sezvamakava nesu semuenzaniso. "
                            },
                            {
                                "text": "Nokuti vazhinji vanofamba, vandakakuudzai nezvavo kazhinji, nazvino ndinokuudzai kunyange nekuchema, vavengi vemuchinjikwa waKristu; "
                            },
                            {
                                "text": "kuguma kwavo kuparadzwa, mwari wavo idumbu ravo, uye kurumbidzwa kuri mukunyadzwa kwavo, vanofunga zvenyika. "
                            },
                            {
                                "text": "Nokuti ubwo hwedu huri kumatenga, uko kwatakataririrawo kuti Muponesi achabva, Ishe Jesu Kristu; "
                            },
                            {
                                "text": "uyo achavandudza muviri wekuninipiswa kwedu, kuti ufananidzwe nemuviri wekubwinya kwake, nesimba iro raanogonawo naro kuisa zvinhu zvese pasi pake.   "
                            }
                        ]
                    },
                    {
                        "verses": [
                            {
                                "text": "Naizvozvo, hama dzangu vadikanwi vanoshuviwa, mufaro wangu nekorona, saizvozvo mirai nesimba muna Ishe, vadikanwi. "
                            },
                            {
                                "text": "Ndinokumbirisa Yuodhia, uye ndinokumbirisa Sindike, kuti vave nemurangariro umwe muna Ishe. "
                            },
                            {
                                "text": "Uye ndinonyengerera iwewo, umwe wangu wechokwadi pabasa, batsira vanhukadzi vaya, vakabatirana neni paevhangeri, pamwe naKiremendi, nevamwe vakabata neni, mazita avo ari mubhuku reupenyu. "
                            },
                            {
                                "text": "Farai muna Ishe nguva dzese; ndinotizve: Farai. "
                            },
                            {
                                "text": "Unyoro hwenyu ngahuzikanwe kuvanhu vese. Ishe ari pedo. "
                            },
                            {
                                "text": "Musafunganya pamusoro pechinhu, asi pazvinhu zvese, nemunyengetero nemukumbiro nekuvonga, zvichemo zvenyu ngazvizikanwe kuna Mwari, "
                            },
                            {
                                "text": "zvino rugare rwaMwari rwunopfuura kunzwisisa kwese, rwuchachengeta moyo yenyu nemifungo yenyu muna Kristu Jesu. "
                            },
                            {
                                "text": "Pakupedzisira, hama, chese chechokwadi, chese chinokudzwa, chese chakarurama, chese chakachena, chese chinodikanwa, chese chinorumbidzwa, kana kunaka kupi nekupi, uye kana chingarumbidzwa chipi nechipi, fungai zvinhu izvi; "
                            },
                            {
                                "text": "nezvamakadzidza nekugamuchira nekunzwa nekuona mandiri, itai izvozvo; naMwari werugare achava nemwi.  "
                            },
                            {
                                "text": "  Asi ndakafara zvikuru muna Ishe, kuti ikozvino makatomutsiridzazve kundirangarira; kwamaindirangarirawo nako, asi makashaiwa mukana. "
                            },
                            {
                                "text": "Kwete kuti ndinotaura izvi nekuda kwekushaiwa, nokuti ini ndadzidza kugutsikana nezvinhu zvandiri. "
                            },
                            {
                                "text": "Ndinoziva zvese kuzvidzwa, uye ndinoziva kuva nezvakawandisa; papi nepapi nepazvinhu zvese ndakadzidziswa zvese kuguta nekunzwa nzara, zvese kuva nezvizhinjisa nekushaiwa. "
                            },
                            {
                                "text": "Ndinogona kuita zvinhu zvese kubudikidza naKristu anondisimbisa. "
                            },
                            {
                                "text": "Kunyange zvakadaro makaita zvakanaka zvamakabatana neni pakutambudzika kwangu. "
                            },
                            {
                                "text": "Zvino munozivawo imwi VaFiripi, kuti pakutanga kweevhangeri, pandakabva kuMakedhonia, hapana kereke yakadyidzana neni pashoko rekupa nekugamuchira, asi imwi mega; "
                            },
                            {
                                "text": "nokuti kunyange paTesaronika makatumira kamwe nekupamha pakushaiwa kwangu. "
                            },
                            {
                                "text": "Kwete kuti ndinotsvaka chipo, asi ndinotsvaka chibereko chinowedzera kuchikwama chenyu. "
                            },
                            {
                                "text": "Zvino ndagamuchira zvese uye ndawanzirwa; ndaguta, ndagamuchira kuna Epafrodito zvinhu zvinobva kwamuri, hwema hwezvinonhuhwira, chibairo chinogamuchirwa, chinofadza Mwari. "
                            },
                            {
                                "text": "Asi Mwari wangu achazadzisa kushaiwa kwenyu kwese zvichienderana nefuma yake mukubwinya, muna Kristu Jesu. "
                            },
                            {
                                "text": "Zvino kuna Mwari naBaba vedu, ngakuve nekubwinya kusvikira rinhi narinhi. Ameni. "
                            },
                            {
                                "text": "Kwazisai mutsvene umwe neumwe muna Kristu Jesu. Hama dzineni dzinokukwazisai. "
                            },
                            {
                                "text": "Vatsvene vese vanokukwazisai, zvikuruwo avo veimba yaKesari. "
                            },
                            {
                                "text": "Nyasha dzaIshe wedu Jesu Kristu ngadzive nemwi mese. Amen.    "
                            }
                        ]
                    }
                ]
            },
            {
                "names": [
                    "Colossians"
                ],
                "usfm_id": "COL",
                "abbreviation": "Col",
                "chapters": [
                    {
                        "verses": [
                            {
                                "text": "  Pauro muapositori waJesu Kristu nechido chaMwari, naTimotio hama, "
                            },
                            {
                                "text": "kuvatsvene nehama dzakatendeka muna Kristu dziri paKorose: Nyasha kwamuri nerugare rwunobva kuna Mwari Baba vedu naIshe Jesu Kristu.  "
                            },
                            {
                                "text": "  Tinovonga Mwari naBaba vaIshe wedu Jesu Kristu, tichikunyengetererai nguva dzese, "
                            },
                            {
                                "text": "sezvo takanzwa zverutendo rwenyu muna Kristu Jesu, uye zverudo kuvatsvene vese, "
                            },
                            {
                                "text": "nekuda kwetariro yakaisirwa imwi kumatenga, yamakagara manzwa pashoko rechokwadi cheevhangeri, "
                            },
                            {
                                "text": "yasvika kwamuri sepanyika yesewo; ichibereka chibereko, sezvainoitawo kwamuri, kubvira pazuva ramakanzwa nekuziva nyasha dzaMwari muchokwadi; "
                            },
                            {
                                "text": "sezvamakadzidzawo kuna Epafrasi, muranda anodikanwa pamwe nesu, anova mushumiri wakatendeka waKristu nekuda kwenyu, "
                            },
                            {
                                "text": "wakatiudzawo zverudo rwenyu muMweya.  "
                            },
                            {
                                "text": "  Nekuda kweizvi isuwo, kubvira pazuva ratakanzwa, hatimiri kukunyengetererai, nekukumbira kuti muzadzwe neruzivo rwechido chake pauchenjeri hwese nekunzwisisa kwemweya, "
                            },
                            {
                                "text": "kuti mufambe zvinofanira Ishe pane zvese zvinofadza, muchibereka zvibereko pabasa rese rakanaka, muchikura paruzivo rwaMwari; "
                            },
                            {
                                "text": "muchisimbiswa nesimba rese, zvichienderana nesimba rekubwinya kwake, pamoyo murefu wese nekutsungirira pamwe nemufaro; "
                            },
                            {
                                "text": "muchivonga kuna Baba, vakatiita kuti tifanire kugoverana kwenhaka yevatsvene muchiedza, "
                            },
                            {
                                "text": "vakatinunura pasimba rerima, vakatishandurira muushe hweMwanakomana werudo rwavo, "
                            },
                            {
                                "text": "watine dzikunuro maari neropa rake, ndiko kukanganwirwa kwezvivi. "
                            },
                            {
                                "text": "Anova mufananidzo waMwari asingaonekwi, dangwe rechisikwa chega-chega. "
                            },
                            {
                                "text": "Nokuti maari zvinhu zvese zvakasikwa, zviri kumatenga nezviri panyika, zvinoonekwa nezvisingaonekwi, kana zviri zvigaro zveushe, kana umambo, kana ukuru, kana masimba; zvinhu zvese zvakasikwa naye, zvikasikirwa iye. "
                            },
                            {
                                "text": "Ndiyewo anotangira zvinhu zvese, uye zvinhu zvese zvakabatanidzwa maari. "
                            },
                            {
                                "text": "Uye iye musoro wemuviri, wekereke; anova kutanga, dangwe kubva kune vakafa; kuti pazvese iye ave wekutanga; "
                            },
                            {
                                "text": "nokuti zvakafadza Baba, kuti kuzara kwese kugare maari, "
                            },
                            {
                                "text": "uye ayananisa naye zvinhu zvese kwaari, aita rugare neropa remuchinjikwa wake kubudikidza naiye, kunyange zviri panyika kunyange zviri kumatenga. "
                            },
                            {
                                "text": "Nemwi maimbova vaeni nevavengi mufungwa nemabasa akaipa, asi ikozvinowo wayanana nemwi"
                            },
                            {
                                "text": "mumuviri wenyama yake kubudikidza nerufu, akukumikidzei muri vatsvene uye musina mhosva uye musingamhuriki pamberi pake; "
                            },
                            {
                                "text": "zvino kana muchirambira parutendo makateyiwa uye makasimbiswa, uye hamubviswi patariro yeevhangeri yamakanzwa, yakaparidzirwa chisikwa chega-chega chiri pasi pedenga; iyo yandakaitwa mushumiri wayo ini Pauro.  "
                            },
                            {
                                "text": "  Zvino ikozvino ndinofara pamatambudziko angu nekuda kwenyu, nekuzadzisa zvakasara pamatambudziko aKristu munyama yangu nekuda kwemuviri wake, unova kereke; "
                            },
                            {
                                "text": "ini yandakaitwa mushumiri wayo zvichienderana nekubatiswa kwaMwari chandakapiwa pamusoro penyu, kuzadzisa shoko raMwari, "
                            },
                            {
                                "text": "chakavanzika chakange chakavanzwa kubvira kare uye kubva kumazera, asi ikozvino chinoratidzwa kuvatsvene vake, "
                            },
                            {
                                "text": "kune ivo Mwari vaakada kuzivisa kuti fuma yekubwinya kwechakavanzika ichi pakati pevahedheni chii, chinova Kristu mamuri, tariro yekubwinya; "
                            },
                            {
                                "text": "watinoparidza isu, tichiyambira munhu umwe neumwe, nekudzidzisa munhu umwe neumwe munjere dzese, kuti tikumikidze munhu umwe neumwe akakwana muna Kristu Jesu; "
                            },
                            {
                                "text": "ndizvo zvandinoshingairirawo, ndichirwa zvinoenderana nekubata kwake kunobata mandiri nesimba. "
                            }
                        ]
                    },
                    {
                        "verses": [
                            {
                                "text": "Nokuti ndinoda kuti muzive kuti kurwa kukuru zvakadini kwandinako pamusoro penyu, nevari paRaodhikia, nevese vasina kuona chiso changu panyama, "
                            },
                            {
                                "text": "kuti moyo yavo inyaradzwe, vasonanidzwe murudo, nemufuma yese yekuvimbiswa kwakakwana kwekunzwisisa, paruzivo rwechakavanzika chaMwari naBaba, nechaKristu, "
                            },
                            {
                                "text": "maari fuma yese yeuchenjeri neyeruzivo yakavigwa. "
                            },
                            {
                                "text": "Ndinoreva izvi, kuti kusava nemunhu anokunyengerai nemashoko anonyengera. "
                            },
                            {
                                "text": "Nokuti kunyange ndisipo panyama, zvakadaro ndinemwi pamweya, ndichifara nekuvona kurongeka kwenyu, nekusimba kwerutendo rwenyu muna Kristu.  "
                            },
                            {
                                "text": "  Naizvozvo sezvamakagamuchira Kristu Jesu Ishe, fambai maari, "
                            },
                            {
                                "text": "makadzika midzi nekuvakwa maari, nekusimbiswa murutendo, sezvamakadzidziswa, muchiwedzera makuri nekuvonga. "
                            },
                            {
                                "text": "Chenjerai, zvimwe umwe munhu angakupambai neuchenjeri, nekunyengera kusina maturo, setsika dzevanhu, sedzidziso dzekuvamba dzenyika, uye kwete sekuna Kristu. "
                            },
                            {
                                "text": "Nokuti kuzara kwese kweuMwari kunogara maari pamuviri. "
                            },
                            {
                                "text": "Uye makazadziswa maari, iye musoro weutungamiriri hwese nesimba; "
                            },
                            {
                                "text": "wamakadzingiswawo maari nedzingiso isina kuitwa nemaoko, pakubvisa muviri wezvivi zvenyama, pakudzingisa kwaKristu; "
                            },
                            {
                                "text": "makavigwa pamwe naye pabhabhatidzo, pamakamutswawo pamwe naye nerutendo rwekuita kwaMwari, wakamumutsa kubva kuvakafa. "
                            },
                            {
                                "text": "Nemwi makafa mukudarika nekusadzingiswa kwenyama yenyu, wakakuitai vapenyu pamwe naye, akukanganwirai kudarika kwese, "
                            },
                            {
                                "text": "akadzima rugwaro rwezviga rwaipikisana nesu, rwaipesana nesu, akarubvisa pakati, aruroverera pamuchinjikwa; "
                            },
                            {
                                "text": "akurura vatungamiriri nemasimba, akavabudisa pachena, akatungamira kuvakunda mauri. "
                            },
                            {
                                "text": "Naizvozvo kusava nemunhu anokutongai pakudya kana pachinwiwa, kana panhau yemutambo kana yekugara kwemwedzi kana yemasabata; "
                            },
                            {
                                "text": "zvinova mumvuri wezvinhu zvichauya, asi muviri ndewa Kristu. "
                            },
                            {
                                "text": "Kusava nemunhu anokutorerai mubairo wenyu nemano, achifarira kuzvininipisa nekunamata vatumwa, achipindira pazvinhu zvaasina kuona, achizvikudza pasina nefungwa dzake dzenyama, "
                            },
                            {
                                "text": "uye asingabatisisi Musoro, uyo maari muviri wese nezvisungo nemarunda unoriritirwa, nekurukirwa pamwe, uchikura nekukura kwaMwari. "
                            },
                            {
                                "text": "Naizvozvo kana makafa pamwe naKristu kune dzidziso dzekuvamba dzenyika, munosungikanirei nemirairo semugere munyika, "
                            },
                            {
                                "text": "(usabata, usaravira, usagunzva, "
                            },
                            {
                                "text": "izvo zvese zvichaparara nekushandiswa) semirairo nedzidziso dzevanhu? "
                            },
                            {
                                "text": "Zvine chimiro cheuchenjeri pakuzvidira kunamata, nekuzvininipisa, nekutambudza muviri; hazvitongobatsiri kukunda kugutsa nyama.   "
                            }
                        ]
                    },
                    {
                        "verses": [
                            {
                                "text": "Naizvozvo kana makamutswa pamwe naKristu, tsvakai zvekumusoro, uko kuna Kristu agere kuruoko rwerudyi rwaMwari. "
                            },
                            {
                                "text": "Rangarirai zviri kumusoro, kwete zviri panyika. "
                            },
                            {
                                "text": "Nokuti makafa, uye upenyu hwenyu hwakavigwa pamwe naKristu muna Mwari. "
                            },
                            {
                                "text": "Kana Kristu upenyu hwedu achionekwa, ipapo imwiwo muchaonekwa pamwe naye mukubwinya. "
                            },
                            {
                                "text": "Naizvozvo urayai mitezo yenyu iri panyika, upombwe, tsvina, kushumba kwakaipa, kuda zvakaipa, uye kuchiva, kunova kunamata zvifananidzo. "
                            },
                            {
                                "text": "Nekuda kwezvinhu izvi, hasha dzaMwari dzinouya pavana vekusateerera; "
                            },
                            {
                                "text": "imwiwo maimbofamba mazviri, pamairarama mazviri. "
                            },
                            {
                                "text": "Asi ikozvino imwiwo bvisai zvese izvi, kutsamwa, hasha, uipi, kunyomba, nekutaura zvinonyadzisa kubva mumuromo wenyu; "
                            },
                            {
                                "text": "regai kureverana nhema, zvamakabvisa munhu wekare nemabasa ake, "
                            },
                            {
                                "text": "mukapfeka mutsva, anovandudzwa paruzivo semufananidzo wewakamusika; "
                            },
                            {
                                "text": "apo pasina muGiriki uye muJudha, kudzingiswa uye kusadzingiswa, mutorwa, muSikitia, musungwa, wakasununguka; asi Kristu ndiye zvese, uye ari mune zvese. "
                            },
                            {
                                "text": "Naizvozvo pfekai sevasanangurwa vaMwari, vatsvene nevanodikanwa, moyo yetsitsi, moyo munyoro, kuzvininipisa, unyoro, nemoyo murefu; "
                            },
                            {
                                "text": "muchiitirana moyo murefu, nekukanganwirana kana umwe ane mhosva neumwe; Kristu sezvaakakukanganwiraiwo, saizvozvowo imwi; "
                            },
                            {
                                "text": "zvino pamusoro pezvinhu zvese izvi pfekai rudo, ndicho chisungo chekupedzeredza. "
                            },
                            {
                                "text": "Nerugare rwaMwari ngarwutonge mumoyo yenyu, ndirwo rwamakadanirwawo mumuviri mumwe; uye ivai vanovonga. "
                            },
                            {
                                "text": "Shoko raKristu ngarigare mamuri neufumi muuchenjeri hwese; muchidzidzisana nekurairana mumapisarema, nenziyo, nenziyo dzemweya, muimbire Ishe nenyasha mumoyo wenyu; "
                            },
                            {
                                "text": "uye zvese chero chipi chamunoita pashoko kana pachiito, itai zvese muzita raIshe Jesu, muchivonga Mwari naBaba kubudikidza naye.  "
                            },
                            {
                                "text": "  Vakadzi zviisei pasi pevarume venyu pachenyu, sezvo zvakafanira muna Ishe. "
                            },
                            {
                                "text": "Varume, idai vakadzi venyu, uye regai kuvavavira. "
                            },
                            {
                                "text": "Vana, teererai vabereki pazvinhu zvese, nokuti izvi zvinofadza Ishe. "
                            },
                            {
                                "text": "Madzibaba, musatsamwisa vana venyu, kuti varege kuora moyo. "
                            },
                            {
                                "text": "Varanda, teererai pazvinhu zvese vari vatenzi venyu panyama; kwete nekushandira maziso sevafadzi vevanhu, asi nemoyo wakarurama, muchitya Mwari; "
                            },
                            {
                                "text": "uye zvese kunyange chipi chamunoita, itai nemoyo, sekuna Ishe, uye kwete kuvanhu; "
                            },
                            {
                                "text": "muchiziva kuti kuna Ishe muchagamuchira mubairo wenhaka; nokuti munoshandira Ishe Kristu. "
                            },
                            {
                                "text": "Asi anoita zvisakarurama achagamuchira zvisakarurama zvaakaita; uye hakuna kusarurwa kwavanhu.  "
                            }
                        ]
                    },
                    {
                        "verses": [
                            {
                                "text": "Madzishe, ipai varanda zvakarurama nezvakaringana, muchiziva kuti imwiwo muna Ishe kumatenga.  "
                            },
                            {
                                "text": "  Tsungirirai pamunyengetero, murinde pakuri nekuvonga; "
                            },
                            {
                                "text": "mutinyengetererewo panguva imweyo, kuti Mwari atizarurire mukova weshoko, kutaura chakavanzika chaKristu, chandakasungirwawo; "
                            },
                            {
                                "text": "kuti ndichiratidze, sezvandinofanira kutaura. "
                            },
                            {
                                "text": "Fambai muuchenjeri kune vari kunze, muchidzikunura nguva. "
                            },
                            {
                                "text": "Shoko renyu ngarigare munyasha, rakarungwa nemunyu, kuti muzive kuti munofanira kupindura sei umwe neumwe.  "
                            },
                            {
                                "text": "  Zvese zvakanangana neni Tikiko achakuzivisai, hama inodikanwa nemushumiri wakatendeka, nemushandi pamwe neni muna Ishe; "
                            },
                            {
                                "text": "wandatumira kwamuri ichochi, kuti azive zviri maererano nemwi, nekunyaradza moyo yenyu; "
                            },
                            {
                                "text": "pamwe naOnesimo, hama yakatendeka inodikanwa, anova wekwenyu. Vachakuzivisai zvese zviri pano.  "
                            },
                            {
                                "text": "  Arisitako musungwa pamwe neni anokukwazisai, naMariko muzukuru waBhanabhasi, wamakagamuchira mirairo maererano naye; kana achisvika kwamuri, mumugamuchire, "
                            },
                            {
                                "text": "naJesu anonzi Justo, vevekudzingiswa; ivava chete vabati pamwe neni paushe hwaMwari, vaiva nyaradzo kwandiri. "
                            },
                            {
                                "text": "Epafrasi wekwenyu, muranda waKristu, anokukwazisai, achirwa nguva dzese muminyengetero nekuda kwenyu, kuti mumire makazara uye makakwana muchido chese chaMwari. "
                            },
                            {
                                "text": "Nokuti ndinomupupurira kuti ane shungu kwazvo nemwi, neveRaodhikia, neveHierapori. "
                            },
                            {
                                "text": "Anokukwazisai Ruka chiremba anodikanwa, naDhemasi. "
                            },
                            {
                                "text": "Kwazisai hama dziri Raodhikia, naNimifa, nekereke iri mumba make. "
                            },
                            {
                                "text": "Zvino kana tsamba iyi yaverengwa pakati penyu, itai kuti nemukereke yeVaRaodhikia iverengwe; kuti nemwi muverengewo inobva Raodhikia. "
                            },
                            {
                                "text": "Vudzai Akipo, muti: Chenjerera ushumiri hwawakagamuchira muna Ishe, kuti uhupedzise. "
                            },
                            {
                                "text": "Kwaziso neruoko rwangu rwaPauro. Rangarirai zvisungo zvangu. Nyasha ngadzive nemwi. Ameni.    "
                            }
                        ]
                    }
                ]
            },
            {
                "names": [
                    "I Thessalonians"
                ],
                "usfm_id": "1TH",
                "abbreviation": "1Thess",
                "chapters": [
                    {
                        "verses": [
                            {
                                "text": "  Pauro naSivhano naTimotio, kukereke yeVaTesaronika muna Mwari Baba, naIshe Jesu Kristu: Nyasha kwamuri nerugare zvinobva kuna Mwari Baba vedu, naIshe Jesu Kristu. "
                            },
                            {
                                "text": "Tinovonga Mwari nguva dzese pamusoro penyu mese, tichikutaurai muminyengetero yedu, "
                            },
                            {
                                "text": "tichiramba tichirangarira basa renyu rerutendo nebasa rinorema rerudo nekutsungirira kwetariro muna Ishe wedu Jesu Kristu pamberi paMwari naBaba vedu; "
                            },
                            {
                                "text": "tichiziva hama dzinodikanwa, kusanangurwa kwenyu naMwari; "
                            },
                            {
                                "text": "nokuti evhangeri yedu haina kuuya kwamuri mushoko chete, asiwo musimba, nemuMweya Mutsvene, nemukuvimbisa kukuru, sezvamunoziva kuti takange tiri vanhu vakadini pakati penyu nekuda kwenyu. "
                            },
                            {
                                "text": "Nemwi makava vateveri vedu nevaIshe, magamuchira shoko mukutambudzika kukuru, nemufaro weMweya Mutsvene, "
                            },
                            {
                                "text": "zvekuti makava mienzaniso kune vese vanotenda muMakedhonia neAkaya. "
                            },
                            {
                                "text": "Nokuti kwamuri kwakanzwikwa shoko raIshe, kwete muMakedhonia neAkaya chete, asiwo kunzvimbo imwe neimwe rutendo rwenyu kuna Mwari rwakabudira kunze, zvekuti hatifaniri kutaura chinhu. "
                            },
                            {
                                "text": "Nokuti ivo vamene vanoparidza pamusoro pedu kuti takapinda nemutoo upi kwamuri; uye kuti makatendeukira sei kuna Mwari muchibva pazvifananidzo, kuti mushumire Mwari mupenyu uye wechokwadi, "
                            },
                            {
                                "text": "uye makamirira Mwanakomana wake achibva kumatenga, waakamutsa kuvakafa, ndiye Jesu anotinunura pahasha dzinouya.   "
                            }
                        ]
                    },
                    {
                        "verses": [
                            {
                                "text": "Nokuti munoziva imwi, hama, kupinda kwedu kwamuri, kuti hakuna kuva pasina; "
                            },
                            {
                                "text": "asi kunyange takambotambudzika nekuitirwa zvakaipa, sezvamunoziva, paFiripi, takatsunga muna Mwari wedu kutaura kwamuri evhangeri yaMwari pakati pekupikiswa kukuru. "
                            },
                            {
                                "text": "Nokuti kurudziro yedu haina kubva pakunyengera, uye haina kubva patsvina, hainawo kubva pamano-mano; "
                            },
                            {
                                "text": "asi sezvatakatendiwa naMwari, kuti tibatiswe evhangeri, saizvozvo tinotaura; kwete sekufadza vanhu, asi Mwari anoidza moyo yedu. "
                            },
                            {
                                "text": "Nokuti hatina kutongouya nemashoko ekubata kumeso, sezvamunoziva, kana nemano-mano eruchiva; Mwari chapupu; "
                            },
                            {
                                "text": "tisingatsvaki rukudzo kuvanhu, kana rwunobva kwamuri kana kuvamwe, kunyange taigona kukuremedzai sevaapositori vaKristu. "
                            },
                            {
                                "text": "Asi takange tiri vanyoro pakati penyu, semureri achivaraidza vana vake; "
                            },
                            {
                                "text": "sezvatinokushuvai kwazvo, takada zvikuru kukupai kwete evhangeri yaMwari chete, asi mweya yedu pacheduwo, nokuti makange muri vadikanwi kwatiri. "
                            },
                            {
                                "text": "Nokuti munorangarira, hama, kushingaira nekurwisa kwedu; nokuti taibata siku nesikati, kuti tisava mutoro kune umwe wenyu, takakuparidzirai evhangeri yaMwari. "
                            },
                            {
                                "text": "Imwi muri zvapupu, naMwari, kuti taiva vatsvene sei uye takarurama tisina chatingapomerwa kwamuri vanotenda. "
                            },
                            {
                                "text": "Sezvamunoziva kuti umwe neumwe wenyu, sababa kuvana vavo takakukurudzirai sei nekunyaradza nekupupura, "
                            },
                            {
                                "text": "kuti mufambe zvakafanira Mwari, anokudanirai kuushe hwake nekubwinya. "
                            },
                            {
                                "text": "Nekuda kwaizvozvi nesu hatimiri kuvonga Mwari, kuti pamakagamuchira shoko raMwari ramakanzwa kwatiri, makarigamuchira kwete seshoko revanhu, asi seriri chokwadi, shoko raMwari rinoshandawo mamuri imwi munotenda. "
                            },
                            {
                                "text": "Nokuti imwi, hama, makava vateveri vemakereke aMwari ari muJudhiya muna Kristu Jesu; nokuti imwiwo makatambudzika zvakadaro kune vekwenyu momene, sezvavakatambudzwa ivowo neVaJudha, "
                            },
                            {
                                "text": "ndivowo vakauraya Ishe Jesu nevaporofita vavo vomene, vakatishushawo isu, vasingafadziwo Mwari, uye vachipesana nevanhu vese, "
                            },
                            {
                                "text": "vachitidzivisa kutaurira vahedheni kuti vaponeswe, kuti vagare vachizadzisa zvivi zvavo; asi hasha dzakasvika pamusoro pavo kusvikira pakuguma.  "
                            },
                            {
                                "text": "  Zvino isu, hama, sezvo takaparadzaniswa nemwi kwechinguvana pazviso, kwete pamoyo, takashingairira zvikuru nechishuwo chikuru kuti tione chiso chenyu. "
                            },
                            {
                                "text": "Naizvozvo taida kuuya kwamuri, zvikuru ini Pauro, kamwe nekudzokorora, asi Satani wakatidzivisa. "
                            },
                            {
                                "text": "Nokuti tariro yedu chii, kana mufaro, kana korona yekuzvirumbidza? Hamusi imwizve here pamberi paIshe wedu Jesu Kristu pakuuya kwake? "
                            },
                            {
                                "text": "Nokuti imwi muri kubwinya nemufaro wedu.  "
                            }
                        ]
                    },
                    {
                        "verses": [
                            {
                                "text": "Saka zvatakange tisisagoni kutsunga, takati zvakanaka kuti tisiiwe tiri tega paAtene, "
                            },
                            {
                                "text": "ndokutuma Timotio hama yedu nemushumiri waMwari nemushandi pamwe nesu muevhangeri yaKristu, kuti akusimbisei, nekukunyaradzai maererano nerutendo rwenyu, "
                            },
                            {
                                "text": "kuti kurege kuva neumwe anozununguswa nematambudziko awa, nokuti munoziva momene kuti takamisirwa izvozvi. "
                            },
                            {
                                "text": "Nokuti kunyange tichinemwi, takagara takuudzai kuti tava kuzotambudzwa, kunyange sezvazvakaitika, nemwi munoziva. "
                            },
                            {
                                "text": "Nekuda kweizvozviwo zvandakange ndisisagoni kutsunga, ndakamutuma kuti ndizive rutendo rwenyu, zvimwe pamwe muidzi wakakuidzai, basa redu rikava pasina. "
                            },
                            {
                                "text": "Asi zvino Timotio wakati asvika kwatiri achibva kwamuri, wakatipira mashoko akanaka erutendo rwenyu nerudo, uye kuti mune murangariro wakanaka pamusoro pedu nguva dzese, muchishuva zvikuru kutiona, sesuwo imwi; "
                            },
                            {
                                "text": "nekuda kwezvizvi takanyaradzwa, hama, pamusoro penyu padambudziko redu rese nenhamo nerutendo rwenyu; "
                            },
                            {
                                "text": "nokuti ikozvino tinorarama, kana imwi mumire makasimba muna Ishe. "
                            },
                            {
                                "text": "Nokuti kuvonga kwakadini kwatingagona kuripira kuna Mwari pamusoro penyu, nemufaro wese watinofara nawo nekuda kwenyu pamberi paMwari wedu? "
                            },
                            {
                                "text": "Siku nesikati tichinyengetera zvikurusa kuti tione chiso chenyu, tizadzise zvakataira parutendo rwenyu. "
                            },
                            {
                                "text": "Zvino dai Mwari pachake naBaba vedu, naIshe wedu Jesu Kristu aruramisira nzira yedu kwamuri; "
                            },
                            {
                                "text": "uye dai Ishe akukurisai nekukuwanzirai rudo umwe kune umwe nekune vese, sesuwo kwamuri, "
                            },
                            {
                                "text": "kuti asimbise moyo yenyu isingamhuriki pautsvene pamberi paMwari, uye Baba vedu, pakuuya kwaIshe wedu Jesu Kristu pamwe nevatsvene vake vese.   "
                            }
                        ]
                    },
                    {
                        "verses": [
                            {
                                "text": "Zvino zvimwe, hama, tinokukumbirisai, nekukurudzira naIshe Jesu, sezvamakagamuchira kwatiri kuti munofanira kufamba nekufadza Mwari sei, kuti muwanze nekuwanzisisa pazviri. "
                            },
                            {
                                "text": "Nokuti munoziva mirairo yakadini yatakakupai kubudikidza naIshe Jesu. "
                            },
                            {
                                "text": "Nokuti ichi ndicho chido chaMwari, kuitwa vatsvene kwenyu, kuti murege upombwe; "
                            },
                            {
                                "text": "kuti umwe neumwe wenyu azive kuzviwanira mudziyo wake mukuitwa mutsvene nemurukudzo, "
                            },
                            {
                                "text": "kwete pakuchiva kwechishuwo, kunyange sevahedheni vasingazivi Mwari; "
                            },
                            {
                                "text": "kusava neanopfuurikidza akanyengera hama yake pachiitiko; nokuti Ishe ndiye mutsivi wezvese izvi, sezvatakagara takuudzaiwo nekupupura. "
                            },
                            {
                                "text": "Nokuti Mwari haana kutidanira kutsvina, asi kuutsvene. "
                            },
                            {
                                "text": "Naizvozvo anozvidza, haazvidzi munhu, asi Mwari wakatipawo Mweya wake Mutsvene. "
                            },
                            {
                                "text": "Zvino maererano nerudo rweukama hamutsvaki kuti ndikunyorerei, nokuti imwi mumene makadzidziswa naMwari kuti mudanane; "
                            },
                            {
                                "text": "nokuti nemwi munozviita kuhama dzese dziri paMakedhonia yese; asi tinokukurudzirai, hama, kuti muwanzise zvikuru, "
                            },
                            {
                                "text": "uye mushingairire kuva nerunyararo, nekuita basa renyu pachenyu, nekushanda nemaoko enyu pachenyu, sezvatakakurairai; "
                            },
                            {
                                "text": "kuti mufambe zvinoremekedzwa kune vari kunze, uye musashaya chinhu.  "
                            },
                            {
                                "text": "  Asi handidi kuti mushaiwe ruzivo, hama, maererano nevarere, kuti murege kushungurudzika sevamwewo vasina tariro. "
                            },
                            {
                                "text": "Nokuti kana tichitenda kuti Jesu wakafa uye wakamuka, saizvozvowo vakarara kubudikidza naJesu, Mwari achavauisa pamwe naye. "
                            },
                            {
                                "text": "Nokuti izvi tinokuudzai neshoko raIshe, kuti isu vapenyu, tinosiiwa kusvikira pakuuya kwaIshe, hatingatongotangiri vakarara. "
                            },
                            {
                                "text": "Nokuti Ishe amene achaburuka kubva kudenga nekudana kune simba, nenzwi remutumwa mukuru, nehwamanda yaMwari; zvino vakafa muna Kristu vachatanga kumuka; "
                            },
                            {
                                "text": "kozouya isu vanorarama vanosiiwa, tichabvutwa pamwe navo mumakore, kuti tichingamidze Ishe mumhepo; saizvozvowo tichava naIshe nekusingaperi. "
                            },
                            {
                                "text": "Naizvozvo nyaradzanai nemashoko awa.  "
                            }
                        ]
                    },
                    {
                        "verses": [
                            {
                                "text": "Asi maererano nenguva nemwaka, hama, hamufaniri kuti munyorerwe, "
                            },
                            {
                                "text": "nokuti imwi mumene munoziva kwazvo kuti sembavha usiku, saizvozvo zuva raIshe rinosvika; "
                            },
                            {
                                "text": "nokuti pavanoti: Rugare nekugarika, pakarepo kuparadzwa kunovawira, sekurwadzwa nemimba kwemukadzi ane mimba; uye havangatongopukunyuki. "
                            },
                            {
                                "text": "Asi imwi, hama, hamusi murima, kuti zuva iro rikubatei sembavha. "
                            },
                            {
                                "text": "Imwi mese muri vana vechiedza nevana vemasikati; hatisi veusiku kana verima; "
                            },
                            {
                                "text": "naizvozvo zvino ngatirege kurara sevamwewo, asi ngatirinde, tipengenuke. "
                            },
                            {
                                "text": "Nokuti vanorara vanorara usiku; nevanoraradza vanoraradza usiku. "
                            },
                            {
                                "text": "Asi isu tiri vemasikati, ngatipengenuke, tichipfeka chidzitiro chechifuva cherutendo nerudo; netariro yeruponeso ive ngowani. "
                            },
                            {
                                "text": "Nokuti Mwari haana kutitemera hasha, asi kuwana ruponeso naIshe wedu Jesu Kristu, "
                            },
                            {
                                "text": "wakatifira, kuti kana tikarinda kana kurara, tirarame pamwe naye. "
                            },
                            {
                                "text": "Saka kurudziranai, muvakane, sezvamunoitawo.  "
                            },
                            {
                                "text": "  Asi tinokukumbirai, hama, kuziva vanoshanda zvine simba pakati penyu, nevanokutungamirirai muna Ishe, nekukurairai, "
                            },
                            {
                                "text": "uye muvakudze zvikurusa murudo, nekuda kwebasa ravo. Ivai nerugare pakati penyu. "
                            },
                            {
                                "text": "Asi tinokukurudzirai, hama, yambirai vasina murairo, munyaradze vanopera moyo, tsigirai vasina simba, muve nemoyo murefu kune vese. "
                            },
                            {
                                "text": "Chenjerai kuti umwe arege kutsiva umwe zvakaipa nezvakaipa; asi nguva dzese teverai zvakanaka, zvese pakati penyu nekune vese. "
                            },
                            {
                                "text": "Farai nekusingaperi; "
                            },
                            {
                                "text": "nyengeterai musingamiri; "
                            },
                            {
                                "text": "vongai pazvinhu zvese; nokuti ichi ndicho chido chaMwari muna Kristu Jesu maererano nemwi. "
                            },
                            {
                                "text": "Musadzima Mweya; "
                            },
                            {
                                "text": "musazvidza zviporofita; "
                            },
                            {
                                "text": "idzai zvinhu zvese; mubatisise zvakanaka; "
                            },
                            {
                                "text": "ibvai pakuonekwa kwese kwekuipa. "
                            },
                            {
                                "text": "NaMwari werugare amene ngaakuitei vatsvene zvakazara; nemweya wenyu wese, nemoyo, nemuviri, zvichengetwe zvisina zvazvingapomerwa pakuuya kwaIshe wedu Jesu Kristu. "
                            },
                            {
                                "text": "Wakatendeka iye anokudanai, achazviitawo. "
                            },
                            {
                                "text": "Hama, tinyengetererei. "
                            },
                            {
                                "text": "Kwazisai hama dzese nekutsvoda kutsvene. "
                            },
                            {
                                "text": "Ndinokupikirai naIshe, kuti tsamba iyi iverengerwe hama tsvene dzese. "
                            },
                            {
                                "text": "Nyasha dzaIshe wedu Jesu Kristu ngadzive nemwi. Ameni.    "
                            }
                        ]
                    }
                ]
            },
            {
                "names": [
                    "II Thessalonians"
                ],
                "usfm_id": "2TH",
                "abbreviation": "2Thess",
                "chapters": [
                    {
                        "verses": [
                            {
                                "text": "  Pauro naSirivhano naTimotio kukereke yeVaTesaronika muna Mwari Baba vedu naIshe Jesu Kristu: "
                            },
                            {
                                "text": "Nyasha kwamuri nerugare rwunobva kuna Mwari Baba vedu naIshe Jesu Kristu.  "
                            },
                            {
                                "text": "  Tinofanira kuvonga Mwari nguva dzese pamusoro penyu, hama, sezvazvakafanira, nokuti rutendo rwenyu rwunokura zvikurusa, nerudo rweumwe neumwe wenyu mese kune umwe neumwe rwunowanda; "
                            },
                            {
                                "text": "nekudaro isu tomene tinozvirumbidza mamuri mumakereke aMwari pamusoro pemoyo murefu wenyu nerutendo mukushushwa kwenyu kwese nematambudziko amunotsunga maari. "
                            },
                            {
                                "text": "Ndicho chiratidzo chekutonga kwakarurama kwaMwari, kuti muverengwe semakafanira ushe hwaMwari, hwamunotambudzikirawo; "
                            },
                            {
                                "text": "sezvo chiri chinhu chakarurama kuna Mwari kutsiva dambudziko kune vanokutambudzai, "
                            },
                            {
                                "text": "uye kwamuri munotambudzwa, kuzorora pamwe nesu, pakuzarurwa kwaIshe Jesu achibva kudenga nevatumwa vesimba rake, "
                            },
                            {
                                "text": "mumoto unopfuta achitsiva kune vasingazivi Mwari, nekune vasingateereri evhangeri yaIshe wedu Jesu Kristu; "
                            },
                            {
                                "text": "vacharangwa nekuparadza kusingaperi, vabviswe pamberi paIshe, nepakubwinya kwesimba rake, "
                            },
                            {
                                "text": "paachauya kuzorumbidzwa muvatsvene vake, nekuyemurwa mune vese vanotenda (nekuti kupupura kwedu kwamuri kwakatendwa) nezuva iro. "
                            },
                            {
                                "text": "Naizvozvo tinokunyengetereraiwo nguva dzese, kuti Mwari wedu akuverengei makafanirwa kudanwa uye azadzise kuda kwese kwakanaka kwekunaka hwake nebasa rerutendo nesimba; "
                            },
                            {
                                "text": "kuti zita raIshe wedu Jesu Kristu rirumbidzwe mamuri, nemwi maari, zvichienderana nenyasha dzaMwari wedu nedzaIshe Jesu Kristu.   "
                            }
                        ]
                    },
                    {
                        "verses": [
                            {
                                "text": "Zvino tinokukumbirisai, hama, maererano nekuuya kwaIshe wedu Jesu Kristu, nekuunganira kwedu kwaari, "
                            },
                            {
                                "text": "kuti murege kukurumidza kuzununguswa mufungwa, kana kuvhunduswa, kana nemweya, kana neshoko, kana netsamba seinonyorwa nesu, sezvinonzi zuva raKristu ratosvika. "
                            },
                            {
                                "text": "Ngakurege kuva nemunhu anokunyengerai nemutoo upi neupi; nokuti harisviki kunze kwekuti kuwa kwatanga kusvika, uye munhu wechivi aratidzwe, mwanakomana wekuparadzwa, "
                            },
                            {
                                "text": "anopikisa nekuzvikudza pamusoro pezvese zvinonzi Mwari, kana zvinonamatwa, kusvikira agara mutembere yaMwari saMwari, achizviratidza kuti ndiMwari. "
                            },
                            {
                                "text": "Hamurangariri here kuti ndichiri nemwi ndakakuudzai zvinhu izvi? "
                            },
                            {
                                "text": "Asi ikozvino munoziva chinodzivirira kuti aratidzwe munguva yake pachake. "
                            },
                            {
                                "text": "Nokuti chakavanzika chekusava nemurairo chotoshanda; chete aripo anodzivirira ikozvino, kusvikira achibviswa pakati. "
                            },
                            {
                                "text": "Ipapowo asina murairo acharatidzwa, Ishe waachapedza nemweya wemuromo wake, uye waachaparadza nekuonekwa kwekuuya kwake; "
                            },
                            {
                                "text": "iye kuuya kwake kwakaita sekuita kwaSatani nesimba rese nezviratidzo nezvinoshamisa zvenhema, "
                            },
                            {
                                "text": "nepakunyengera kwese kwekusarurama mune vanoparara, nokuti havana kugamuchira rudo rwechokwadi kuti vaponeswe. "
                            },
                            {
                                "text": "Uye nekuda kwaizvozvi Mwari achavatumira simba rekutsauka, kuti vatende nhema; "
                            },
                            {
                                "text": "kuti vese varaswe vasina kutenda chokwadi, asi vakafara mukusarurama.  "
                            },
                            {
                                "text": "  Asi isu tinofanira kuvonga Mwari nguva dzese pamusoro penyu, hama vadikanwi vaIshe, kuti Mwari kubva pakutanga wakakusarudzirai ruponeso pakuitwa vatsvene kweMweya nerutendo rwechokwadi; "
                            },
                            {
                                "text": "zvaakakudanirai neevhangeri yedu, pakuwana kubwinya kwaIshe wedu Jesu Kristu. "
                            },
                            {
                                "text": "Naizvozvo zvino, hama, mirai makasimba, mubatirire tsika dzamakadzidziswa, kana neshoko kana netsamba yedu. "
                            },
                            {
                                "text": "Zvino Ishe wedu Jesu Kristu amene, naMwari, kunyange Baba vedu vakatida, vakapa nyaradzo isingaperi netariro yakanaka munyasha, "
                            },
                            {
                                "text": "anyaradze moyo yenyu, nekukusimbisai pashoko rega-rega rakanaka nebasa.  "
                            }
                        ]
                    },
                    {
                        "verses": [
                            {
                                "text": "Pakupedzisira, hama, tinyengetererei, kuti shoko raIshe rimhanye nekukudzwa kunyange sezvakaitika nekwamuri, "
                            },
                            {
                                "text": "uye kuti tisunungurwe kuvanhu vasingafungi nevakaipa; nokuti rutendo harwusi rwevese. "
                            },
                            {
                                "text": "Asi Ishe wakatendeka, achakusimbisai nekukuchengetai kubva kune wakaipa. "
                            },
                            {
                                "text": "Uye tine chivimbo muna Ishe maererano nemwi, kuti munoitawo zvinhu zvatinokurairai uye muchazviita. "
                            },
                            {
                                "text": "Asi Ishe ngaatungamirire moyo yenyu murudo rwaMwari, nemumoyo murefu waKristu. "
                            },
                            {
                                "text": "Zvino tinokurairai, hama, muzita raIshe wedu Jesu Kristu, kuti muzviraure pahama imwe neimwe inofamba zvisakafanira, uye kwete zvinoenderana netsika yamakagamuchira kwatiri. "
                            },
                            {
                                "text": "Nokuti imwi momene munoziva kuti munofanira kutitevera sei, nokuti hatina kufamba zvisakafanira pakati penyu, "
                            },
                            {
                                "text": "uye hatina kudya chingwa chemunhu pachena, asi pakushingaira nekutambudzika nekushanda siku nesikati, kuti tisava mutoro kune umwe wenyu; "
                            },
                            {
                                "text": "kwete nokuti hatina kodzero, asi kuti tizvipe kwamuri semuenzaniso wekutitevera. "
                            },
                            {
                                "text": "Nokuti kunyange pataiva nemwi, takakurairai izvi, kuti: Kana umwe asingadi kushanda, ngaaregewo kudya. "
                            },
                            {
                                "text": "Nokuti tinonzwa kuti vamwe pakati penyu vanofamba-famba zvisakafanira, vasingatongobati, asi vachiita zvisina maturo. "
                            },
                            {
                                "text": "Zvino vakadaro tinoraira nekukurudzira naIshe wedu Jesu Kristu, kuti vashande nekunyarara vadye kudya kwavo pachavo. "
                            },
                            {
                                "text": "Asi imwi, hama, musaneta kuita zvakanaka. "
                            },
                            {
                                "text": "Asi kana umwe asingateereri shoko redu netsamba, mutarisise uyo, uye musafambidzana naye, kuti anyare; "
                            },
                            {
                                "text": "uye musamutora semuvengi, asi mumuraire sehama. "
                            },
                            {
                                "text": "Zvino Ishe werugare amene ngaakupei rugare nguva dzese nemitoo yese. Ishe ngaave nemwi mese. "
                            },
                            {
                                "text": "Kwaziso neruoko rwangu rwaPauro, ndiwo mucherechedzo patsamba imwe neimwe; ndinonyora saizvozvo. "
                            },
                            {
                                "text": "Nyasha dzaIshe wedu Jesu Kristu ngadzive nemwi mese. Ameni.    "
                            }
                        ]
                    }
                ]
            },
            {
                "names": [
                    "I Timothy"
                ],
                "usfm_id": "1TI",
                "abbreviation": "1Tim",
                "chapters": [
                    {
                        "verses": [
                            {
                                "text": "  Pauro, muapositori waJesu Kristu nekuraira kwaMwari Muponesi wedu, nekwaIshe Jesu Kristu tariro yedu, "
                            },
                            {
                                "text": "kuna Timotio mwana wangu chaiye parutendo: Nyasha, tsitsi, nerugare zvinobva kuna Mwari Baba vedu naJesu Kristu Ishe wedu.  "
                            },
                            {
                                "text": "  Sezvandakakukurudzira kuti ramba ugere paEfeso, ndichienda kuMakedhonia, kuti uraire vamwe kuti varege kudzidzisa imwe dzidziso, "
                            },
                            {
                                "text": "kana kuchenjerera ngano nenhoroondo dzemadzinza dzisingaperi, dzinomutsa gakava pane kuvaka kwaMwari kuri murutendo. "
                            },
                            {
                                "text": "Asi chinangwa chemurairo rudo rwunobva pamoyo wakachena nehana yakanaka nerutendo rusinganyepedzeri; "
                            },
                            {
                                "text": "pane izvozvi vamwe vakatsvedza vakatsaukira kukutaura kusina maturo, "
                            },
                            {
                                "text": "vachida kuva vadzidzisi vemurairo, vasinganzwisisi kana zvavanoreva, kana maererano nezvavanosimbisa. "
                            },
                            {
                                "text": "Asi tinoziva kuti murairo wakanaka, kana munhu achiushandisa zviri pamurairo, "
                            },
                            {
                                "text": "achiziva izvi, kuti murairo hauna kuitirwa wakarurama, asi vasina murairo nevasingateereri, vasingadi Mwari nevatadzi, vasiri vatsvene nevasina hanya naMwari, mhondi dzemadzibaba nemhondi dzana amai, vanouraya vanhu, "
                            },
                            {
                                "text": "mhombwe, ngochani, vanopamba vanhu, vanyepi, vaputsi vemhiko, uye kana chimwe chiriko chinopesana nedzidziso yakagwinya, "
                            },
                            {
                                "text": "maererano neevhangeri yekubwinya kwaMwari wakaropafadzwa yandakabatiswa.  "
                            },
                            {
                                "text": "  Uye ndinovonga wakandigonesa, Kristu Jesu Ishe wedu, kuti wakandiona ndakatendeka, akandiisa paushumiri, "
                            },
                            {
                                "text": "ini ndaimbova munyombi nemushushi nemutuki; asi ndakawana tsitsi, nokuti ndakaita nekusaziva pakusatenda; "
                            },
                            {
                                "text": "asi nyasha dzaIshe wedu dzakawedzeresa pamwe nerutendo nerudo rwuri muna Kristu Jesu. "
                            },
                            {
                                "text": "Ishoko rakatendeka uye rinofanira kugamuchirwa chese, kuti Kristu Jesu wakauya munyika kuzoponesa vatadzi, vandiri ini mukuru wavo; "
                            },
                            {
                                "text": "asi nekuda kweizvi ndakawana tsitsi, kuti mandiri ndinova mukuru, Jesu Kristu aratidze moyo murefu wese, uve muenzaniso kune vanozotenda kwaari, paupenyu husingaperi. "
                            },
                            {
                                "text": "Zvino kuna Mambo wekusingaperi, asingafi, asingaonekwi, Mwari wega wakachenjera, ngakuve nekukudzwa nekubwinya kusvikira rinhi narinhi. Ameni.  "
                            },
                            {
                                "text": "  Murairo uyu ndinokumikidza kwauri, mwana wangu Timotio, sezviporofita zvakatanga pamusoro pako, kuti nazvo urwe kurwa kwakanaka; "
                            },
                            {
                                "text": "wakabata rutendo nehana yakanaka, vamwe vakati vairasa zvichienderana nerutendo vakaputsikirwa nechikepe, "
                            },
                            {
                                "text": "vamwe vavo ndiHimenayosi naArekizandro, vandakakumikidza kuna Satani, kuti vadzidze kusanyomba.   "
                            }
                        ]
                    },
                    {
                        "verses": [
                            {
                                "text": "Naizvozvo kutanga pazvese ndinokurudzira kuti mikumbiro, minyengetero, kureverera nekupa kuvonga zviitirwe vanhu vese; "
                            },
                            {
                                "text": "pamadzimambo nevese vari panzvimbo dzakakwirira kuti tirarame upenyu hwerugare nerunyararo pakunamata Mwari kwese nerukudzo; "
                            },
                            {
                                "text": "nokuti izvi zvakanaka uye zvinogamuchirwa pamberi paMwari Muponesi wedu, "
                            },
                            {
                                "text": "uyo anoda kuti vanhu vese vaponeswe uye vasvike pakuziva chokwadi. "
                            },
                            {
                                "text": "Nokuti kuna Mwari umwe, nemurevereri umwe pakati paMwari nevanhu, ndiye munhu Kristu Jesu, "
                            },
                            {
                                "text": "wakazvipa iye kuva rudzikunuro rwevese, chive chapupu panguva dzakafanira, "
                            },
                            {
                                "text": "icho chandagadzirwa ini kuva muparidzi nemuapositori (ndinoreva chokwadi muna Kristu, handitauri nhema), mudzidzisi wevahedheni parutendo nechokwadi.  "
                            },
                            {
                                "text": "  Naizvozvo ndinoshuva kuti varume vanyengetere panzvimbo dzese, vachisimudza maoko matsvene, pasina kutsamwa nekupikisana. "
                            },
                            {
                                "text": "Saizvozvowo vakadzi vazvishongedze nezvipfeko zvakafanira, vane kunyara nekuzvidzora, kwete nevhudzi rakarukwa, kana goridhe, kana maparera*, kana nguvo dzinodhura, "
                            },
                            {
                                "text": "asi, zvakafanira vakadzi vanoti vanoshumira Mwari, nemabasa akanaka. "
                            },
                            {
                                "text": "Mukadzi ngaadzidze mukunyarara nekuzvininipisa kwese. "
                            },
                            {
                                "text": "Asi handitenderi mukadzi kuti adzidzise, kana kuti ave nesimba pamusoro pemurume, asi ave mukunyarara. "
                            },
                            {
                                "text": "Nokuti Adhamu wakatanga kuumbwa, tevere Evha; "
                            },
                            {
                                "text": "naAdhamu haana kunyengerwa, asi mukadzi anyengerwa wakava mukudarika, "
                            },
                            {
                                "text": "asi achaponeswa kubudikidza nekubereka vana, kana vachirambira murutendo nerudo neutsvene pamwe nekuzvidzora.  "
                            }
                        ]
                    },
                    {
                        "verses": [
                            {
                                "text": "Ishoko rakatendeka rekuti: Kana munhu achishuva basa reutariri, anoshuva basa rakanaka. "
                            },
                            {
                                "text": "Naizvozvo mutariri anofanira kuva asina chaangapomerwa, murume wemukadzi umwe, wakazvibata, anozvidzora, ane chiremerera, anogamuchira vaeni, nyanzvi pakudzidzisa, "
                            },
                            {
                                "text": "asiri muraradzi, asingafariri kurwa, asingakariri mibairo yakaipa, asi wakadzikama, asina gakava, asingakariri mari; "
                            },
                            {
                                "text": "anobata imba yake pachake zvakanaka, anodzora vana vake nerukudzo rwese, "
                            },
                            {
                                "text": "nokuti kana munhu asingazivi kubata imba yake pachake, achachengeta sei kereke yaMwari? "
                            },
                            {
                                "text": "Asava mutendi mutsva, kuti nekukudzwa arege kuwira mukupiwa mhosva kwadhiabhorosi. "
                            },
                            {
                                "text": "Uyezve anofanira kuva neuchapupu hwakanaka kubva kune vari kunze, kuti arege kuwira mukumhurwa nemumusungo wadhiabhorosi. "
                            },
                            {
                                "text": "Saizvozvo vadhikoni* ngavave vanokudzwa, vasina manzwi maviri, vasingadi waini zhinji, vasingakariri fuma yakaipa, "
                            },
                            {
                                "text": "vanochengeta chakavanzika cherutendo muhana yakachena. "
                            },
                            {
                                "text": "Naivava ngavatange kuedzwawo, ipapo vangashumire, kana vasina chavangapomerwa. "
                            },
                            {
                                "text": "Saizvozvo vakadzi vavo ngavave vanokudzwa, kwete vacheri, vanozvidzora, vakatendeka pazvese. "
                            },
                            {
                                "text": "Vadhikoni ngavave varume vemukadzi umwe, vanobata vana vavo nedzimba dzavo pachavo zvakanaka. "
                            },
                            {
                                "text": "Nokuti avo vakashumira zvakanaka, vanozviwanira chimiro chakanaka, nekutsunga kukuru parutendo rwuri muna Kristu Jesu. "
                            },
                            {
                                "text": "Zvinhu izvi ndinokunyorera, ndichitarisira kuuya kwauri nekukurumidza; "
                            },
                            {
                                "text": "asi kana ndikanonoka, kuti uzive kuti vanofanira kufamba sei mumba maMwari, inova kereke yaMwari mupenyu, mbiru nehwaro hwechokwadi. "
                            },
                            {
                                "text": "Zvinotendekawo kuti chakavanzika chekunamata Mwari chikuru; Mwari wakaratidzwa panyama, wakanzi wakarurama paMweya, wakaonekwa nevatumwa, akaparidzwa kuvahedheni, akatendwa panyika, akakwidzwa mukubwinya.   "
                            }
                        ]
                    },
                    {
                        "verses": [
                            {
                                "text": "Zvino Mweya anoreva zvakajeka, kuti panguva dzekupedzisira vamwe vachatsauka parutendo, vachiteerera mweya inonyengera nedzidziso dzemadhimoni, "
                            },
                            {
                                "text": "paunyepedzeri hwevanoreva nhema, vakapiswa pahana dzavo pachavo nedare rinopisa, "
                            },
                            {
                                "text": "vachidzivisa kuwanana nekuraira kurega kudya Mwari kwaakasika kuti kugamuchirwe nekuvonga nevanotenda uye vanoziva chokwadi. "
                            },
                            {
                                "text": "Nokuti chese chisikwa chaMwari chakanaka, uye hakuna chingafanira kuraswa kana chichigamuchirwa nekuvonga; "
                            },
                            {
                                "text": "nokuti chinoitwa chitsvene neshoko raMwari nemunyengetero.  "
                            },
                            {
                                "text": "  Kana uchiraira hama zvinhu izvi, uchava mushumiri wakanaka waJesu Kristu, wakafundwa nemashoko erutendo needzidziso yakanaka, yaunonyatsotevera. "
                            },
                            {
                                "text": "Asi urambe ngano dzakaipa nedzechembere. Uzvirovedze pakunamata Mwari; "
                            },
                            {
                                "text": "nokuti kurovedza muviri kunobatsira zvishoma; asi kunamata Mwari kunobatsira pazvinhu zvese, zvahune chivimbiso cheupenyu hwazvino nehwunouya. "
                            },
                            {
                                "text": "Shoko iri rakatendeka uye rinofanirwa nekugamuchirwa kwese. "
                            },
                            {
                                "text": "Nokuti naizvozvo nesu tinoshanda nesimba, nekushorwa, nokuti tinovimba naMwari mupenyu, anova Muponesi wevanhu vese, zvikuru weavo vanotenda. "
                            },
                            {
                                "text": "Raira zvinhu izvi udzidzise. "
                            },
                            {
                                "text": "Kusava nemunhu anozvidza udiki hwako, asi uve muenzaniso wevanotenda pashoko, pamufambiro, parudo, pamweya, parutendo, nepautsvene. "
                            },
                            {
                                "text": "Kusvikira ndasvika, ngwarira pakuverenga, pakuraira, nepadzidziso. "
                            },
                            {
                                "text": "Usashaya hanya nechipo chiri mauri, chawakapiwa kubudikidza nechiporofita pamwe nekuiswa maoko eutariri. "
                            },
                            {
                                "text": "Funganya pamusoro pezvinhu izvi, uve pazvinhu izvi, kuti kupfuurira mberi kwako kuonekwe kune vese. "
                            },
                            {
                                "text": "Uzvichenjerere iwe nedzidziso. Urambire pazviri, nokuti mukuita izvi, uchazviponesa iwe pamwe nevanokunzwa.  "
                            }
                        ]
                    },
                    {
                        "verses": [
                            {
                                "text": "Usatuka mukuru, asi umutsiure sababa, vadiki sevanin'ina, "
                            },
                            {
                                "text": "vakadzi vakuru sanamai; vakadzi vadiki sehanzvadzi, pakuchena kwese. "
                            },
                            {
                                "text": "Kudza chirikadzi dziri chirikadzi zvirokwazvo. "
                            },
                            {
                                "text": "Asi kana imwe chirikadzi ine vana kana vazukuru, ngavatange kudzidza kuratidza rukudzo kumba kwavo pachavo, vadzosere zvakafanira kuvabereki; nokuti ndizvo zvakanaka zvinogamuchirwa pamberi paMwari. "
                            },
                            {
                                "text": "Zvino uyo ari chirikadzi zvirokwazvo yakasiiwawo yega anovimba naMwari, anogarawo pamikumbiro neminyengetero siku nesikati. "
                            },
                            {
                                "text": "Asi uyo anozvipira kuzvifadza, wakafa ari mupenyu. "
                            },
                            {
                                "text": "Uye raira zvinhu izvi, kuti varege kuva nechavangapomerwa. "
                            },
                            {
                                "text": "Asi kana munhu asingachengeti vekwake, zvikuruwo veimba yake, waramba rutendo, uye wakaipa kukunda asingatendi. "
                            },
                            {
                                "text": "Chirikadzi ngainyorwe pasi ine makore asiri pasi pemakumi matanhatu, yaiva mukadzi wemurume umwe, "
                            },
                            {
                                "text": "inopupurirwa mabasa akanaka, kana yakarera vana, kana yakagamuchira vaeni, kana yakashambidza tsoka dzevatsvene, kana yakabatsira vari mumatambudziko, kana yakateverera basa rese rakanaka. "
                            },
                            {
                                "text": "Asi chirikadzi diki urambe, nokuti kana dzochiva zvinopesana naKristu, dzinoda kuwanikwa; "
                            },
                            {
                                "text": "dzava nemhosva, nokuti dzarasa rutendo rwekutanga. "
                            },
                            {
                                "text": "Neipapowo dzinodzidza usimbe dzichipotedza dzimba; uye hadzisi simbe chete, asi vezvisina maturo, vanopindira zvisi zvavo, vachitaura zvavasingafaniri. "
                            },
                            {
                                "text": "Naizvozvo ndinoda kuti chirikadzi diki dziwanikwe, dzibereke vana, dzibate dzimba dzadzo, dzirege kutongopa muvengi mukana wekutuka. "
                            },
                            {
                                "text": "Nokuti vamwe vatotsauka vachitevera Satani. "
                            },
                            {
                                "text": "Kana murume upi neupi kana mukadzi anotenda ane chirikadzi, ngaadzibatsire, nekereke irege kuremedzwa, kuti ibatsire chirikadzi chaidzo.  "
                            },
                            {
                                "text": "  Vakuru vanobata zvakanaka ngavaverengerwe sevanofanirwa nekukudzwa kwakapetwa, zvikuru avo vanobata nesimba pashoko nepadzidziso. "
                            },
                            {
                                "text": "Nokuti rugwaro rwunoti: Usasunga muromo wenzombe inopura; uye: Mushandi wakafanirwa nemubairo wake. "
                            },
                            {
                                "text": "Usangogamuchira mhaka inopomerwa mutariri, kunze kana kuri mberi kwezvapupu zviviri kana zvitatu. "
                            },
                            {
                                "text": "Vanotadza utsiure pamberi pevese, kuti vamwewo vave nekutya. "
                            },
                            {
                                "text": "Ndinokurairisa kwazvo pamberi paMwari naIshe Jesu Kristu, nevatumwa vakasanangurwa, kuti uchengete zvinhu izvi usingagari watotonga, kana kuita chinhu uchitsaura vanhu. "
                            },
                            {
                                "text": "Usakurumidza kuisa maoko pamusoro pemunhu, kana kugovana pazvivi zvevamwe; uzvichengete iwe uri mutsvene. "
                            },
                            {
                                "text": "Usachiramba uchinwa mvura chete, asi ushandise waini shoma, nekuda kwemudumbu mako neundonda hwako hwekazhinji. "
                            },
                            {
                                "text": "Zvivi zvevamwe vanhu zviri pachena, zvinotungamirira kukutongwa; zvevamwewo zvichiteverawo. "
                            },
                            {
                                "text": "Saizvozvowo mabasa akanaka ari pachena, neasina kudaro haagoni kuvanzwa.  "
                            }
                        ]
                    },
                    {
                        "verses": [
                            {
                                "text": "Vese vari varanda pasi pejoko, ngavaverenge vatenzi vavo sevanofanirwa nerukudzo rwese, kuti zita raMwari nedzidziso zvirege kunyombwa. "
                            },
                            {
                                "text": "Nevane vatenzi vanotenda ngavarege kuvazvidza, zvadziri hama, asi zvikuru ngavavashandire, nokuti vakatendeka uye vanodikanwa vagovani vemubairo. Dzidzisa zvinhu izvi ukurudzire.  "
                            },
                            {
                                "text": "  Kana munhu achidzidzisa zvakasiyana nezvizvi, uye asingabvumiri mashoko awa mapenyu, aIshe wedu Jesu Kristu, nekudzidziso inoenderana nekunamata Mwari, "
                            },
                            {
                                "text": "anongozvikudza, asingazivi chinhu, asi anongokarira mibvunzo nenharo dzemashoko, panobva godo, gakava, kutuka, kufungidzira kwakaipa, "
                            },
                            {
                                "text": "kukakavadzana kwevanhu vane murangariro wakaodzwa, vakarasikirwa nechokwadi, vachiti kunamata Mwari ndizvo zvinofumisa. Zviparadzanise nevakadaro. "
                            },
                            {
                                "text": "Asi kunamata Mwari nekugutsikana ndizvo zvinofumisa kwazvo; "
                            },
                            {
                                "text": "nokuti hatina kuuya nechinhu panyika, zviri pachena kuti hatigoni kubuda nechinhu; "
                            },
                            {
                                "text": "asi kana tine kudya nezvekupfeka tichagutsikana neizvozvi. "
                            },
                            {
                                "text": "Asi vanoshuva kufuma vanowira mumuedzo nemumusungo, nemukuchiva kweupenzi kuzhinji kunokuvadza, zvinonyudza vanhu mukuparadzwa nekuputswa; "
                            },
                            {
                                "text": "nokuti kuda mari ndiwo mudzi wezvakaipa zvese; uyo vamwe vakati vachishuva vakatsauswa parutendo, vakazvibaya neshungu zhinji. "
                            },
                            {
                                "text": "Asi iwe, haiwa munhu waMwari, tiza zvinhu izvi; utevere kururama, kunamata Mwari, rutendo, rudo, moyo murefu, neunyoro. "
                            },
                            {
                                "text": "Irwa kurwa kwakanaka kwerutendo, batisisa upenyu husingaperi, hwawakadanirwawo kwahuri, ukabvumawo kubvuma kwakanaka pamberi pezvapupu zvizhinji. "
                            },
                            {
                                "text": "Ndinokuraira pamberi paMwari, anoraramisa zvinhu zvese, naKristu Jesu, wakapupura kupupura kwakanaka pamberi paPondiyo Pirato, "
                            },
                            {
                                "text": "kuti uchengete murairo usina gwapa, usina chaungapomerwa, kusvikira pakuonekwa kwaIshe wedu Jesu Kristu, "
                            },
                            {
                                "text": "kwaacharatidza panguva dzake, iye Wakaropafadzwa neWemasimbaose ega, Mambo wemadzimambo naIshe wemadzishe, "
                            },
                            {
                                "text": "iye ega ane kusafa, agere pachiedza chisingasvikiki, hakuna umwe wevanhu wakambomuona, kana kugona kuona; kukudzwa nesimba risingaperi zviri kwaari. Ameni. "
                            },
                            {
                                "text": "Raira vakafuma panyika ino, kuti varege kuzvikudza, kana kuvimba nefuma isingavimbiki, asi muna Mwari mupenyu, anotipa zvinhu zvese achiwanza kuti tifare; "
                            },
                            {
                                "text": "vaite zvakanaka, kuti vave vafumi pamabasa akanaka, vagadzirire kupa, nekugovana; "
                            },
                            {
                                "text": "vazvirongedzere nheyo yakanaka yenguva inouya, kuti vabatisise upenyu husingaperi. "
                            },
                            {
                                "text": "Haiwa, Timotio, chengetedza icho chawakabatiswa, ufuratire kutaura kusina maturo nekupikisa kwezvinonzi ruzivo zviri zvenhema; "
                            },
                            {
                                "text": "irwo vamwe vakati vachibvuma vakarasika maererano nerutendo. Nyasha ngadzive newe. Ameni.    "
                            }
                        ]
                    }
                ]
            },
            {
                "names": [
                    "II Timothy"
                ],
                "usfm_id": "2TI",
                "abbreviation": "2Tim",
                "chapters": [
                    {
                        "verses": [
                            {
                                "text": "  Pauro, muapositori waJesu Kristu kubudikidza nechido chaMwari, zvichienderana nechivimbiso cheupenyu huri muna Kristu Jesu, "
                            },
                            {
                                "text": "kuna Timotio mwana wangu unodikanwa: Nyasha, tsitsi, nerugare zvinobva kuna Mwari Baba naKristu Jesu Ishe wedu.  "
                            },
                            {
                                "text": "  Ndinovonga Mwari, wandinoshumira kubva kumadziteteguru muhana yakachena, kuti ndisingamiri ndinokurangarira paminyengetero yangu siku nesikati, "
                            },
                            {
                                "text": "ndichishuva kukuona, ndichirangarira misodzi yako, kuti ndizadzwe nemufaro, "
                            },
                            {
                                "text": "ndichiisa mumurangariro rutendo rusinganyepedzeri rwuri mauri, rwaimbogara muna mbuya vako Roisi namai vako Yunisi, uye ndinovimba kuti rwuri mauriwo. "
                            },
                            {
                                "text": "Nemhaka yeizvi ndinokuyeudzira kuti ukutidzire chipo chaMwari, chiri mauri nekuiswa kwemaoko angu. "
                            },
                            {
                                "text": "Nokuti Mwari haana kutipa mweya wekutya asi wesimba, newerudo, newekuzvidzora. "
                            },
                            {
                                "text": "Naizvozvo usanyadziswa neuchapupu hwaIshe wedu, kana hwangu musungwa wake; asi utambudzikire evhangeri pamwe neni zvichienderana nesimba raMwari, "
                            },
                            {
                                "text": "wakatiponesa, akatidana nekudana kutsvene, kwete zvichienderana nemabasa edu, asi zvichienderana nezano rake pachake, nenyasha dzakapiwa kwatiri muna Kristu Jesu nhambo dzenguva dzisati dzavapo, "
                            },
                            {
                                "text": "asi ikozvino kunoratidzwa nekuonekwa kweMuponesi wedu Jesu Kristu, wakaparadza rufu, akabudisa pachena upenyu nekusafa kubudikidza neevhangeri, "
                            },
                            {
                                "text": "yandakagadzirwa ini kuva muparidzi, nemuapositori, nemudzidzisi wevahedheni. "
                            },
                            {
                                "text": "Nemhaka yeizvi neni ndinotambudzika zvinhu izvi, zvakadaro handinyadziswi, nokuti ndinoziva wandakatenda, uye ndine chokwadi kuti anogona kuchengeta chandakaisa muruoko kusvikira zuva iroro. "
                            },
                            {
                                "text": "Batisisa muenzaniso wemashoko mapenyu awakanzwa kwandiri murutendo nerudo rwuri muna Kristu Jesu. "
                            },
                            {
                                "text": "Icho chinhu chakanaka chakaiswa mumaoko mako chengeta neMweya Mutsvene anogara matiri. "
                            },
                            {
                                "text": "Unozviziva izvi, kuti vese vari paAsia vakandifuratira; pakati pavo pana Figero naHemogene. "
                            },
                            {
                                "text": "Ishe ngaape tsitsi kuimba yaOnesiforo; nokuti kazhinji wakandivandudza, uye haana kunyadziswa neketani yangu, "
                            },
                            {
                                "text": "asi asvika Roma, wakanditsvakisisa, akandiwana. "
                            },
                            {
                                "text": "Ishe ngaamuitire kuti awane tsitsi kuna Ishe nezuva iro; uye muzvinhu zvingani zvaakandibatira paEfeso, iwe unozivisisa.   "
                            }
                        ]
                    },
                    {
                        "verses": [
                            {
                                "text": "Naizvozvo iwe, mwana wangu, simba munyasha dziri muna Kristu Jesu. "
                            },
                            {
                                "text": "Nezvinhu zvawakanzwa kwandiri pakati pezvapupu zvizhinji, uzvikumikidze izvozvo kuvanhu vakatendeka vachagonawo kudzidzisa vamwe. "
                            },
                            {
                                "text": "Naizvozvo iwe utambudzike zvakaoma, semurwi wakanaka waJesu Kristu. "
                            },
                            {
                                "text": "Hakuna munhu anobata semurwi anozvipinganidza nezviitiko zveupenyu, kuti afadze uyo wakamupinza basa. "
                            },
                            {
                                "text": "Uye kana munhuwo achikwikwidza, haashongedzwi korona kana asina kukwikwidza zviri pamurairo. "
                            },
                            {
                                "text": "Murimi anobata zvakasimba anofanira kutanga kugamuchira zvibereko. "
                            },
                            {
                                "text": "Fungisisa zvandinoreva; uye Ishe ngaakupe kunzwisisa pazvinhu zvese. "
                            },
                            {
                                "text": "Rangarira Jesu Kristu wakamutswa kubva kuvakafa, wembeu yaDhavhidhi, zvichienderana neevhangeri yangu; "
                            },
                            {
                                "text": "yandinotambudzika mairi zvakaipa, kusvikira pazvisungo, semuiti wezvakaipa; asi shoko raMwari harina kusungwa. "
                            },
                            {
                                "text": "Saka ndinotsungirira zvinhu zvese nekuda kwevakasanangurwa, kuti naivo vawane ruponeso rwuri muna Kristu Jesu, pamwe nekubwinya kusingaperi. "
                            },
                            {
                                "text": "Shoko iri rakatendeka; nokuti kana takafa pamwe naye, tichararamawo pamwe naye. "
                            },
                            {
                                "text": "Kana tikatsungirira, tichatongawo pamwe naye; kana tikamuramba, naiye achatiramba. "
                            },
                            {
                                "text": "Kana tisingatendeki, iye anoramba akatendeka; iye haagoni kuzviramba.  "
                            },
                            {
                                "text": "  Uvarangaridze zvinhu izvi, uchirairisa pamberi paIshe kusapikisa pamashoko kusingabatsiri chinhu asi kutsausa vanonzwa. "
                            },
                            {
                                "text": "Shingaira kuti uzviratidze kuna Mwari uri wakatendeka, mushandi asingafaniri kunyadziswa, anonyatsoruramisa shoko rechokwadi. "
                            },
                            {
                                "text": "Asi nzvenga kutaura kwetsvina kusina maturo; nokuti vacharamba vachingonyanya pakusatya Mwari, "
                            },
                            {
                                "text": "neshoko ravo richanyenga segomarara; pakati pavo pana Himenayosi naFiretosi; "
                            },
                            {
                                "text": "ivo vakatsauka pachokwadi, vachiti kumuka kwatovapo, vachipidigura rutendo rwevamwe. "
                            },
                            {
                                "text": "Kunyange zvakadaro nheyo yaMwari inomira yakasimba, ine mucherechedzo uyu: Ishe anoziva vari vake, uye kuti: Umwe neumwe anoreva zita raKristu ngaabve pakusarurama. "
                            },
                            {
                                "text": "Asi muimba huru hamuna midziyo yegoridhe neyesirivheri chete, asiwo yematanda neyevhu, uye imwe ndeyekukudzwa asi imwe ndeyekusakudzwa. "
                            },
                            {
                                "text": "Naizvozvo kana munhu achizvinatsa pazvinhu izvi, achava mudziyo wekukudzwa, wakaitwa mutsvene, wakakwanira basa raTenzi, wakagadzirirwa basa rese rakanaka. "
                            },
                            {
                                "text": "Tizawo kuchiva kweudiki, asi uteverere kururama, rutendo, rudo, rugare, pamwe nevanodana kuna Ishe zvichibva pamoyo wakachena. "
                            },
                            {
                                "text": "Asi mibvunzo yeupenzi neyekusadzidza urambe, uchiziva kuti zvinomutsa kurwa. "
                            },
                            {
                                "text": "Zvino muranda waIshe haafaniri kurwa, asi ave munyoro kune vese, anoziva kudzidzisa, ane moyo murefu, "
                            },
                            {
                                "text": "anoraira neunyoro avo vanozvipikisa, kuti zvimwe Mwari avape kutendeukira kuruzivo rwechokwadi, "
                            },
                            {
                                "text": "uye vapengenuke kubva pamusungo wadhiabhorosi, wavakange vakabatwa naye pakuda kwake.   "
                            }
                        ]
                    },
                    {
                        "verses": [
                            {
                                "text": "Asi uzive ichi, kuti mumazuva ekupedzisira nguva dzekutambudzika dzichasvika. "
                            },
                            {
                                "text": "Nokuti vanhu vachava vanozvida, vanoda mari, vanozvirumbidza, vanozvikudza, vatuki, vasingateereri vabereki, vasingavongi, vasiri vatsvene, "
                            },
                            {
                                "text": "vasina rudo rwechisikirwo, vasingaregereri, vacheri, vasingazvidzori, vane hasha, vasingadi zvakanaka, "
                            },
                            {
                                "text": "vatengesi, vanomhanyirira, vane manyawi, vanoda mafaro kupfuura kuda Mwari, "
                            },
                            {
                                "text": "vane mufananidzo wekunamata Mwari, asi vachiramba simba rawo; ubve pane vakadaiwo. "
                            },
                            {
                                "text": "Nokuti kwavari kunobva vanoverevedza mudzimba, vachitapa vakadzi nzenza, vakaremedzwa nezvivi, vachitungamirirwa nekuchiva kwakasiyana-siyana, "
                            },
                            {
                                "text": "vanongogara vachidzidza, asi havatongogoni kusvika paruzivo rwechokwadi. "
                            },
                            {
                                "text": "Sezvowo Jane naJambere vakapikisa Mozisi, saizvozvowo ava vanoramba chokwadi, vanhu vendangariro dzakaodzwa, vakaraswa maererano nerutendo. "
                            },
                            {
                                "text": "Asi havachapfuuriri mberi; nokuti upenzi hwavo huchaonekwa kune vese, sezvakazoita hwavowo. "
                            },
                            {
                                "text": "Asi iwe wakanyatsoteverera dzidziso yangu, mufambiro, chinangwa, rutendo, moyo murefu, rudo, kutsungirira, "
                            },
                            {
                                "text": "kushushwa, nenhamo, zvakandiwira paAndiyokiya, paIkonio, nepaRistra, kushushwa kwakadini kwandakatsungirira makuri; uye Mwari wakandinunura kubva maari ese. "
                            },
                            {
                                "text": "Nevesewo vanoda kurarama mukunamata Mwari muna Kristu Jesu vachashushwa; "
                            },
                            {
                                "text": "asi vanhu vakaipa nevanyengeri vachaenderera mberi pakuipa vachitsausa nekutsauswa. "
                            },
                            {
                                "text": "Asi iwe rambira pazvinhu zvawakadzidza uye zvawakatendeswa, uchiziva kuti wakazvidzidza kuna ani, "
                            },
                            {
                                "text": "uye kuti kubvira paucheche wakaziva magwaro matsvene, anogona kukuchenjedza kusvikira pakuponeswa kubudikidza nerutendo rwuri muna Kristu Jesu. "
                            },
                            {
                                "text": "Rugwaro rwese rwakafemerwa naMwari uye rwunobatsira padzidziso, pakutsiura, pakururamisa, nepakuraira kuri mukururama; "
                            },
                            {
                                "text": "kuti munhu waMwari ave wakakwana zvizere, agadzirirwa basa rese rakanaka.   "
                            }
                        ]
                    },
                    {
                        "verses": [
                            {
                                "text": "Naizvozvo ndinorairisa pamberi paMwari, naIshe Jesu Kristu, iye achatonga vapenyu nevakafa, pakuonekwa kwake neushe hwake: "
                            },
                            {
                                "text": "Paridza shoko; iva wakagadzirira nenguva yakafanira, panguva isakafanira, dzora, tsiura, kurudzira nemoyo murefu wese nedzidziso. "
                            },
                            {
                                "text": "Nokuti nguva ichavapo yavacharamba kutendera dzidziso mhenyu, asi zvichienderana nekuchiva kwavo pachavo vachazvivunganidzira vadzidzisi, vachirumwa nzeve; "
                            },
                            {
                                "text": "uye vachafuratidza nzeve dzavo pachokwadi, vachitendeukira kungano. "
                            },
                            {
                                "text": "Asi iwe svinura pazvinhu zvese, utsungirire pamatambudziko, uite basa remuevhangeri, uzadzise basa rako. "
                            },
                            {
                                "text": "Nokuti ini ndatodururwa sechipo chinodururwa, nenguva yekubva kwangu yasvika. "
                            },
                            {
                                "text": "Ndarwa kurwa kwakanaka, ndapedza nhangemutange, ndachengeta rutendo; "
                            },
                            {
                                "text": "kubva ikozvino, ndakaisirwa korona yekururama Ishe yavachandipa, mutongi wakarurama nezuva iroro; kwetewo kwandiri ndega, asi nekune vese vanoda kuonekwa kwake.  "
                            },
                            {
                                "text": "  Shingairira kukurumidza kuuya kwandiri. "
                            },
                            {
                                "text": "Nokuti Dhemasi wakandisiya, ada nyika yaikozvino, akaenda kuTesaronika; Kresike kuGaratia, Tito kuDharimatia. "
                            },
                            {
                                "text": "Ruka ega aneni. Tora Mariko uuye naye nokuti anondibatsira pakushumira. "
                            },
                            {
                                "text": "Asi Tikiko ndakamutuma kuEfeso. "
                            },
                            {
                                "text": "Nguvo yandakasiya paTroasi kuna Kapo, kana wouya uuye nayo, nemabhuku, zvikuru magwaro ematehwe. "
                            },
                            {
                                "text": "Arekisandiro mupfuri wendarira wakandiitira zvakaipa zvizhinji; Ishe achamutsiva zvinoenderana nemabasa ake; "
                            },
                            {
                                "text": "iwewo umuchenjerere, nokuti wakapikisa zvikurusa mashoko edu. "
                            },
                            {
                                "text": "Pakuzvidavirira kwangu kwekutanga hapana wakamira neni, asi vese vakandisiya. Dai zvarega kuverengerwa kwavari. "
                            },
                            {
                                "text": "Asi Ishe wakamira neni, akandisimbisa, kuti neni kuparidza kukwaniswe, nevahedheni vese vanzwe; uye ndakarwirwa kubva pamuromo weshumba. "
                            },
                            {
                                "text": "Uye Ishe achandirwira pabasa rese rakaipa, uye achandichengetera muushe hwake hwekudenga; kubwinya ngakuve kwaari rinhi narinhi. Ameni. "
                            },
                            {
                                "text": "Kwazisa Priska naAkwira, neimba yaOnesiforo. "
                            },
                            {
                                "text": "Erasto wakasara paKorinde; asi Trofimo ndakamusiya paMireto achirwara. "
                            },
                            {
                                "text": "Shingairira kuuya chando chisati chasvika. Yubhuro anokukwazisa, naPudheni, naRinosi, naKraudhia, nehama dzese. "
                            },
                            {
                                "text": "Ishe Jesu Kristu ngaave nemweya wako. Nyasha ngadzive nemwi. Ameni.    "
                            }
                        ]
                    }
                ]
            },
            {
                "names": [
                    "Titus"
                ],
                "usfm_id": "TIT",
                "abbreviation": "Titus",
                "chapters": [
                    {
                        "verses": [
                            {
                                "text": "  Pauro, muranda waMwari, nemuapositori waJesu Kristu, zvichienderana nerutendo rwevasanangurwa vaMwari nekuziva chokwadi chiri pakunamata Mwari, "
                            },
                            {
                                "text": "patariro yeupenyu husingaperi, uhwo Mwari asingagoni kureva nhema hwaakavimbisa nhambo dzenguva dzisati dzavapo, "
                            },
                            {
                                "text": "asi panguva dzakafanira wakaratidza shoko rake nekuparidza kwakaiswa mumaoko angu zvichienderana nemurairo waMwari Muponesi wedu, "
                            },
                            {
                                "text": "kuna Tito, mwana wangu chaiye zvichienderana nerutendo rwatinodyidzana: Nyasha, tsitsi, rugare zvinobva kuna Mwari Baba, naIshe Jesu Kristu Muponesi wedu.  "
                            },
                            {
                                "text": "  Nekuda kwaizvozvi ndakakusiya paKrete, kuti ugadzirise zvakasara, uye ugadze vatariri muguta rega-rega, sezvandakakuraira ini; "
                            },
                            {
                                "text": "kana aripo asina chaangapomerwa, murume wemukadzi umwe, ane vana vakatendeka, vasingapiwi mhosva yekusazvidzora, kana kusateerera. "
                            },
                            {
                                "text": "Nokuti mutariri anofanira kuva asina chaangapomerwa, semuchengeti weimba waMwari; asina mukundo, asingakurumidzi kutsamwa, asiri muraradzi, asiri murwi, asingakariri fuma yakaipa, "
                            },
                            {
                                "text": "asi anofarira kugamuchira vaenzi, anoda zvakanaka, anozvidzora, wakarurama, mutsvene, anozvibata, "
                            },
                            {
                                "text": "anobatisisa shoko rakatendeka sezvaakadzidziswa, kuti agone kukurudzira nedzidziso mhenyu, uye kupwisa vakakavari.  "
                            },
                            {
                                "text": "  Nokuti vazhinjiwo varipo vasingateereri, vanotaura zvisina maturo nevanyengeri, zvikuru avo vekudzingiswa, "
                            },
                            {
                                "text": "vanofanira kudzivira miromo yavo; vanopidigura misha yese, vachidzidzisa zvinhu zvavasingafaniri, nekuda kwefuma yakaipa. "
                            },
                            {
                                "text": "Umwe pakati pavo, anova muporofita wavo pachavo, wakati: VaKrete vagara vari varevi venhema, zvikara zvakaipa, simbe dzinokara. "
                            },
                            {
                                "text": "Uchapupu uhu ndehwechokwadi. Nekuda kwechikonzero ichi uvatsiure zvakasimba, kuti vagwinye parutendo, "
                            },
                            {
                                "text": "vasingateereri ngano dzeVaJudha nemirairo yevanhu vanofuratira chokwadi. "
                            },
                            {
                                "text": "Kune vakachena zvinhu zvese zvakachena; asi kune vakasvibiswa nevasingatendi hakuna chakachena, asi kufunga kwavowo nehana zvakasvibiswa. "
                            },
                            {
                                "text": "Vanobvuma kuti vanoziva Mwari, asi pamabasa vanomuramba, vari vanyangadzi nevasingateereri uye vasingabatsiri pabasa rese rakanaka.   "
                            }
                        ]
                    },
                    {
                        "verses": [
                            {
                                "text": "Zvino iwe taura zvinhu zvakafanira dzidziso yakagwinya. "
                            },
                            {
                                "text": "Varume vakuru kuti vazvibate, vanokudzwa, vakangwara, vakagwinya parutendo, parudo, pakutsungirira; "
                            },
                            {
                                "text": "saizvozvo vakadzi vakuru kuti pamafambiro vave sezvakafanira vatsvene, kwete vacheri, kwete varanda vewaini zhinji, vadzidzisi vezvinhu zvakanaka, "
                            },
                            {
                                "text": "kuti vadzidzise vakadzi vadiki kuchenjera, kuda varume vavo, nekuda vana vavo, "
                            },
                            {
                                "text": "vakazvibata, vakachena, vachengeti vemisha, vakanaka, vanozviisa pasi pevarume vavo pachavo, kuti shoko raMwari rirege kumhurwa. "
                            },
                            {
                                "text": "Varume vadiki saizvozvo ukurudzire kuti vave vanozvidzora; "
                            },
                            {
                                "text": "pazvinhu zvese iwe uzviratidze uri mufananidzo wamabasa akanaka, padzidziso yechokwadi, mugariro unokudzwa nekuvimbika, "
                            },
                            {
                                "text": "shoko rakagwinya, risingashoreki, kuti uyo wedivi rinopikisa anyare, asina chinhu chakaipa chaangareva pamusoro penyu. "
                            },
                            {
                                "text": "Kurudzira varanda kuzviisa pasi pavatenzi vavo pachavo, kuti vafadze pazvese, vasingakakavari, "
                            },
                            {
                                "text": "vasinganyimi, asi varatidze kutendeka kwakanaka kwese, kuti vashongedze dzidziso yaMwari Muponesi wedu pazvese. "
                            },
                            {
                                "text": "Nokuti nyasha dzaMwari dzinoponesa dzakaratidzwa kuvanhu vese, "
                            },
                            {
                                "text": "dzichidzidzisa isu kuti, tirambe kusanamata Mwari uye kuchiva kwenyika, tirarame nekuchenjera uye kururama nekunamata Mwari panyika yaikozvino, "
                            },
                            {
                                "text": "tichimirira tariro yakaropafadzwa nekuratidzwa kwekubwinya kwaMwari mukuru neMuponesi wedu Jesu Kristu, "
                            },
                            {
                                "text": "wakazvipira isu, kuti adzikunure isu pakuipa kwese, uye azvichenurire vanhu vakasanangurwa, vanoshingairira mabasa akanaka. "
                            },
                            {
                                "text": "Taura zvinhu izvi, uye kurudzira, uye tsiura nesimba rese. Kusava nemunhu anokuzvidza.  "
                            }
                        ]
                    },
                    {
                        "verses": [
                            {
                                "text": "Uvayeudzire ivo kuzviisa pasi pevatungamiriri nevabati, vavateerere, vakazvigadzirira basa rese rakanaka, "
                            },
                            {
                                "text": "varege kuchera munhu, varege kuva vakakavari, vanyoro, vaitire vanhu vese unyoro hwese. "
                            },
                            {
                                "text": "Nokuti nesu pachedu taimbova matununu, vasingateereri, tichitsauswa, tichishumira kuchiva nemafaro zvakasiyana-siyana, tichirarama mukushata negodo, tichivenga, tichivengana. "
                            },
                            {
                                "text": "Asi apo unyoro nerudo kuvanhu zvaMwari Muponesi wedu zvoonekwa, "
                            },
                            {
                                "text": "kwete zvichibva pamabasa ekururama atakaita isu, asi zvichienderana netsitsi dzake wakatiponesa, kubudikidza nekushambidzwa kwekuberekwa kutsva nekuvandudzwa kweMweya Mutsvene, "
                            },
                            {
                                "text": "waakadururira achiwanza pamusoro pedu, kubudikidza naJesu Kristu Muponesi wedu, "
                            },
                            {
                                "text": "kuti tichinzi takarurama nenyasha dzake, tive vadyi venhaka zvichienderana netariro yeupenyu husingaperi. "
                            },
                            {
                                "text": "Ishoko rakatendeka, uye izvi ndinoda kuti musimbise zvirokwazvo, kuti vakatenda kuna Mwari vachenjerere kuzvipira pamabasa akanaka. Ndizvo zvinhu zvakanaka uye zvinobatsira kuvanhu; "
                            },
                            {
                                "text": "asi nzvenga mibvunzo yeupenzi nenhoroondo dzemazita emadzinza nemakakatanwa nemakakava pamusoro pemurairo, nokuti hazvibatsiri uye hazvina maturo. "
                            },
                            {
                                "text": "Munhu anotsauka shure kwekurairwa kwekutanga nekwechipiri umurambe, "
                            },
                            {
                                "text": "uchiziva kuti uyo wakadaro wakatsauka, uye anotadza, achizvipa mhosva amene.  "
                            },
                            {
                                "text": "  Pandichatuma Aritema kwauri, kana Tikiko, ushingaire kuuya kwandiri kuNikopori; nokuti ndakazvipira kugarapo pachando. "
                            },
                            {
                                "text": "Shingaira kubatsira Zenasi mududziri wemurairo naAporo parwendo rwavo, kuti kusava nechinhu chinoshaikwa kwavari. "
                            },
                            {
                                "text": "Nevekweduwo ngavadzidze kuzvipira pamabasa akanaka anodikanwa pakushaiwa, kuti varege kuva vasina zvibereko. "
                            },
                            {
                                "text": "Vese vaneni vanokukwazisa. Kwazisa vanotida parutendo. Nyasha ngadzive nemwi mese. Ameni.    "
                            }
                        ]
                    }
                ]
            },
            {
                "names": [
                    "Philemon"
                ],
                "usfm_id": "PHM",
                "abbreviation": "Phlm",
                "chapters": [
                    {
                        "verses": [
                            {
                                "text": "  Pauro musungwa waKristu Jesu, naTimotio hama, kuna Firimoni mudikanwi nemushumiri pamwe nesu, "
                            },
                            {
                                "text": "nekumudikanwi Apifia, nekuna Akipo muuto pamwe nesu, nekukereke iri mumba mako: "
                            },
                            {
                                "text": "Nyasha kwamuri nerugare rwunobva kuna Mwari Baba vedu naIshe Jesu Kristu.  "
                            },
                            {
                                "text": "  Ndinovonga Mwari wangu, ndichikureva nguva dzese paminyengetero yangu, "
                            },
                            {
                                "text": "ndichinzwa zverudo rwako, nerutendo rwaunarwo kuna Ishe Jesu nekuvatsvene vese, "
                            },
                            {
                                "text": "kuti kudyidzana kwerutendo rwako kuve nesimba pakuziva chese chakanaka chiri mamuri muna Kristu Jesu. "
                            },
                            {
                                "text": "Nokuti tine mufaro mukuru nekunyaradzwa parudo rwako, nokuti ura hwevatsvene hwakavandudzwa newe, hama.  "
                            },
                            {
                                "text": "  Naizvozvo kunyange ndine kushinga kukuru muna Kristu kukuraira izvo zvakafanira, "
                            },
                            {
                                "text": "asi nekuda kwerudo zviri nani kukumbirisa, sezvandakadai ini Pauro mutana, uye ikozvinowo musungwa waJesu Kristu. "
                            },
                            {
                                "text": "Ndinokukumbirisa pamusoro pemwana wangu, wandakabereka muzvisungo zvangu, Onesimo, "
                            },
                            {
                                "text": "wakange asingambokubatsiri, asi ikozvino anobatsira kwauri nekwandiri, "
                            },
                            {
                                "text": "wandatumirazve kwauri; asi iwe, mugamuchire, ndiko kuti ura hwangu; "
                            },
                            {
                                "text": "wandaida kuramba naye aneni, kuti panzvimbo yako andishumire pazvisungo zveevhangeri; "
                            },
                            {
                                "text": "asi handina kuda kuita chinhu kunze kwetendero yako, kuti chakanaka chako chirege kuitwa nekurovererwa, asi sepachido. "
                            },
                            {
                                "text": "Nokuti zvimwe wakaparadzaniswa newe chinguva nemhaka iyi, kuti umugamuchirezve nekusingaperi; "
                            },
                            {
                                "text": "arege kuchiva semuranda, asi anopfuura muranda, hama inodikanwa, zvikuru kwandiri, asi zvikuru sei kwauri zvese panyama nemuna Ishe. "
                            },
                            {
                                "text": "Naizvozvo kana uchindiverenga semubatidzani, mugamuchire seunogamuchira ini. "
                            },
                            {
                                "text": "Asi kana akakutadzira chimwe kana kuva nengava newe, izvozvo zviverengere kwandiri; "
                            },
                            {
                                "text": "ini Pauro ndanyora neruoko rwangu, ini ndicharipa; kuti ndirege kuti kwauri, uri ngava kwandiri iwewo pachako. "
                            },
                            {
                                "text": "Hongu, hama, ngandive nemufaro newe muna Ishe; vandudza ura hwangu muna Ishe. "
                            },
                            {
                                "text": "Ndakunyorera ndichivimba kuteerera kwako, ndichiziva kutiwo uchaita kupfuura zvandinoreva. "
                            },
                            {
                                "text": "Uyewo panguva iyoyo ndigadzirire pekugara; nokuti ndinotarisira kuti kubudikidza neminyengetero yenyu ndichapiwa kwamuri. "
                            },
                            {
                                "text": "Anokukwazisa Epafrasi musungwa pamwe neni muna Kristu Jesu, "
                            },
                            {
                                "text": "Mariko, Arisitako, Dhemasi, Ruka, vabati pamwe neni. "
                            },
                            {
                                "text": "Nyasha dzaIshe wedu Jesu Kristu ngadzive nemweya wenyu. Ameni.    "
                            }
                        ]
                    }
                ]
            },
            {
                "names": [
                    "Hebrews"
                ],
                "usfm_id": "HEB",
                "abbreviation": "Heb",
                "chapters": [
                    {
                        "verses": [
                            {
                                "text": "  Mwari iye ataura kare nenzira dzakawanda kumadzibaba nevaporofita muzvikamu nezvikamu, "
                            },
                            {
                                "text": "pamazuva awa ekupedzisira akataura kwatiri muMwanakomana, waakagadza mudyi wenhaka wezvinhu zvese, waakaitawo naye nyika, "
                            },
                            {
                                "text": "iye ari kupenya kwekubwinya, nemufananidzo chaiwo wekuvapo kwake, uye achitakura zvinhu zvese neshoko resimba rake, wakati aita kubudikidza naiye pachake kunatswa kwezvivi zvedu, akagara pasi kuruoko rwerudyi rweuMambo huri kunzvimbo dzekumusoro, "
                            },
                            {
                                "text": "apfuudzwa vatumwa zvikuru pakunaka, sezvo akange awana nhaka yezita gurusa kupfuura ivo. "
                            },
                            {
                                "text": "Nokuti ndekune upi wevatumwa kwaakamboti: Ndiwe Mwanakomana wangu, nhasi ini ndakubereka? Uyezve: Ini ndichava kwaari Baba, uye iye achava Mwanakomana kwandiri? "
                            },
                            {
                                "text": "Uye kana achiuisazve dangwe panyika anoti: Nevatumwa vese vaMwari ngavamunamate. "
                            },
                            {
                                "text": "Nekuvatumwa zvirokwazvo anoti: Iye anoita vatumwa vake mweya, nevaranda vake murazvo wemoto; "
                            },
                            {
                                "text": "asi kuMwanakomana anoti: Chigaro chenyu cheushe, Mwari, chiripo nekusingaperi-peri, tsvimbo yekururama itsvimbo yeushe hwenyu. "
                            },
                            {
                                "text": "Makada kururama, ndokuvenga kuipa; naizvozvo Mwari, iye Mwari wenyu, wakakuzodzai nemafuta emufaro kupfuura vamwe venyu. "
                            },
                            {
                                "text": "Uye kuti: Imwi Ishe, pakutanga makateya nheyo dzenyika, nematenga mabasa emaoko enyu; "
                            },
                            {
                                "text": "izvo zvichaparara, asi imwi mucharamba muripo; uye zvese zvichasakara senguvo; "
                            },
                            {
                                "text": "uye sechifukidzo muchazvipeta, uye zvichashandurwa; asi imwi makangodaro, nemakore enyu haangagumi. "
                            },
                            {
                                "text": "Asi ndekune upi wevatumwa kwaakambotaura achiti: Gara kuruoko rwangu rwerudyi, kusvikira ndaita vavengi vako chitsiko chetsoka dzako? "
                            },
                            {
                                "text": "Ko havasi vese mweya inoshumira yakatumwa kuzoshumira nekuda kwevachazodya nhaka yeruponeso here?   "
                            }
                        ]
                    },
                    {
                        "verses": [
                            {
                                "text": "Nekuda kweizvozvi tinofanira kuchenjerera zvikuru kuzvinhu zvatakanzwa, zvimwe tingakukurwa. "
                            },
                            {
                                "text": "Nokuti kana shoko rakataurwa nevatumwa rakange rakasimba, uye kudarika kwese nekusateerera kwakagamuchira kutsiva kwakarurama, "
                            },
                            {
                                "text": "isu tichapukunyuka sei kana tisina hanya neruponeso rukuru rwakadai? Irwo pakutanga rwakataurwa naIshe, rukasimbiswa kwatiri naivo vakanzwa, "
                            },
                            {
                                "text": "Mwari achivapupurirawo zvese nezviratidzo nezvishamiso, nemasimba akasiyana-siyana, nezvipo zveMweya Mutsvene, zvichienderana nechido chake.  "
                            },
                            {
                                "text": "  Nokuti haana kuisa nyika inouya pasi pevatumwa, yatinotaura nezvayo. "
                            },
                            {
                                "text": "Asi umwe pane imwe nzvimbo wakapupura achiti: Munhu chii, kuti mumurangarire? kana mwanakomana wemunhu, kuti muve nehanya naye? "
                            },
                            {
                                "text": "Makamuderedza zvishoma kuvatumwa; makamushongedza korona nekubwinya nerukudzo, ndokumumisa pamusoro pemabasa emaoko enyu. "
                            },
                            {
                                "text": "Zvinhu zvese makaisa pasi petsoka dzake. Nokuti pane izvozvi wakaisa zvese pasi pake, haana kusiya chinhu chisina kuiswa pasi pake. Asi ikozvino tigere kuona zvinhu zvese zvakaiswa pasi pake. "
                            },
                            {
                                "text": "Asi tinoona Jesu, akaderedzwa zvishoma kuvatumwa, nekuda kwedambudziko rerufu, akashongedzwa korona nekubwinya nerukudzo, kuti iye nenyasha dzaMwari aravire rufu achiitira wese. "
                            },
                            {
                                "text": "Nokuti zvakange zvakamufanira, iye zvinhu zvese zviripo nekuda kwake, uye kubudikidza naye zvese zviripo, pakuisa vanakomana vazhinji mukubwinya, apedzeredze mutungamiriri weruponeso rwavo kubudikidza nematambudziko. "
                            },
                            {
                                "text": "Nokuti neanovaitisa vatsvene naivo vanoitwa vatsvene vese vakabva kune umwe; nemhaka iyi haanyadziswi kuvaidza hama, "
                            },
                            {
                                "text": "achiti: Ndichaparidzira zita renyu kuhama dzangu, pakati pekereke ndichakuimbirai rumbidzo. "
                            },
                            {
                                "text": "Uyezve: Ini ndichavimba naye. Uyezve: Tarirai ini nevana Mwari vaakandipa. "
                            },
                            {
                                "text": "Naizvozvo sezvo vana vari vagovani venyama neropa, naiye pachake wakagovana navo izvozvi; kuti kubudikidza nerufu iye aparadze uyo ane simba rerufu, iye dhiabhorosi, "
                            },
                            {
                                "text": "agosunungura avo vese kubudikidza nekutya rufu vaiva pasi peuranda upenyu hwese. "
                            },
                            {
                                "text": "Nokuti zvirokwazvo haazvitoreri vatumwa, asi wakazvitorera mbeu yaAbhurahama. "
                            },
                            {
                                "text": "Naizvozvo wakafanira pazvinhu zvese kufananidzwa nehama dzake, kuti ave mupristi mukuru ane tsitsi nekutendeka pazvinhu zvaMwari, kuti aite muripo wezvivi zvevanhu. "
                            },
                            {
                                "text": "Nokuti pane izvozvo iye amene wakatambudzika achiedzwa, anogona kubatsira vanoedzwa.   "
                            }
                        ]
                    },
                    {
                        "verses": [
                            {
                                "text": "Naizvozvo, hama tsvene, vagovani vekudanwa kwekudenga, rangarirai muapositori nemupristi mukuru wekupupura kwedu, iye Kristu Jesu, "
                            },
                            {
                                "text": "wakatendeka kuna iye wakamugadza, saMozisiwo muimba yake yese. "
                            },
                            {
                                "text": "Nokuti uyu wakanzi wakafanira rukudzo kupfuura Mozisi, sezvo anovaka imba ane rukudzo kuipfuura. "
                            },
                            {
                                "text": "Nokuti imba imwe neimwe inovakwa neumwe; asi anovaka zvese ndiMwari. "
                            },
                            {
                                "text": "Zvino Mozisi zvirokwazvo wakanga akatendeka muimba yake yese semuranda, kuti huve uchapupu hwezvinhu zvaizotaurwa; "
                            },
                            {
                                "text": "asi Kristu seMwanakomana pamusoro peimba yake; imba yake yatiri isu, kana chete tikabatisisa kushinga nekuzvirumbidza kwetariro kusvika pakuguma. "
                            },
                            {
                                "text": "Naizvozvo sezvinotaura Mweya Mutsvene achiti: Nhasi kana muchinzwa inzwi rake, "
                            },
                            {
                                "text": "musaomesa moyo yenyu, sepakumukira, nezuva rekuedzwa murenje, "
                            },
                            {
                                "text": "madzibaba enyu paakandiedza, vachindinzvera, ndokuona mabasa angu makore makumi mana. "
                            },
                            {
                                "text": "Naizvozvo ndakatsamwiswa nezera iro, ndokuti: Vanogara vachitsauka pamoyo; uye ava havana kuziva nzira dzangu; "
                            },
                            {
                                "text": "naizvozvo ndakapika pakutsamwa kwangu, ndikati: Havangatongopindi pazororo rangu. "
                            },
                            {
                                "text": "Chenjererai, hama, kuti kusava nemoyo wakashata wekusatenda pakati peumwe neumwe wenyu, pakutsauka kubva kuna Mwari mupenyu; "
                            },
                            {
                                "text": "asi kurudziranai pazuva nezuva, kuchanzi nhasi; kuti kurege kuva neumwe wenyu anoomeswa nekunyengera kwechivi; "
                            },
                            {
                                "text": "nokuti tava vagovani vaKristu, kana chete tichibatisisa kuvamba kwechivimbo kusvikira pakuguma; "
                            },
                            {
                                "text": "kuchanzi: Nhasi kana muchinzwa inzwi rake, musaomesa moyo yenyu, sepakumukira. "
                            },
                            {
                                "text": "Nokuti vamwe vakati vanzwa vakamukira, asi havasi vese vakabva Egipita kubudikidza naMozisi. "
                            },
                            {
                                "text": "Asi wakatsamwiswa nani makore makumi mana? Havasi ivo vakatadza here, vane mitumbi yakawira murenje? "
                            },
                            {
                                "text": "Uye ndivana ani vaakapikira kuti havangapindi pazororo rake, kunze kweavo vasina kutenda? "
                            },
                            {
                                "text": "Zvino tinoona kuti vakange vasingagoni kupinda nekuda kwekusatenda.   "
                            }
                        ]
                    },
                    {
                        "verses": [
                            {
                                "text": "Naizvozvo ngatitye zvimwe chivimbiso chekupinda muzororo rake chichiripo umwe wenyu aonekwe achitaira kuchisvikira. "
                            },
                            {
                                "text": "Nokuti nesuwo takaparidzirwa evhangeri, sekwavariwo; asi shoko ravakanzwa harina kuvabatsira, sezvo risina kuvhenganiswa nerutendo kune avo vakanzwa. "
                            },
                            {
                                "text": "Nokuti isu vakatenda tinopinda pazororo, sezvaakareva achiti: Sezvo ndakapika pakutsamwa kwangu ndikati: Havangatongopindi muzororo rangu; kunyange mabasa akange apedzwa kubva pakuvambwa kwenyika. "
                            },
                            {
                                "text": "Nokuti wakataura pane imwe nzvimbo pamusoro pezuva rechinomwe sezvizvi: Mwariwo wakazorora nezuva rechinomwe pamabasa ake ese; "
                            },
                            {
                                "text": "nepanozve: Havangatongopindi muzororo rangu. "
                            },
                            {
                                "text": "Naizvozvo zvazvichipo kuti vamwe vachapinda mariri, uye vakatanga kuparidzirwa evhangeri havana kupinda nekusateerera, "
                            },
                            {
                                "text": "anogurazve rimwe zuva, achiti: Nhasi, achitaura kubudikidza naDhavhidhi, nguva huru yakadai yapfuura, sezvakwakataurwa, kuchinzi: Nhasi kana muchinzwa inzwi rake, musaomesa moyo yenyu. "
                            },
                            {
                                "text": "Nokuti dai Joshua akange avapa zororo, haazaizoreva pashure peizvi pamusoro perimwe zuva. "
                            },
                            {
                                "text": "Naizvozvo rasarirwa vanhu vaMwari zororo resabata. "
                            },
                            {
                                "text": "Nokuti wakapinda muzororo rake iyewo wakazorora pamabasa ake, saMwari pane ake. "
                            },
                            {
                                "text": "Naizvozvo ngatishingairire kupinda muzororo iroro, kuti kusava neanowira mumuenzaniso iwoyo wekusateerera. "
                            },
                            {
                                "text": "Nokuti shoko raMwari ibenyu, uye rine simba, uye rinopinza kukunda munondo unocheka kumativi maviri, uye rinobaya kusvikira panoparadzana moyo nemweya, nepemafundo nemongo; uye mutongi wendangariro nezvinangwa zvemoyo. "
                            },
                            {
                                "text": "Hakunawo chisikwa chisingaratidziki pamberi pake; asi zvinhu zvese zvakashama uye zvakazarurirwa meso aiye watinozvidavirira kwaari.  "
                            },
                            {
                                "text": "  Naizvozvo zvatine mupristi mukuru kwazvo, wakapfuurira kumatenga, Jesu Mwanakomana waMwari, ngatibatisise kupupura kwedu. "
                            },
                            {
                                "text": "Nokuti hatina mupristi mukuru asingagoni kunzwiswa tsitsi neutera hwedu, asi wakaedzwa pazvinhu zvese sesu, asina chivi. "
                            },
                            {
                                "text": "Naizvozvo ngatiswederei nekushinga kuchigaro cheushe chenyasha, kuti tigamuchire tsitsi, tiwane nyasha, tibatsirwe panguva yakafanira.  "
                            }
                        ]
                    },
                    {
                        "verses": [
                            {
                                "text": "Nokuti mupristi mukuru umwe neumwe, wakatorwa kubva kuvanhu, anogadzirwa vanhu pazvinhu zvaMwari, kuti abaire zvese zvipo nezvibairo nekuda kwezvivi; "
                            },
                            {
                                "text": "iye anogona kuva nemoyo munyoro pane vasingazivi nevakatsauka, sezvo naiye akakomberedzwa neutera. "
                            },
                            {
                                "text": "Uye nekuda kwaizvozvi anofanira kubaira zvivi, sezvaanobaira zvevanhu, zvakadaro nekwaari. "
                            },
                            {
                                "text": "Zvino hakuna munhu angazvitorera rukudzo uru, asi uyo wakadanwa naMwari, saAroniwo. "
                            },
                            {
                                "text": "Saizvozvo Kristuwo haana kuzvikudza iye kuva mupristi mukuru, asi uyo wakati kwaari: Ndiwe Mwanakomana wangu, nhasi ndakubereka. "
                            },
                            {
                                "text": "Sepamwewo anoti: Ndiwe mupristi nekusingaperi kubva kurudzi rwaMerikizedheki. "
                            },
                            {
                                "text": "Iye pamazuva enyama yake, abaira minyengetero nemikumbiro nekuchema kukuru nemisodzi kuna iye waigona kumuponesa kubva parufu, uye akanzwikwa nekuda kwekutya Mwari, "
                            },
                            {
                                "text": "kunyange aiva Mwanakomana, wakadzidza kuteerera kubva pazvinhu zvaakatambudzika, "
                            },
                            {
                                "text": "akatiwo aitwa wakaperedzerwa, akava muvambi weruponeso rwusingaperi kune vese vanomuteerera; "
                            },
                            {
                                "text": "anzi naMwari mupristi mukuru kubva kurudzi rwaMerikizedheki.  "
                            },
                            {
                                "text": "  Watine zvizhinji zvatingataura pamusoro pake zvinoremawo kududzira, zvamakagomara pakunzwa. "
                            },
                            {
                                "text": "Nokuti apo pamaifanira kuva vadzidzisi nekuda kwenguva, makashaiwazve kuti kuve neanokudzidzisai kuti zvimiso zvekutanga zvemashoko aMwari zvii, uye mava vanoda mukaka, uye kwete kudya kukukutu. "
                            },
                            {
                                "text": "Nokuti ani nani anodya mukaka haana unyanzvi mushoko rekururama; nokuti mucheche. "
                            },
                            {
                                "text": "Asi kudya kukukutu ndekwevakura zvakazara, ivo nekurovedzwa vakadzidzisa pfungwa kuparadzanisa zvese zvakanaka nezvakaipa. "
                            }
                        ]
                    },
                    {
                        "verses": [
                            {
                                "text": "Naizvozvo, tichisiya zvekutanga zvedzidziso yaKristu, ngatipfuurire mukupedzeredza, tisingaisizve nheyo yekutendeuka kubva pamabasa akafa, neyekutenda kuna Mwari, "
                            },
                            {
                                "text": "yedzidziso yebhabhatidzo, neyekuisa maoko, neyekumuka kwevakafa, neyekutonga kwekusingaperi. "
                            },
                            {
                                "text": "Uye izvi tichaita, kwega kana Mwari achitendera. "
                            },
                            {
                                "text": "Nokuti hazvigoneki kuti vakambovhenekerwa, vakaravira chipo chekudenga, ndokuva vagovani veMweya Mutsvene, "
                            },
                            {
                                "text": "vakaravira shoko rakanaka raMwari, nemasimba enyika inouya, "
                            },
                            {
                                "text": "ndokutsauka kutivavavandudzirezve mukutendeuka, zvavanozvirovererazve pamuchinjikwa Mwanakomana waMwari, vachimunyadzisa pachena. "
                            },
                            {
                                "text": "Nokuti nyika inonwa mvura inogarouya pamusoro payo, ndokubereka miriwo yakafanira avo vanoirimawo, inowana ropafadzo kubva kuna Mwari; "
                            },
                            {
                                "text": "asi iyo inobereka minzwa nerukato, inorambwa uye yava pedo nekutukwa; kuguma kwayo kuri mukupiswa. "
                            },
                            {
                                "text": "Asi tine chokwadi pamusoro penyu chezvinhu zviri nani, vadiwa, uye zvinhu zvine ruponeso, kunyange tichitaura sezvizvi; "
                            },
                            {
                                "text": "nokuti Mwari haasi asakarurama kuti akanganwe basa renyu nebasa rakarema rerudo rwamakaratidza kuzita rake, pamakashumira vatsvene uye muchiri kushumira. "
                            },
                            {
                                "text": "Zvino tinoshuva kuti umwe neumwe wenyu aratidze kushingaira kwakadaro kuve kuvimbiswa kwakakwana kwetariro pakuguma. "
                            },
                            {
                                "text": "Kuti murege kuva simbe, asi vateveri veavo vanodya nhaka yezvivimbiso kubudikidza nerutendo nemoyo murefu. "
                            },
                            {
                                "text": "Nokuti Mwari paakavimbisa Abhurahama, nokuti wakange asina wakamudarika waangapika naye, wakapika naiye pachake, "
                            },
                            {
                                "text": "achiti: Zvirokwazvo kuropafadza ndichakuropafadza, nekuwanza ndichakuwanza. "
                            },
                            {
                                "text": "Saizvozvowo, wakati atsungirira nemoyo murefu akawana chivimbiso. "
                            },
                            {
                                "text": "Nokuti vanhu zvirokwazvo vanopika nemukuru kwavari, nemhiko yekusimbisa kuguma kwegakava rese kwavari. "
                            },
                            {
                                "text": "Pakazoti Mwari achida zvikurusa kuratidza kuvadyi venhaka yechivimbiso kusashanduka kwezano rake, wakamiririra nemhiko, "
                            },
                            {
                                "text": "kuti nezvinhu zviviri zvisingashanduki, pazviri pasingagoni kuti Mwari areve nhema, tive nekunyaradzwa kwakasimba, iyesu takatizira kunovanda kuti tibatirire kutariro yakaiswa pamberi pedu; "
                            },
                            {
                                "text": "yatinayo sechitsigiso chemweya chakatsiga uye chakasimba, inopinda kune zviri mukati mevheiri; "
                            },
                            {
                                "text": "apo nhungamiri payakatipindira, iye Jesu, wakaitwa mupristi mukuru nekusingaperi, kubva kurudzi rwaMerikizedheki.   "
                            }
                        ]
                    },
                    {
                        "verses": [
                            {
                                "text": "Nokuti Merikizedheki uyu, mambo weSaremi, mupristi waMwari Wekumusoro-soro, wakasangana naAbhurahama achidzoka kubva kunouraya madzimambo, ndokumuropafadza, "
                            },
                            {
                                "text": "Abhurahama wakamugovera chegumi chezvese; iye pakutanga ari nekuturikirwa mambo wekururama, uye shure kweizvozvo mambo weSaremiwo, ndokuti mambo werugare; "
                            },
                            {
                                "text": "asina baba, asina mai, asina dzinza, asina mavambo amazuva, kana kuguma kweupenyu, asi wakafananidzwa neMwanakomana waMwari, anogara ari mupristi nekusingaperi. "
                            },
                            {
                                "text": "Zvino rangarirai kuti mukuru sei uyu, teteguru Abhurahama vaakapawo chegumi chezvakapambiwa. "
                            },
                            {
                                "text": "Zvino zvirokwazvo avo vanobva kuvanakomana VaRevhi vakagamuchira basa reupristi vane murairo wekutora chegumi kuvanhu zvichienderana nemurairo, ndiko kuti kuhama dzavo, kunyange vakabva muchiuno chaAbhurahama; "
                            },
                            {
                                "text": "asi iye dzinza rake risina kuverengerwa kwavari wakagamuchira chegumi kuna Abhurahama, akamuropafadza iye wakange ane zvivimbiso. "
                            },
                            {
                                "text": "Zvino pasina kupikisa kwese, mudiki unoropafadzwa nemukuru. "
                            },
                            {
                                "text": "Uye pano vanhu vanofa vanogamuchira zvegumi; asi apo, anopupurirwa kuti mupenyu ndiye anogamuchira. "
                            },
                            {
                                "text": "Zvino, kunganzi, kubudikidza naAbhurahama Revhiwo anogamuchira zvegumi wakapa zvegumi; "
                            },
                            {
                                "text": "nokuti wakange achiri muchiuno chababa, apo Merikizedheki akamuchingamidza. "
                            },
                            {
                                "text": "Naizvozvo, kana kupedzeredzwa kwaivapo neupristi hwaRevhi (nokuti pasi pahwo vanhu rwakapiwa murairo), ko umwe mupristi waifanira kuzomukirei kubva kurudzi rwaMerikizedheki, uye asingaidzwi werudzi rwaAroni? "
                            },
                            {
                                "text": "Nokuti kana upristi huchishandurwa, zvinofanirawo kuti kuve neshanduko yemurairo. "
                            },
                            {
                                "text": "Nokuti iye anorehwa zvinhu izvi pamusoro pake ndewerumwe rudzi, rwakange rusina munhu wakashumira paaritari. "
                            },
                            {
                                "text": "Nokuti zviri pachena kuti Ishe wedu wakamuka kuna Judha, rudzi Mozisi rwaasina kumbotaura pamusoro parwo maererano neupristi. "
                            },
                            {
                                "text": "Uye zvichiri pachena kwazvo kwazvo, kana kuchimuka umwe mupristi sewakatodzana naMerikizedheki, "
                            },
                            {
                                "text": "asina kuitwa nenzira yemurairo wekuraira kwenyama, asi nenzira yesimba reupenyu husingaparadziki. "
                            },
                            {
                                "text": "Nokuti anopupura achiti: Iwe uri mupristi nekusingaperi kubva kurudzi rwaMerikizedheki. "
                            },
                            {
                                "text": "Nokuti kuparadzwa kwemurairo wekutanga kwakavapo nekuda kweutera nekusabatsira kwawo; "
                            },
                            {
                                "text": "nokuti murairo hauna kupedzeredza chinhu, asi kutangiswa kwetariro iri nani kwakazviita, yatinoswedera nayo kuna Mwari. "
                            },
                            {
                                "text": "Uye zvaasina kuitwa pasina mhiko, "
                            },
                            {
                                "text": "(nokuti ivo vakava vapristi pasina mhiko, asi iye nemhiko, kubudikidza naiye wakati kwaari: Ishe wakapika uye haangazvidembi achiti: Iwe uri mupristi nekusingaperi kubva kurudzi rwaMerikizedheki); "
                            },
                            {
                                "text": "saizvozvo Jesu wakaitwa rubatso rwesungano inopfuura pakunaka. "
                            },
                            {
                                "text": "Naivo zvirokwazvo vaiva vapristi vazhinji, nokuti vakadziviswa kugara nekuda kwerufu. "
                            },
                            {
                                "text": "Asi uyu, nokuti anogara nekusingaperi ane upristi husingapfuuri. "
                            },
                            {
                                "text": "Naizvozvo ane simbawo rekuponesa zvakakwana avo vanouya kuna Mwari nemaari, zvaanoraramira kuvareverera nekusingaperi. "
                            },
                            {
                                "text": "Nokuti mupristi mukuru wakadaro ndiye wakatifanira, mutsvene, asina chakaipa, asina kusvibiswa, wakaparadzaniswa nevatadzi, wakakwidzwa kupfuura matenga; "
                            },
                            {
                                "text": "asingafaniri zuva nezuva, sevaya vapristi vakuru, kubaira chibairo pakutanga pamusoro pezvivi zvake pachake, pashure zvevanhu; nokuti wakaita izvozvi kamwe chete, paakazvibaira iye. "
                            },
                            {
                                "text": "Nokuti murairo unogadza vanhu kuva vapristi vakuru, vane utera; asi shoko remhiko, rakatevera murairo, rinogadza Mwanakomana, wakakwana nekusingaperi.   "
                            }
                        ]
                    },
                    {
                        "verses": [
                            {
                                "text": "Zvino shoko guru pazvinhu zvatataura ndirori: Tine mupristi mukuru wakadai wakagara kuruoko rwerudyi rwechigaro cheushe cheMukuru kumatenga, "
                            },
                            {
                                "text": "mushumiri wenzvimbo tsvene, newetabhenakeri yechokwadi Ishe yaakadzika, kwete munhu. "
                            },
                            {
                                "text": "Nokuti mupristi mukuru umwe neumwe wakagadzirwa kubaira zvipo nezvibairo; naizvozvo zvakafanira kuti naye ave nechimwe chaangabaira. "
                            },
                            {
                                "text": "Nokuti kana aiva panyika, angadai asina kutombova mupristi, vapristi zvavaripo, vanobaira zvipo zvinoenderana nemurairo; "
                            },
                            {
                                "text": "vanoshumira zviratidzo nemumvuri wezvinhu zvekudenga, Mozisi sezvaakarairwa naMwari oda kugadzira tabhenakeri; nokuti wakati: Chenjera kuti uite zvese zvichienderana nemufananidzo wawakaratidzwa mugomo. "
                            },
                            {
                                "text": "Asi ikozvino wakawana ushumiri hwakanyanyisa kunaka, sezvaariwo murevereri wesungano inopfuura pakunaka, yakasimbiswa pazvivimbiso zvinopfuura pakunaka. "
                            },
                            {
                                "text": "Nokuti dai iya yekutanga yakange isina chaingapomerwa, dai pasina nzvimbo yakatsvakirwa yechipiri. "
                            },
                            {
                                "text": "Nokuti achivapa mhosva, anoti: Tarira, mazuva anouya, anotaura Ishe, zvino ndichaita sungano itsva neimba yaIsraeri uye neimba yaJudha. "
                            },
                            {
                                "text": "Kwete zvichienderana nesungano yandakaita nemadzibaba avo, pazuva randakabata ruoko rwavo kuti ndivabudise munyika yeEgipita; nokuti havana kurambira musungano yangu, neni ndikasava nehanya navo, anoreva Ishe. "
                            },
                            {
                                "text": "Nokuti iyi isungano yandichasungana nayo neimba yaIsraeri shure kwemazuva iwayo, anotaura Ishe; ndichaisa mirairo yangu mumurangariro wavo, nemuhana dzavo ndichainyora; uye ndichava kwavari Mwari, ivo vachavawo kwandiri vanhu; "
                            },
                            {
                                "text": "uye havangatongozodzidzisi umwe neumwe umwe wake, neumwe neumwe hama yake, achiti: Ziva Ishe; nokuti vese vachandiziva, kubva kumudiki wavo kusvikira kumukuru wavo. "
                            },
                            {
                                "text": "Nokuti ndichava netsitsi pakusarurama kwavo, nezvivi zvavo nezvakaipa zvavo handichatongozorangariri. "
                            },
                            {
                                "text": "Pakuti: Sungano itsva, yakasakadza yekutanga. Zvino chosakarawo chova chakare, chava pedo kurova.   "
                            }
                        ]
                    },
                    {
                        "verses": [
                            {
                                "text": "Naizvozvowo zvirokwazvo sungano yekutanga yakange ine zviga zvekushumira Mwari, nenzvimbo tsvene yenyika. "
                            },
                            {
                                "text": "Nokuti tabhenakeri yakagadzirwa, yekutanga maiva nechigadziko chemwenje netafura nezvingwa zvekuratidza, ndiyo inonzi nzvimbo tsvene. "
                            },
                            {
                                "text": "Zvino seri kwevheiri rechipiri kwakange kune tabhenakeri yainzi nzvimbo tsvene yedzitsvene, "
                            },
                            {
                                "text": "yakange ine mudziyo wegoridhe wezvipfungaidzo zvinonhuhwira, neareka yesungano yakange yakanamwa nhivi dzese negoridhe, maiva nehari yegoridhe yakange ine mana, netsvimbo yaAroni yakatunga, nemaheandefa esungano; "
                            },
                            {
                                "text": "nepamusoro payo makerubhi ekubwinya, akadzikatira nzvimbo yetsitsi; zvatisingarondedzeri tichiita chimwe chimwe ikozvino. "
                            },
                            {
                                "text": "Zvinhu izvi zvakati zvagadzirwa saizvozvo, vapristi vaipinda nguva dzese mutabhenakeri yekutanga, vachipedzeredza mabasa ekushumira Mwari; "
                            },
                            {
                                "text": "asi kune yechipiri mupristi mukuru waipinda ari ega kamwe pagore, kwete asina ropa, raaizvibairira iye pachake nezvitadzo zvevanhu; "
                            },
                            {
                                "text": "Mweya Mutsvene achiratidza ichi, kuti nzira yenzvimbo tsvene yakange isati yataridzwa, tabhenakeri yekutanga ichimire; "
                            },
                            {
                                "text": "yakange iri mufananidzo wenguva iyoyo, paibairwa zvese zvipo nezvibairo, zvisingagoni kupedzeredza maererano nehana iye anoshumira; "
                            },
                            {
                                "text": "zvinongova zvekudya nezvinwiwa nekushamba kwakasiyana-siyana nezviga zvenyama, zvakaiswa pamusoro pavo kusvikira panguva yekururamisa. "
                            },
                            {
                                "text": "Asi Kristu wakati asvika ari mupristi mukuru wezvinhu zvakanaka zvinozouya, kubudikidza netabhenakeri yakapfuura pakukura nepakuperedzerwa, isina kuitwa nemaoko, ndiko kuti isati iri yekusikwa kuno, "
                            },
                            {
                                "text": "uye kwete neropa rembudzi nemhuru, asi neropa rake pachake wakapinda kamwe panzvimbo tsvene, awana rudzikunuro rwusingaperi. "
                            },
                            {
                                "text": "Nokuti kana ropa renzombe nerembudzi, nemadota etsiru zvichisasa pavakasvibiswa, zvichivaita vatsvene kusvika pakuchenurwa panyama, "
                            },
                            {
                                "text": "zvikuru sei ropa raKristu, iye kubudikidza neMweya wekusingaperi wakazvibaira kuna Mwari asina gwapa, richanatsa hana dzenyu pamabasa akafa, pakushumira Mwari mupenyu? "
                            },
                            {
                                "text": "Uye nemhaka iyi ndiye murevereri wesungano itsva, kuti sezvo rufu rwakasvika pakudzikunurwa kwekudarika pasungano yekutanga, avo vakadanwa vagogamuchira chivimbiso chenhaka isingaperi. "
                            },
                            {
                                "text": "Nokuti pane rugwaro rwenhaka, panofanira kukumikidzwa rufu rwaiye wakaita rugwaro rwenhaka. "
                            },
                            {
                                "text": "Nokuti rugwaro rwenhaka rwune simba kune vakafa, sezvo rwusingatongovi nesimba kana wakaita rugwaro rwenhaka achiri mupenyu. "
                            },
                            {
                                "text": "Naizvozvo kunyange yekutanga haina kugadzwa pasina ropa. "
                            },
                            {
                                "text": "Nokuti zviga zvese zvakati zvataurwa kuvanhu vese naMozisi zvichienderana nemurairo, wakatora ropa remhuru nembudzi, pamwe nemvura nemakushe matsvuku, nehisopi*, akasasa zvese bhuku pacharo nevanhu vese, "
                            },
                            {
                                "text": "achiti: Iri iropa resungano Mwari yaakakurairai. "
                            },
                            {
                                "text": "Saizvozvowo wakasasa neropa zvese tabhenakeri nemidziyo yese yekushumira. "
                            },
                            {
                                "text": "Zvino zvinhu zvinenge zvese maererano nemurairo zvinonatswa neropa, uye pasina kuteurwa kweropa hapana kanganwiro. "
                            },
                            {
                                "text": "Naizvozvo zvakafanira kuti mifananidzo yezvinhu zviri kumatenga inatswe nezvizvi, asi zvinhu zvekudenga pachazvo zvinatswe nezvibairo zvakanaka kupfuura izvi. "
                            },
                            {
                                "text": "Nokuti Kristu haana kupinda panzvimbo tsvene yakaitwa nemaoko, iri mifananidzo yezvechokwadi, asi wakapinda kudenga pachake, kuti ikozvino aonekerwe isu pachiso chaMwari; "
                            },
                            {
                                "text": "uye kwete kuti azvibaire kazhinji, semupristi mukuru anopinda panzvimbo tsvene gore rimwe nerimwe neropa rezvimwe; "
                            },
                            {
                                "text": "dai zvakange zvakadaro, waifanira kutambura kazhinji kubva pakuvambwa kwenyika; asi ikozvino wakaonekwa kamwe pakupedzisira kwenguva kuti abvise chivi kubudikidza nechibairo chake amene. "
                            },
                            {
                                "text": "Uye sezvazvakatemerwa vanhu kuti vafe kamwe, uye shure kwezvizvi kutongwa; "
                            },
                            {
                                "text": "saizvozvowo Kristu, abairwa kamwe kuti atakure zvivi zvevazvinji, achazoonekwa rwechipiri asina chivi neavo vanomutarira, rwuve ruponeso.   "
                            }
                        ]
                    },
                    {
                        "verses": [
                            {
                                "text": "Nokuti murairo zvaune mumvuri wezvinhu zvakanaka zvinouya, usiri mufananidzo wemene wezvinhu izvozvo, haungatongogoni kubudikidza nezvibairo izvozvo zvavanoramba vachibaira gore rimwe nerimwe kupedzeredza avo vanoswedera. "
                            },
                            {
                                "text": "Dai zvakange zvakadaro zvingadai zvisina kuguma kubairwa here? Nokuti vanamati vangadai vasingachazivizve zvivi, vanatswa kamwe chete. "
                            },
                            {
                                "text": "Asi kuzvibairo izvozvo kune kurangarirwa kwezvivi gore rimwe nerimwe; "
                            },
                            {
                                "text": "nokuti hazvigoni kuti ropa renzombe nerembudzi ribvise zvivi. "
                            },
                            {
                                "text": "Naizvozvo paanosvika panyika anoti: Chibairo nechipo hamuna kuzvida, asi makandigadzirira muviri; "
                            },
                            {
                                "text": "zvibairo zvinopiswa nezvechivi hamuna kuzvifarira; "
                            },
                            {
                                "text": "ipapo ndikati: Tarirai ndinouya (murugwaro rwakapetwa makanyorwa pamusoro pangu) kuita chido chenyu, Mwari. "
                            },
                            {
                                "text": "Pakutanga achiti: Zvibairo nezvipiriso nezvibairo zvinopiswa nezvibairo zvechivi hamuna kuzvida kana kufadzwa nazvo, (izvo zvinobairwa sezvinoenderana nemurairo), "
                            },
                            {
                                "text": "ndokuzoti: Tarira, ndinouya kuzoita chido chenyu, Mwari. Anobvisa chekutanga, kuti amise chechipiri. "
                            },
                            {
                                "text": "Pachido ichi takaitwa vatsvene kubudikidza nechibairo chemuviri waJesu Kristu kamwe. "
                            },
                            {
                                "text": "Uye mupristi umwe neumwe wakamira zuva rimwe nerimwe achishumira, nekubaira kazhinji zvibairo izvozvo zvisingatongogoni kubvisa zvivi; "
                            },
                            {
                                "text": "asi iye wakati abaira chibairo chimwe nekuda kwezvivi nekusingaperi, akagara pasi kuruoko rwerudyi rwaMwari, "
                            },
                            {
                                "text": "kubva ikozvino anotarisira kusvikira vavengi vake vaitwa chitsiko chetsoka dzake. "
                            },
                            {
                                "text": "Nokuti nechibairo chimwe chete wakapedzeredza nekusingaperi avo vanoitwa vatsvene. "
                            },
                            {
                                "text": "NeMweya Mutsvenewo anotipupurira; nokuti shure kwekuti ataura pakutanga anoti: "
                            },
                            {
                                "text": "Iyi isungano yandichaita navo shure kwemazuva iwayo, ndizvo zvinotaura Ishe, ndichaisa mirairo yangu mumoyo yavo, uye ndichainyora mufungwa dzavo. "
                            },
                            {
                                "text": "Nezvivi zvavo nekuipa kwavo handichatongorangaririzve. "
                            },
                            {
                                "text": "Zvino pane kanganwiro yeizvi, hapachina chibairo chechivi.  "
                            },
                            {
                                "text": "  Naizvozvo, hama, tine ushingi hwekupinda panzvimbo tsvene neropa raJesu, "
                            },
                            {
                                "text": "nenzira itsva mhenyu, yaakatizarurira kubudikidza nemuvheiri, ndiyo nyama yake; "
                            },
                            {
                                "text": "uye tine mupristi mukuru pamusoro peimba yaMwari, "
                            },
                            {
                                "text": "ngatiswedere nemoyo wechokwadi muchivimbo chakazara cherutendo, moyo yasaswa kubva pahana yakaipa, nemuviri wakashambidzwa nemvura yakachena. "
                            },
                            {
                                "text": "Ngatibatisise kupupura kwetariro yedu, tisingazungunuki, nokuti iye wakavimbisa wakatendeka; "
                            },
                            {
                                "text": "uye ngatirangariranei pakumutsa rudo uye mabasa akanaka, "
                            },
                            {
                                "text": "tisingasii kuungana kwedu, setsika yevamwe, asi tichikurudzirana; zvikuru kwazvowo sezvamunoona zuva richiswedera. "
                            },
                            {
                                "text": "Nokuti kana tichitadza maune mushure mekunge tagamuchira ruzivo rwechokwadi, hakuchina kusara chibairo pamusoro pezvivi, "
                            },
                            {
                                "text": "asi kumwe kumirira kunotyisa kwekutongwa, nehasha dzemoto dzichapedza vapikisi. "
                            },
                            {
                                "text": "Munhu anoramba murairo waMozisi anofa pasina tsitsi nezvapupu zviviri kana zvitatu; "
                            },
                            {
                                "text": "munofunga kuti achanzi wakafanira kurangwa zvinorwadza sei wakatsikira pasi Mwanakomana waMwari, uye akatora ropa resungano raakaitwa mutsvene naro serisiri dzvene, uye akazvidza Mweya wenyasha? "
                            },
                            {
                                "text": "Nokuti tinomuziva iye wakati: Kutsiva ndekwangu, ini ndicharipira, anotaura Ishe. Uyezve anoti: Ishe achatonga vanhu vake. "
                            },
                            {
                                "text": "Zvinotyisa kuwira mumaoko aMwari mupenyu.  "
                            },
                            {
                                "text": "  Asi rangarirai mazuva akare, amakati mavhenekerwa maari mukatsunga pakurwa kukuru kwematambudziko; "
                            },
                            {
                                "text": "pamwe, pamakaitwa chiokero zvese nekunyombwa nematambudziko; pamwewo pamakagovana naivo vakaitirwa zvakadaro. "
                            },
                            {
                                "text": "Nokuti nemwi makanzwira tsitsi zvisungo zvangu, makagamuchira nemufaro kupambiwa kwenhumbi dzenyu, muchiziva mukati menyu kuti imwi mune fuma yakapfuura nekunaka, uye inogara iripo kumatenga. "
                            },
                            {
                                "text": "Naizvozvo regai kurasa kushinga kwenyu, kune mubairo mukuru. "
                            },
                            {
                                "text": "Nokuti munofanira kuva nekutsungirira, zvekuti kana maita chido chaMwari, mugamuchire chivimbiso. "
                            },
                            {
                                "text": "Nokuti pachine kanguva kadiki-diki, anouya achauya, uye haanganonoki. "
                            },
                            {
                                "text": "Asi wakarurama achararama nerutendo; zvino kana akadzokera shure, mweya wangu haungafari naye. "
                            },
                            {
                                "text": "Zvino isu hatisi veavo vanodzokera shure kukuparadzwa; asi veavo vanotenda kukuponeswa kwemweya.  "
                            }
                        ]
                    },
                    {
                        "verses": [
                            {
                                "text": "Zvino rutendo ndirwo rusimbiso rwezvinotarisirwa, umbowo hwezvinhu zvisingaonekwi. "
                            },
                            {
                                "text": "Nokuti nairwo vanhu vekare vakapupurirwa. "
                            },
                            {
                                "text": "Nerutendo tinonzwisisa kuti nyika dzakarongwa neshoko raMwari, zvekuti zvinhu zvinoonekwa hazvibvi kuzvinhu zvinoonekwa. "
                            },
                            {
                                "text": "Nerutendo Abheri wakabaira kuna Mwari chibairo chakanakisisa kupfuura Kaini; chaakawana nacho uchapupu kuti wakange akarurama, Mwari achipupurira zvipo zvake; naicho kunyange akafa achiri kutaura. "
                            },
                            {
                                "text": "Nerutendo Enoki wakabviswa kuti arege kuona rufu, uye haana kuwanikwa, nokuti Mwari wakange amubvisa; nokuti asati abviswa wakapupurirwa kuti wakange afadza Mwari; "
                            },
                            {
                                "text": "asi kunze kwerutendo hazvigoni kumufadza; nokuti anouya kuna Mwari anofanira kutenda kuti iye aripo, uye mupi wemubairo wevanomutsvaka. "
                            },
                            {
                                "text": "Nerutendo Nowa wakati ayambirwa naMwari pamusoro pezvinhu zvichigere kuonekwa, nekutya akagadzira areka yeruponeso rweimba yake; akapa nyika mhosva nayo, akava mudyi wenhaka wekururama zvichienderana nerutendo. "
                            },
                            {
                                "text": "Nerutendo Abhurahama wakateerera adanwa kuti abude aende kunzvimbo yaakanzi achazoigamuchira ive nhaka, ndokubuda, asingazivi kwaanoenda. "
                            },
                            {
                                "text": "Nerutendo wakagara semutorwa munyika yechivimbiso, senyika yeutorwa, achigara mumatende pamwe naIsaka naJakobho, vadyi venhaka yechivimbiso chimwecho pamwe naye; "
                            },
                            {
                                "text": "nokuti wakange achitarisira guta rine nheyo, Mwari ari mhizha nemuvaki waro. "
                            },
                            {
                                "text": "Nerutendo naSara pachake wakagamuchira simba rekugamuchira mbeu, akabereka apfuura nguva, nokuti wakati iye wavimbisa wakatendeka. "
                            },
                            {
                                "text": "Naizvozvowo vakaberekwa neumwe, izviwo ndezvewakafa, vakaita senyeredzi dzekudenga pakuwanda, uye sejecha riri pamahombekombe egungwa risingaverengeki. "
                            },
                            {
                                "text": "Iva vese vakafira murutendo, vasina kugamuchira zvivimbiso, asi vakazvionera kure, vakatendeswa, vakazvigamuchira, vakabvuma kuti vaeni nevapfuuri panyika. "
                            },
                            {
                                "text": "Nokuti vanotaura zvinhu zvakadaro, vanoratidza kuti vanotsvaka nyika yekwavo. "
                            },
                            {
                                "text": "Nokuti kana zvirokwazvo vaifunga zvenyika iyo yavakabva kwairi, vangadai vakawana mukana wekudzokera. "
                            },
                            {
                                "text": "Asi ikozvino vanoshuva iri nani, ndiyo yekudenga; naizvozvo Mwari haana nyadzi pamusoro pavo, kuti aidzwe Mwari wavo; nokuti wakavagadzirira guta. "
                            },
                            {
                                "text": "Nerutendo Abhurahama paakaedzwa wakabaira Isaka, iyewo wakange agamuchira zvivimbiso akabaira mwana wake wakaberekwa umwe wega, "
                            },
                            {
                                "text": "kwakanzi kwaari: Muna Isaka mbeu yako ichatumidzwa; "
                            },
                            {
                                "text": "wakaona kuti Mwari anogona kumutsa kunyange kubva kuvakafa; ndipapowo paakamugamuchira mumufananidzo. "
                            },
                            {
                                "text": "Nerutendo Isaka wakaropafadza Jakobho naEsau pamusoro pezvinhu zvinouya. "
                            },
                            {
                                "text": "Nerutendo Jakobho ava kufa wakaropafadza umwe neumwe wevanakomana vaJosefa, akanamata akasendama pamusoro pemudonzvo wake. "
                            },
                            {
                                "text": "Nerutendo Josefa ava kufa wakataura zvekubuda kwevana vaIsraeri, akaraira pamusoro pemafupa ake. "
                            },
                            {
                                "text": "Nerutendo Mozisi aberekwa wakavanzwa mwedzi mitatu nevabereki vake, nokuti vakaona mwana akanaka; uye havana kutya murairo wamambo. "
                            },
                            {
                                "text": "Nerutendo Mozisi akura wakaramba kunzi mwanakomana wemukunda waFarao, "
                            },
                            {
                                "text": "akasarudza kupfuura izvozvo kuitirwa zvakaipa pamwe nevanhu vaMwari pane kuva mumufaro wechivi kwechinguva; "
                            },
                            {
                                "text": "akati kutukwa kwaKristu ifuma huru pane zvakakosha zveEgipita; nokuti wakange akatarira kumubairo. "
                            },
                            {
                                "text": "Nerutendo wakasiya Egipita, asingatyi kutsamwa kwamambo; nokuti wakatsungirira seanomuona uyo asingaonekwi. "
                            },
                            {
                                "text": "Nerutendo wakachengetedza pasika nekusaswa kweropa, kuti anouraya matangwe arege kuvabata. "
                            },
                            {
                                "text": "Nerutendo vakagura nemuGungwa Dzvuku sepakaoma; VaEgipita vachizviidza vakanyura. "
                            },
                            {
                                "text": "Nerutendo masvingo eJeriko akawa, apoteredzwa kusvikira mazuva manomwe. "
                            },
                            {
                                "text": "Nerutendo Rakabhi chifeve haana kuparara pamwe nevasina kutenda, agamuchira vashori nerugare. "
                            },
                            {
                                "text": "Zvino ndichataurireizve? Nokuti ndichapererwa nenguva ndichirondedzera zvaGidhioni naBharaki naSamusoni naJefita naDhavhidhi naSamueri, nezvevaporofita; "
                            },
                            {
                                "text": "avo nerutendo vakakunda ushe, vakaita kururama, vakawana zvivimbiso, vakadzivira miromo yeshumba, "
                            },
                            {
                                "text": "vakadzima simba remoto, vakapukunyuka muromo wemunondo, vakava nesimba kubva pautera, vakasimba pakurwa, vakadzinga hondo dzemamwe marudzi. "
                            },
                            {
                                "text": "Vakadzi vakagamuchira vakafa vavo vachibva pakumuka; vamwewo vakashungurudzwa, vasingagamuchiri kusunungurwa, kuti vawane kumuka kuri nani; "
                            },
                            {
                                "text": "vamwewo vakaedzwa nekuitwa chiseko nekuzvamburwa, uye nezvisungo nejere; "
                            },
                            {
                                "text": "vakatakwa nemabwe, vakatsemurwa nepakati, vakaedzwa, vakafa pakuuraya kwemunondo; vakadzungaira vakapfeka matehwe emakwai nematehwe embudzi; vari nhoronhondo, vachitambudzika, vachishungurudzwa, "
                            },
                            {
                                "text": "(nyika haina kuvafanira) vachidzungaira mumagwenga nemakomo nemapako nemakomba enyika. "
                            },
                            {
                                "text": "Neava vese, vapupurirwa zvakanaka kubudikidza nerutendo havana kugamuchira chivimbiso, "
                            },
                            {
                                "text": "sezvo Mwari wakange atigadzirira chinhu chiri nani, kuti varege kupedzeredzwa pasina isu.   "
                            }
                        ]
                    },
                    {
                        "verses": [
                            {
                                "text": "Naizvozvo nesu tine gore rezvapupu rakatikomberedza, ngatibvise mutoro wese nechivi chinonamatira nyore, ngatimhanye nemoyo murefu nhangemutange yatakaisirwa, "
                            },
                            {
                                "text": "takatarira kuna Jesu, muvambi nemupedzeredzi werutendo, iye nekuda kwemufaro waakaisirwa, wakatsunga pamuchinjikwa, achizvidza kunyadziswa, akagara kuruoko rwerudyi rwechigaro cheushe chaMwari. "
                            },
                            {
                                "text": "Nokuti cherekedzai iye wakatsunga pagakava rakadai revatadzi vachimirisana naye, kuti murege kuneta, muchipera simba pamweya yenyu. "
                            },
                            {
                                "text": "Muchigere kupikisa kusvikira muropa muchirwa nechivi; "
                            },
                            {
                                "text": "uye makakanganwa kurudziro inokurukura kwamuri sekuvana ichiti: Mwanakomana wangu, usazvidza kuranga kwaIshe, kana kupera simba kana uchitsiurwa naye. "
                            },
                            {
                                "text": "Nokuti Ishe anoranga waanoda, nekushapura mwanakomana umwe neumwe waanogamuchira. "
                            },
                            {
                                "text": "Kana muchitsunga pakurangwa, Mwari anokubatai sevanakomana; nokuti mwanakomana ndeupi baba wavasingarangi? "
                            },
                            {
                                "text": "Asi kana musina kurangwa, pavanoitwa vagovani vese, naizvozvo muri vana veupombwe, uye kwete vanakomana. "
                            },
                            {
                                "text": "Uyezve takambova nemadzibaba enyama yedu aidzora, uye tikavakudza; ko, hatingazviisi zvikurusa pasi paBaba vemweya tigorarama here? "
                            },
                            {
                                "text": "Nokuti ivo zvimwe vakatiranga kwemazuva mashoma, semaonero avo; asi iye anotirangira kubatsirwa, kuti tigoverane utsvene hwake. "
                            },
                            {
                                "text": "Zvino kuranga kwese kunoenda pakuvapo hakuratidzi sekwekufadza, asi kwekushungurudza; zvakadaro pashure kunobereka zvibereko zverugare zvakarurama kune vakarovedzwa mazviri. "
                            },
                            {
                                "text": "Naizvozvo simbisai maoko akaremberera pasi nemabvi asina simba; "
                            },
                            {
                                "text": "uye gadzirirai tsoka dzenyu nzira dzakarurama, kuti icho chinokamhina chirege kushodoka, asi panzvimbo yeizvozvo chiporeswe. "
                            },
                            {
                                "text": "Tevererai rugare nevese, neutsvene, kunze kwezvizvi hakuna munhu achaona Ishe. "
                            },
                            {
                                "text": "Muchichenjerera kuti kurege kuva nemunhu anokundikana panyasha dzaMwari; kuti zvimwe mudzi wekuvava urege kukura kuzopa dambudziko, uye nawo vazhinji vasvibiswe; "
                            },
                            {
                                "text": "ngakurege kuva neumwe anova mhombwe kana asina hanya naMwari, saEsau, wakatengesa udangwe hwake nekudya kumwe. "
                            },
                            {
                                "text": "Nokuti munoziva kuti pashurewo, oda kugara nhaka yekuropafadzwa, wakarambwa; nokuti haana kuwana nzvimbo yekutendeuka, kunyange akaitsvaka zvikuru nemisodzi.  "
                            },
                            {
                                "text": "  Nokuti hamuna kuuya kugomo ringabatwa, nerinopfuta moto, uye kurima, nekusviba, nekudutu remhepo, "
                            },
                            {
                                "text": "uye kurira kwehwamanda, nenzwi remashoko; iro ivo vakarinzwa vakakumbira kuti shoko rirege kuchitaurwa kwavari; "
                            },
                            {
                                "text": "nokuti vakakonewa kutakura icho chakange charairwa, chekuti: Kana kunyange mhuka ikabata gomo, ichatakwa nemabwe, kana kufurwa nemuseve; "
                            },
                            {
                                "text": "uye, chakaonekwa chaityisa kudai, Mozisi wakati: Ndinovhunduka, ndinodedera. "
                            },
                            {
                                "text": "Asi mauya kugomo reZiyoni, nekuguta raMwari mupenyu, kuJerusarema rekudenga, nekumazana evatumwa vasingaverengeki, "
                            },
                            {
                                "text": "kuungano huru nekereke yematangwe akanyorwa kumatenga, nekuna Mwari mutongi wevese, nekumweya yevakarurama vakapereredzwa, "
                            },
                            {
                                "text": "nekuna Jesu murevereri wesungano itsva, nekuropa rekusasa, rinotaura zvinhu zviri nani pane raAbhero. "
                            },
                            {
                                "text": "Chenjerai kuti murege kuramba uyo anotaura. Nokuti kana vasina kupukunyuka ivo vakaramba iye wakataura panyika zvinobva kuna Mwari, zvikuru sei isu kana tichifuratira iye anobva kumatenga; "
                            },
                            {
                                "text": "iye inzwi rake rakazungunusa nyika nguva iyo, asi ikozvino wakavimbisa, achiti: Kamwe chetezve ini ndichazungunusa kwete nyika chete, asi nedenga. "
                            },
                            {
                                "text": "Uye izvi zvekuti: Kamwe chetezve, zvinoratidza kutamiswa kwezvinhu zvinozununguka, sezvinhu zvakaitwa, kuti zvisingazungunuki zvigare. "
                            },
                            {
                                "text": "Naizvozvo zvatinogamuchira ushe husingazununguswi, ngative nenyasha dzatingashumira nadzo Mwari zvinogamuchirika pamwe nekukudza nekutya Mwari. "
                            },
                            {
                                "text": "Nokutiwo Mwari wedu moto unoparadza.   "
                            }
                        ]
                    },
                    {
                        "verses": [
                            {
                                "text": "Rudo rweukama ngarugare. "
                            },
                            {
                                "text": "Musakanganwa kugamuchira vaeni; nokuti mukudaro vamwe vakagamuchira vatumwa vasingazvizivi. "
                            },
                            {
                                "text": "Rangarirai vasungwa, semakasungwa pamwe navo; vanoitirwa zvakaipa, sezvinonzi ndimwiwo muri pamuviri. "
                            },
                            {
                                "text": "Wanano ngaikudzwe kune vese, nenhovo irege kusvibiswa; asi Mwari achatonga mhombwe nezvifeve. "
                            },
                            {
                                "text": "Mararamiro enyu ngaave ekusakarira mari; gutsikanai nezvinhu zviripo; nokuti iye wakati: Handingatongokurasi, uye handingatongokusii. "
                            },
                            {
                                "text": "Naizvozvo tingashinga tichiti: Ishe mubatsiri wangu, uye handingatyi munhu zvaangandiitira. "
                            },
                            {
                                "text": "Rangarirai vanokutungamirirai, vakataura kwamuri shoko raMwari; muchicherekedza kuguma kwemafambiro avo, teverai rutendo rwavo. "
                            },
                            {
                                "text": "Jesu Kristu wakadaro zuro nanhasi, nekusingaperi. "
                            },
                            {
                                "text": "Musakukurwa nedzidziso dzakasiyana-siyana uye dzisingazikanwi; nokuti chinhu chakanaka kuti moyo usimbiswe nenyasha, kwete nekudya, kwavasina kubatsirwa nako ivo vakafamba makuri. "
                            },
                            {
                                "text": "Tine aritari, pavasina kodzero yekudya pairi ivo vanoshumira tabhenakeri. "
                            },
                            {
                                "text": "Nokuti mhuka idzo, dzakaisirwa ropa radzo panzvimbo tsvene nemupristi mukuru nekuda kwechivi, mitumbi yadzo inopiswa kunze kwemusasa. "
                            },
                            {
                                "text": "Naizvozvo naJesuwo, kuti aite vanhu vave vatsvene neropa rake pachake wakatambudzika kunze kwesuwo. "
                            },
                            {
                                "text": "Naizvozvo ngatibudire kwaari kunze kwemusasa, takatakura kunyadziswa kwake. "
                            },
                            {
                                "text": "Nokuti pano hatina guta rinogara, asi tinotsvaka rinouya. "
                            },
                            {
                                "text": "Naizvozvo kubudikidza naye ngatirambe tichibaira chibairo chekurumbidza kuna Mwari, ndicho chibereko chemiromo ichibvuma zita rake. "
                            },
                            {
                                "text": "Asi musakanganwa kuita zvakanaka nekudyidzana; nokuti Mwari anofadzwa nezvibairo zvakadaro. "
                            },
                            {
                                "text": "Teererai vanokutungamirirai, uye muzviise pasi pavo; nokuti ava vanorindira mweya yenyu, sevachazopa rondedzero, kuti vaite izvozvo nemufaro, kwete nekugomera; nokuti izvozvo hazvikubatsiriyi. "
                            },
                            {
                                "text": "Tinyengetererei; nokuti tinovimba kuti tine hana yakanaka, tichida kufamba zvakanaka pazvinhu zvese; "
                            },
                            {
                                "text": "uye ndinokukumbirisisai kuti muite izvozvi, kuti ndikurumidze kudzoserwa kwamuri.  "
                            },
                            {
                                "text": "  Zvino Mwari werugare, wakadzosa kubva kuvakafa Mufudzi mukuru wemakwai, neropa resungano yekusingaperi, iye Ishe wedu Jesu, "
                            },
                            {
                                "text": "ngaakupereredzei pabasa rese rakanaka kuti muite chido chake, achiita mukati menyu izvo zvinofadza pamberi pake kubudikidza naJesu Kristu, ngaave nekubwinya kusvikira rinhi narinhi. Ameni. "
                            },
                            {
                                "text": "Asi ndinokukumbirisai, hama, gamuchirai makatsunga shoko rekurudziro, nokutiwo ndakunyorerai nemashoko mashoma. "
                            },
                            {
                                "text": "Zivai kuti Timotio hama yedu wakasunungurwa, kana akakurumidza kusvika, ndinozokuonai ndinaye. "
                            },
                            {
                                "text": "Kwazisai vese vanokutungamirirai, nevatsvene vese. Vanobva Itaria vanokukwazisai. "
                            },
                            {
                                "text": "Nyasha ngadzive nemwi mese. Ameni.    "
                            }
                        ]
                    }
                ]
            },
            {
                "names": [
                    "James"
                ],
                "usfm_id": "JAS",
                "abbreviation": "Jas",
                "chapters": [
                    {
                        "verses": [
                            {
                                "text": "  Jakobho, muranda waMwari newaIshe Jesu Kristu, kumarudzi gumi nemaviri ari mukupararira: Kwaziwai.  "
                            },
                            {
                                "text": "  Zvitorei semufaro wese, hama dzangu, kana muchiwira mumiedzo yakasiyana-siyana, "
                            },
                            {
                                "text": "muchiziva kuti kuedzwa kwerutendo rwenyu kunobudisa kutsungirira; "
                            },
                            {
                                "text": "asi kutsungirira ngakuve nebasa rakapedzeredzwa, kuti muve vakapedzeredzwa nekukwana, musingatairi pachinhu. "
                            },
                            {
                                "text": "Uye kana umwe wenyu achishaiwa uchenjeri, ngaakumbire kuna Mwari, anopavhurira vese, uye asingatuki, zvino achadzipiwa. "
                            },
                            {
                                "text": "Asi ngaakumbire murutendo, asiri asina chokwadi nechinhu; nokuti asina chokwadi wakaita sefungu regungwa rinosundwa nemhepo richidzungaidzwa. "
                            },
                            {
                                "text": "Nokuti munhu uyu ngaarege kufunga kuti achagamuchira chinhu kuna Ishe. "
                            },
                            {
                                "text": "Murume ane moyo miviri anoshanduka-shanduka panzira dzake dzese. "
                            },
                            {
                                "text": "Asi hama yakaderera ngaizvikudze pakukudzwa kwake; "
                            },
                            {
                                "text": "nemufumi pakuderedzwa kwake; nokuti seruva reuswa achapfuura. "
                            },
                            {
                                "text": "Nokuti zuva rinobuda pamwe nekupisa, ndokuomesa uswa, neruva rahwo rinowira pasi, nekunaka kwechimiro chahwo kwakaparara; saizvozvowo mufumi achabvuruvara panzira dzake. "
                            },
                            {
                                "text": "Wakaropafadzwa munhu anotsungirira pamuedzo; nokuti kana atendwa, achagamuchira korona yeupenyu, Ishe yaakavimbisa kune vanomuda. "
                            },
                            {
                                "text": "Kusava nemunhu anoti achiidzwa ati: Ndinoidzwa naMwari; nokuti Mwari haagoni kuedzwa nechakaipa, naiye amene haaidzi munhu. "
                            },
                            {
                                "text": "Asi umwe neumwe anoidzwa, kana achikwehwa nekuchiva kwake pachake, nekukwezwa. "
                            },
                            {
                                "text": "Ipapo kuchiva kana kwarema kunozvara chivi; nechivi kana chaperedzerwa, chinobereka rufu. "
                            },
                            {
                                "text": "Musanyengerwa, hama dzangu dzinodikanwa. "
                            },
                            {
                                "text": "Chipo chese chakanaka nechipiwa chese chakaperedzerwa chinobva kumusoro, chichiburuka kubva kuna Baba vezviedza, navo pasina kupinduka, kana mumvuri wekushanduka. "
                            },
                            {
                                "text": "Nekuda kwake wakabereka isu neshoko rechokwadi, kuti isu tive sechibereko chekutanga chezvisikwa zvake.  "
                            },
                            {
                                "text": "  Naizvozvo, hama dzangu dzinodiwa, munhu umwe neumwe ngaave anokurumidza pakunzwa, anononoka pakutaura, anononoka pakutsamwa; "
                            },
                            {
                                "text": "nokuti kutsamwa kwemunhu hakuiti kururama kwaMwari. "
                            },
                            {
                                "text": "Naizvozvo bvisai zvinyangadzo zvese nekuwandisa kwekuipa, mugamuchire nemoyo munyoro shoko rakabatanidzwa pamuri, rinogona kuponesa mweya yenyu. "
                            },
                            {
                                "text": "Asi ivai vaiti veshoko, uye kwete vanzwi chete, muchizvinyengera pachenyu. "
                            },
                            {
                                "text": "Nokuti kana umwe ari munzwi weshoko uye asiri muiti, iye wakafanana nemunhu anoona chiso chake chechisikirwo muchionioni; "
                            },
                            {
                                "text": "nokuti anozviona pachake, ndokuenda, ndokukanganwa pakarepo kuti wanga akadini. "
                            },
                            {
                                "text": "Asi uyo anotarisisa mumurairo wakaperedzerwa werusununguko ndokurambirirapo, uyo asati ari munzwi anokanganwa asi muiti webasa, uyu acharopafadzwa pakuita kwake. "
                            },
                            {
                                "text": "Kana umwe pakati penyu achiti anotenda, kana asingadzori rurimi rwake, asi achinyengera moyo wake, chitendero cheuyu hachina maturo. "
                            },
                            {
                                "text": "Chitendero chakachena chisina kusvibiswa pamberi paMwari naBaba ndechichi: Kufambira nherera nechirikadzi pakutambudzika kwavo, azvichengete asina gwapa kubva kunyika.  "
                            }
                        ]
                    },
                    {
                        "verses": [
                            {
                                "text": "Hama dzangu, kwete nerusarura muve nerutendo rwaIshe wedu Jesu Kristu wekubwinya. "
                            },
                            {
                                "text": "Nokuti kana muungano yenyu mukapinda murume ane mhete yegoridhe nenguvo inopenya, mukapindawo murombo ane nguvo yakasviba, "
                            },
                            {
                                "text": "imwi ndokutarira uyo wakapfeka nguvo inopenya; ndokuti kwaari: Iwe gara pano zvakanaka; ndokuti kumurombo: Iwe mira ipapo; kana: Gara pano pasi pechitsiko chetsoka dzangu; "
                            },
                            {
                                "text": "hamunawo kusarura mukati menyu pachenyu mukavawo vatongi vendangariro dzakaipa here? "
                            },
                            {
                                "text": "Inzwai, hama dzangu dzinodikanwa. Mwari haana here kusarudza varombo venyika ino, vakafuma parutendo, nevadyi venhaka yeushe hwaakavimbisa kune vanomuda? "
                            },
                            {
                                "text": "Asi imwi makazvidza murombo. Vafumi havakutsikiririi here, uye ndivo vanokukweverai kumatare? "
                            },
                            {
                                "text": "Ivo havanyombi zita rakanaka rakadanwa pamuri here? "
                            },
                            {
                                "text": "Kana zvirokwazvo muchizadzisa murairo weushe, zvinoenderana nerugwaro rwunoti: Ida wekwako sezvaunozvidaiwe, munoita zvakanaka; "
                            },
                            {
                                "text": "asi kana mune rusarura, munoita chivi, munopwiswa nemurairo sevadariki. "
                            },
                            {
                                "text": "Nokuti ani nani anochengeta murairo wese, asi akagumburwa pane umwe, anova nemhosva kune yese. "
                            },
                            {
                                "text": "Nokuti iye wakati: Usaita upombwe; wakatiwo: Usauraya; zvino kana usingaiti upombwe, asi uchiuraya, wava mudariki wemurairo. "
                            },
                            {
                                "text": "Taurai saizvozvo uye itai saizvozvo, sevachazotongwa nemurairo werusununguko. "
                            },
                            {
                                "text": "Nokuti kutonga kusina tsitsi ndekweasina kuita tsitsi; uye tsitsi dzinozvirumbidza pakukutonga.  "
                            },
                            {
                                "text": "  Zvinobatsirei, hama dzangu, kana munhu achiti ane rutendo, asi asina mabasa? Rutendo urwu rwunogona kumuponesa here? "
                            },
                            {
                                "text": "Zvino kana hamarume kana hamakadzi yakashama uye achishaiwa kudya kwezuva rimwe nerimwe, "
                            },
                            {
                                "text": "umwe wenyu ndokuti kwavari: Ibvai murugare, mudziyirwe uye mugute; asi musingavapi zvinhu zvinodikanwa nemuviri, izvo zvinobatsirei? "
                            },
                            {
                                "text": "Saizvozvowo rutendo, kana rwusina mabasa, rwakafa pacharwo. "
                            },
                            {
                                "text": "Asi umwe achati: Iwe une rutendo, neni ndine mabasa; ndiratidze rutendo rwako kunze kwemabasa, neni pamabasa angu ndichakuratidza rutendo rwangu. "
                            },
                            {
                                "text": "Iwe unotenda kuti kuna Mwari umwe; unoita zvakanaka; nemadhimoni anotenda uye anodedera. "
                            },
                            {
                                "text": "Asi unoda kuziva here, haiwa dununu, kuti rutendo rwusina mabasa rwakafa? "
                            },
                            {
                                "text": "Abhurahama baba vedu havana kunzi vakarurama kubva pamabasa here, vabaira mwanakomana wavo Isaka pamusoro pearitari? "
                            },
                            {
                                "text": "Unoona kuti rutendo rwakabata pamwe nemabasa ake, uye kubva pamabasa rutendo rwakaperedzerwa here? "
                            },
                            {
                                "text": "Nerugwaro rukazadzisika rwunoti: NaAbhurahama wakatenda kuna Mwari, zvikaverengerwawo kwaari kuti ndiko kururama, akanziwo shamwari yaMwari. "
                            },
                            {
                                "text": "Naizvozvo munoona kuti munhu anonzi wakarurama kubva pamabasa, uye kwete kubva parutendo chete. "
                            },
                            {
                                "text": "Saizvozvowo naRakabhi chifeve haana kunzi wakarurama kubva pamabasa here, agamuchira vatumwa, nekuvabudisa neimwe nzira? "
                            },
                            {
                                "text": "Nokuti semuviri pasina mweya wakafa, saizvozvowo rutendo rwusina mabasa rwakafa.  "
                            }
                        ]
                    },
                    {
                        "verses": [
                            {
                                "text": "Musava vadzidzisi vazhinji, hama dzangu, muchiziva kuti tichagamuchira kutongwa kukuru. "
                            },
                            {
                                "text": "Nokuti tese tinogumburwa pazvinhu zvizhinji. Kana umwe asingagumburwi pashoko, ndiye murume wakaperedzerwa, anogona kudzorawo muviri wese. "
                            },
                            {
                                "text": "Tarira, tinoisa matomu mumiromo yemabhiza kuti atiteerere, ndokutenderedza muviri wawo wese. "
                            },
                            {
                                "text": "Tarirai, nezvikepe, kunyange zviri zvikuru zvakadai, uye zvichitinhwa nemhepo dzine simba, zvinonangiswa nechidzoreso chidiki diki, chero kupi kunodikanwa nechishuwo chemufambisi. "
                            },
                            {
                                "text": "Rwakadarowo rurimi rwuri mutezo mudiki, uye rwunozvirumbidza zvikuru. Tarirai, moto mudiki unotungidza matanda akakura sei! "
                            },
                            {
                                "text": "Nerurimi moto, nyika yeuipi; ndizvo zvakaita rurimi rwakaiswa pakati pemitezo yedu, rwunosvibisa muviri wese, nekutungidza nzira yeupenyu, uye rwunotungidzwa negehena. "
                            },
                            {
                                "text": "Nokuti marudzi ese emhuka neeshiriwo, neezvesewo zvinokambaira neezvisikwa zvegungwa anopingudzwa uye akapingudzwa nechisikirwo chevanhu; "
                            },
                            {
                                "text": "asi hakuna munhu anogona kupingudza rurimi; uipi husingadzoreki, rwuzere nechepfu inouraya. "
                            },
                            {
                                "text": "Narwo tinorumbidza Mwari uye Baba, narwowo tinotuka vanhu vakaitwa nemufananidzo waMwari; "
                            },
                            {
                                "text": "mumuromo umwewo munobva kurumbidza nekutuka. Hazvina kufanira, hama dzangu, izvi zvive saizvozvo. "
                            },
                            {
                                "text": "Chitubu chingadzutura pamuromo umwe chinonaka nechinovava here? "
                            },
                            {
                                "text": "Hama dzangu, muonde unogona kubereka maorivhi here, kana muzambiringa maonde? Saizvozvo hakuna chitubu chinobudisa mvura inovava neinonaka.  "
                            },
                            {
                                "text": "  Ndiani wakachenjera neanonzwisisa pakati penyu? Ngaaratidze nemufambiro wakanaka mabasa ake neunyoro hweuchenjeri. "
                            },
                            {
                                "text": "Asi kana mune godo rinovava nerukave mumoyo wenyu, musazvirumbidza nekurevera chokwadi nhema. "
                            },
                            {
                                "text": "Uhu hausi uchenjeri hunoburuka kubva kumusoro, asi hwenyika, hwechisikirwo, hweudhimoni. "
                            },
                            {
                                "text": "Nokuti pane godo nerukave, ndipo pane nyongano nekuita kwese kwakaipa. "
                            },
                            {
                                "text": "Asi uchenjeri hunobva kumusoro pakutanga hwakachena, kozouya kuva nerugare, kunyorova, kuteerera, kuzara netsitsi nezvibereko zvakanaka, husina kutsaura, uye husina kunyengera. "
                            },
                            {
                                "text": "Uye chibereko chekururama chinodzvarwa murugare kune vanoita rugare.  "
                            }
                        ]
                    },
                    {
                        "verses": [
                            {
                                "text": "Dzinobvepi hondo nekurwa pakati penyu? Hazvibvi apa here, pakuchiva kwenyu kunorwa pamitezo yenyu? "
                            },
                            {
                                "text": "Munoshuva, asi hamuna chinhu; munouraya uye munoshumba, asi hamugoni kuwana chinhu; munorwa muchiita hondo, asi hamuna chinhu, nokuti hamukumbiri. "
                            },
                            {
                                "text": "Munokumbira, asi hamugamuchiri, nokuti munokumbira zvakaipa, kuti muparadze pakuchiva kwenyu. "
                            },
                            {
                                "text": "Imwi mhombwe nemhombwekadzi, hamuzivi here kuti ushamwari hwenyika ruvengo kuna Mwari? Naizvozvo umwe neumwe anoda kuva shamwari yenyika, anova muvengi waMwari. "
                            },
                            {
                                "text": "Kana munofunga kuti rugwaro rwunotaura pasina maturo here kuti: Mweya wakagara mukati medu anochivira godo? "
                            },
                            {
                                "text": "Asi anopa nyasha huru; saka anoti: Mwari anopikisa vanozvikudza, asi anopa nyasha vanozvininipisa. "
                            },
                            {
                                "text": "Naizvozvo muzviise pasi kuna Mwari; pikisai dhiabhorosi, zvino achakutizai. "
                            },
                            {
                                "text": "Swederai kuna Mwari, naiye achaswedera kwamuri; shambai maoko, vatadzi, uye muchenure moyo, imwi vemoyo miviri. "
                            },
                            {
                                "text": "Tambudzikai uye chemai uye rirai; kuseka kwenyu ngakushandurwe kuve kuchema, nemufaro uve kusuruvara. "
                            },
                            {
                                "text": "Zvininipisei pamberi paIshe, uye achakusimudzai.  "
                            },
                            {
                                "text": "  Musareverana zvakaipa, hama. Anorevera hama zvakaipa uye kutonga hama yake, anorevera murairo zvakaipa, nekutonga murairo; zvino kana uchitonga murairo, hausi muiti wemurairo, asi mutongi. "
                            },
                            {
                                "text": "Umwe chete ndiye mutemi wemurairo, anogona kuponesa nekuparadza; iwe ndiwe ani anotonga umwe?  "
                            },
                            {
                                "text": "  Uyai ikozvino imwi munoti: Nhasi kana mangwana tichaenda kuguta rekuti, tigogarako gore rimwe, tigotengeserana, tigowana mubairo; "
                            },
                            {
                                "text": "imwi musingazivi zvamangwana. Nokuti upenyu hwenyu chii? Nokuti imhute inoonekwa nguva diki, ipapo ndokunyangarika. "
                            },
                            {
                                "text": "Pakuti muti: Kana Ishe achida, tichararamawo, tigoita ichi kana icho. "
                            },
                            {
                                "text": "Asi ikozvino munozvirumbidza pakuzvikudza kwenyu; kuzvirumbidza kwese kwakadai kwakaipa. "
                            },
                            {
                                "text": "Naizvozvo anoziva kuita zvakanaka asingazviiti, chivi kwaari.  "
                            }
                        ]
                    },
                    {
                        "verses": [
                            {
                                "text": "Uyai ikozvino imwi vafumi, rirai muridze mhere nekuda kwematambudziko enyu anokuwirai. "
                            },
                            {
                                "text": "Fuma yenyu yakaora, uye nguvo dzenyu dzakava dzakafusiwa. "
                            },
                            {
                                "text": "Goridhe renyu nesirivheri zvava nengura; uye urari hwazvo huchava chapupu kwamuri, uye huchadya nyama yenyu semoto. Makazvichengetera fuma pamazuva ekupedzisira. "
                            },
                            {
                                "text": "Tarira, mubairo wevaranda vakacheka minda yenyu, yakanyimwa nemwi nekunyengera, unodanidzira; nekuchema kwevacheki kwakasvika kunzeve dzaIshe wehondo. "
                            },
                            {
                                "text": "Makagara muumbozha panyika, uye makakarira zvinofadza; makakodza moyo yenyu sepazuva rekubaya. "
                            },
                            {
                                "text": "Makapa mhosva, makauraya wakarurama; haakupikisii.  "
                            },
                            {
                                "text": "  Naizvozvo ivai nemoyo murefu, hama, kusvikira pakuuya kwaIshe. Tarira, murimi anomirira chibereko chinokosha chevhu, anochiitira moyo murefu, kusvikira chagamuchira mvura yekutanga neyekupedzisira. "
                            },
                            {
                                "text": "Imwiwo ivai nemoyo murefu; simbisai moyo yenyu, nokuti kuuya kwaIshe kwaswedera. "
                            },
                            {
                                "text": "Musanyunyutirana, hama, kuti murege kupiwa mhosva; tarira, mutongi amire pamukova. "
                            },
                            {
                                "text": "Torai vaporofita semuenzaniso wekutambudzika, hama dzangu, newemoyo murefu, vakataura nezita raIshe. "
                            },
                            {
                                "text": "Tarira, tinoti vakaropafadzwa vanotsungirira; makanzwa zvekutsungirira kwaJobho, uye makaona kuguma kwaIshe, kuti Ishe ane moyo munyoro kwazvo uye ane tsitsi.  "
                            },
                            {
                                "text": "  Asi pamberi pezvese, hama dzangu, musapika, kana nedenga, kana nenyika, kana nekumwe kupika kupi; asi hongu yenyu ngaive hongu, uye kwete, kwete; kuti murege kuwira mukutongwa.  "
                            },
                            {
                                "text": "  Kune umwe anotambudzika pakati penyu here? Ngaanyengetere. Pane anofara here? Ngaaimbe mapisarema. "
                            },
                            {
                                "text": "Pane anorwara pakati penyu here? Ngaadane vatariri vekereke; uye ngavanyengetere pamusoro pake, vachimuzodza namafuta muzita raIshe; "
                            },
                            {
                                "text": "uye munyengetero werutendo uchaponesa anorwara, uye Ishe achamumutsa; zvino kana akaita zvivi, achazvikanganwirwa. "
                            },
                            {
                                "text": "Reururiranai zvivi, uye nyengetereranai, kuti muporeswe. Munyengetero wakasimba wewakarurama une simba zvikuru. "
                            },
                            {
                                "text": "Eria wakange ari munhu wemanzwiro akafanana nesu, akanyengetera nemoyo wese kuti kusanaya; ikasanaya panyika makore matatu nemwedzi mitanhatu; "
                            },
                            {
                                "text": "zvino wakanyengeterazve; denga ndokupa mvura, nyika ikabereka chibereko chayo. "
                            },
                            {
                                "text": "Hama, kana umwe pakati penyu achitsauka kubva pachokwadi, umwewo akamudzora, "
                            },
                            {
                                "text": "ngaazive kuti uyo anodzora mutadzi pakutsauka kwenzira yake, achaponesa mweya parufu nekufukidza zvivi zvizhinji.    "
                            }
                        ]
                    }
                ]
            },
            {
                "names": [
                    "I Peter"
                ],
                "usfm_id": "1PE",
                "abbreviation": "1Pet",
                "chapters": [
                    {
                        "verses": [
                            {
                                "text": "  Petro, muapositori waJesu Kristu, kuvaeni vakasanangurwa vekupararira kwePonto, Garatia, Kapadhokiasi, Asia, neBhitiniasi, "
                            },
                            {
                                "text": "maererano nekuziva zviri mberi kwaMwari Baba, mukuita vatsvene kweMweya, pakuteerera nekusasa kweropa raJesu Kristu: Nyasha nerugare ngazviwanzwe kwamuri.  "
                            },
                            {
                                "text": "  Wakaropafadzwa Mwari naBaba vaIshe wedu Jesu Kristu, iye zvichienderana nekuwanda kwetsitsi dzake wakatiberekazve patariro inorarama kubudikidza nekumuka kwaJesu Kristu kubva kuvakafa, "
                            },
                            {
                                "text": "panhaka isingaori neisina kusvibiswa uye isingabvuruvari, yakachengeterwa imwi kumatenga, "
                            },
                            {
                                "text": "imwi munochengetwa nesimba raMwari kubudikidza nerutendo kuruponeso rwakagadzirirwa kuzarurwa panguva yekupedzisira. "
                            },
                            {
                                "text": "Yamunofara mairi zvikuru, kunyange ikozvino kwechinguvana, kana zvichifanira, muri pakushungurudzwa mumiedzo yakasiyana-siyana, "
                            },
                            {
                                "text": "kuti kuedzwa kwerutendo rwenyu kunokosha zvikuru kupfuura kwegoridhe rinoparara, kunyange ichiidzwa nemoto, kuwanikwe mukurumbidzwa nerukudzo nekubwinya pakuonekwa kwaJesu Kristu; "
                            },
                            {
                                "text": "iye musina kumuona munomuda; iye ikozvino musingamuoni asi munotenda kwaari, munofara nemufaro usingatauriki uye unorumbidzwa, "
                            },
                            {
                                "text": "muchigamuchira mugumo werutendo rwenyu, ruponeso rwemweya yenyu. "
                            },
                            {
                                "text": "Nezveruponeso urwu vaporofita vakabvunzisisa nekunzvera, ivo vakaporofita zvenyasha dzinouya kwamuri; "
                            },
                            {
                                "text": "vachinzvera kuti panguva ipi kana yakadini Mweya waKristu akange ari mavari yaakaratidza, paakagara apupura matambudziko maererano naKristu, nekubwinya shure kweizvi. "
                            },
                            {
                                "text": "Kwavari kwakaratidzwa kuti kwete kwavari ivo, asi kwatiri vaishandira zvinhu izvi, zvamunoparidzirwa ikozvino nevakakuparidzirai evhangeri neMweya Mutsvene wakatumwa kubva kudenga, zvinhu izvo vatumwa zvavanoshuva kunyatsoongorora.  "
                            },
                            {
                                "text": "  Naizvozvo masunga zviuno zvemurangariro wenyu, zvidzorei, mutaririre zvakakwana kunyasha dzinouyiswa kwamuri pakuratidzwa kwaJesu Kristu; "
                            },
                            {
                                "text": "sevana vanoteerera, musingazvifananidzi nekuchiva kwakare pakusaziva kwenyu. "
                            },
                            {
                                "text": "Asi sezvo wakakudanai ari mutsvene, nemwiwo ivai vatsvene pamafambiro ese; "
                            },
                            {
                                "text": "nokuti kwakanyorwa, kuchinzi: Ivai vatsvene, nokuti ini ndiri mutsvene. "
                            },
                            {
                                "text": "Zvino kana muchimuidza Baba, iye pasina rusarura anotonga zvinoenderana nebasa reumwe neumwe, garai panguva yeutorwa hwenyu mukutya; "
                            },
                            {
                                "text": "muchiziva kuti hamuna kudzikunurwa nezvinoora, sirivheri kana goridhe, pamafambiro enyu asina maturo amakagamuchira kumadzibaba enyu; "
                            },
                            {
                                "text": "asi neropa rinokosha raKristu seregwayana risina charinopomerwa uye risina gwapa. "
                            },
                            {
                                "text": "Iye zvirokwazvo wakagara azikanwa nyika isati yavambwa, asi wakaratidzwa panguva dzekupedzisira nekuda kwenyu, "
                            },
                            {
                                "text": "iye wamunotenda naye kuna Mwari, wakamumutsa kubva kuvakafa, akamupa kubwinya; kuti rutendo rwenyu netariro zvive kuna Mwari. "
                            },
                            {
                                "text": "Manatsa mweya yenyu pakuteerera chokwadi kubudikidza neMweya mukuda hama nekusanyengera, dananai zvikuru nemoyo wakachena; "
                            },
                            {
                                "text": "maberekwa kutsva kwete zvichibva pambeu inoora, asi isingaori, neshoko raMwari rinorarama nekugara nekusingaperi. "
                            },
                            {
                                "text": "Nokuti nyama yese yakaita seuswa, nekubwinya kwese kwemunhu seruva reuswa. Uswa hwunosvava, neruva rahwo rinodonha; "
                            },
                            {
                                "text": "asi shoko raIshe rinogara nekusingaperi. Uye iri ishoko rakaparidzirwa kwamuri neevhangeri.  "
                            }
                        ]
                    },
                    {
                        "verses": [
                            {
                                "text": "Naizvozvo bvisai uipi hwese nemano-mano ese neunyepedzeri negodo neucheri hwese, "
                            },
                            {
                                "text": "savacheche vachangoberekwa, pangai mukaka usina kunyengera wakarongeka, kuti mukure nawo; "
                            },
                            {
                                "text": "zvimwe kana makaravira kuti Ishe ane moyo munyoro. "
                            },
                            {
                                "text": "Wamunouya kwaari, ibwe benyu, rakarambwa zvirokwazvo nevanhu, asi pana Mwari rakasarudzwa, rinokosha, "
                            },
                            {
                                "text": "imwiwo semabwe mapenyu makavakwa muve imba yemweya, upristi utsvene, kuti mubaire zvibairo zvemweya, zvinogamuchirika kuna Mwari kubudikidza naJesu Kristu. "
                            },
                            {
                                "text": "Naizvozvo murugwaro zvirimowo, zvinoti: Tarira, ndinoisa muZiyoni ibwe repakona, rakasanangurwa, rinokosha; neanotenda kwaari haangatongonyadziswi. "
                            },
                            {
                                "text": "Naizvozvo kwamuri munotenda anokosha; asi kune vasingateereri: Ibwe vavaki ravakaramba, ndiro rakazova musoro wekona, "
                            },
                            {
                                "text": "uye ibwe rekugumbusa nedombo rekupinga; vanogumburwa pashoko vasingariteereri; ndizvo zvavakaisirwawo. "
                            },
                            {
                                "text": "Asi imwi muri dzinza rakasarudzwa, upristi hweumambo, rudzi rutsvene, vanhu vakawanikwa, kuti muparidze kwese kunaka kwaiye wakadana imwi kubva parima muuye kuchiedza chake chinoshamisa; "
                            },
                            {
                                "text": "imwi maimbova musi vanhu, asi ikozvino muri vanhu vaMwari; makange musina kunzwirwa tsitsi, asi ikozvino manzwirwa tsitsi.  "
                            },
                            {
                                "text": "  Vadiwa, ndinokukumbirisai sevatorwa nevapfuuri, kuti muzvidzore pakuchiva kwenyama, kunorwa nemweya; "
                            },
                            {
                                "text": "mune mufambiro wenyu wakanaka pakati pevahedheni; kuti pavanokumhurai sevaiti vezvakaipa, pamabasa akanaka avanoona varumbidze Mwari nezuva rekushanyirwa.  "
                            },
                            {
                                "text": "  Naizvozvo muzviise pasi pechimiso chimwe nechimwe chevanhu nekuda kwaIshe; kana ari mambo, saiye anotonga; "
                            },
                            {
                                "text": "kana kuvatungamiriri, sekune vakatumwa naye pakurangwa zvirokwazvo kwevaiti vezvakaipa, asi ive rumbidzo yevanoita zvakanaka. "
                            },
                            {
                                "text": "Nokuti ndizvo zvinoita chido chaMwari, kuti nekuita zvakanaka munyaradze kusaziva kwevanhu mapenzi; "
                            },
                            {
                                "text": "sevakasununguka, asi musava nekusungunuka sechifukidzo chezvakaipa, asi sevaranda vaMwari. "
                            },
                            {
                                "text": "Kudzai vese. Idai ukama. Ityai Mwari. Kudzai mambo.  "
                            },
                            {
                                "text": "  Varanda, zviisei pasi pemadzitenzi nekutya kwese, kwete kune vakanaka nevanyoro chete, asiwo kune vasakarurama. "
                            },
                            {
                                "text": "Nokuti idzi inyasha, kana nekuda kwehana kuna Mwari munhu achitsungirira kurwadziwa, achitambudzika zvisakafanira. "
                            },
                            {
                                "text": "Nokuti zvine rumbidzo yei, kana muchitadza ndokurohwa muchitsungirira? Asi kana muchiita zvakanaka uye muchitambudzika muchitsungirira, izvi inyasha kuna Mwari. "
                            },
                            {
                                "text": "Nokuti makadanirwa izvi, nokuti Kristuwo wakatambudzikira isu, akasiira isu muenzaniso, kuti mutevere makwara ake; "
                            },
                            {
                                "text": "iye asina kuita chivi, nekunyengera hakuna kuwanikwa mumuromo make; "
                            },
                            {
                                "text": "iye wakati achituka haana kutukawo; achitambudzika haana kutyityidzira; asi wakazvikumikidza kune anotonga zvakarurama; "
                            },
                            {
                                "text": "iye amene wakatakura zvivi zvedu pamuviri wake pamuti, kuti tafa kuzvivi tiraramire kururama; iye wamakaporeswa nemavanga ake. "
                            },
                            {
                                "text": "Nokuti makange makaita semakwai akarasika; asi ikozvino madzokera kuMufudzi neMutariri wemweya yenyu.  "
                            }
                        ]
                    },
                    {
                        "verses": [
                            {
                                "text": "Saizvozvo vakadzi, muzviise pasi pevarume venyu pachenyu; kuti kanawo vamwe vasingateereri kushoko, vawanikwe nemafambiro evakadzi pasina shoko, "
                            },
                            {
                                "text": "vachiona mafambiro enyu akachena pakutya. "
                            },
                            {
                                "text": "Kushonga kwenyu ngakurege kuva kwekunze kwekuruka vhudzi nekwekupfeka goridhe, kana kupfeka nguvo; "
                            },
                            {
                                "text": "asi ngakuve munhu wakavanzika wemoyo, pachinhu chisingaori chemweya munyoro wakanyarara, anokosha zvikuru pamberi paMwari. "
                            },
                            {
                                "text": "Nokuti karewo vakazvishongedza saizvozvo vakadzi vatsvene vaivimba naMwari, vachizviisa pasi pevarume vavo pachavo; "
                            },
                            {
                                "text": "saSara akateerera Abhurahama akamuidza ishe; vakunda vake vamuri imwi, kana muchiita zvakanaka, uye musingatyiswi nechipi nechipi chinovhundusa. "
                            },
                            {
                                "text": "Saizvozvo varume, garisanai nevakadzi venyu zvinoenderana neruzivo, muchikudza mukadzi sekumudziyo usina simba, sevadyiwo venhaka yenyasha dzeupenyu pamwe navo; kuti minyengetero yenyu irege kudzivirirwa.  "
                            },
                            {
                                "text": "  Pakupedzisirawo, ivai nemoyo umwe mese, muchinzwirana tsitsi, mude hama, muve nemoyo munyoro, mune rudo; "
                            },
                            {
                                "text": "musingatsivi chakaipa nechakaipa, kana kutuka nekutuka; asi pachinzvimbo chaizvozvo muchiropafadze, muchiziva kuti ndizvo zvamakadanirwa, kuti mugare nhaka yeropafadzo. "
                            },
                            {
                                "text": "Nokuti uyo anoda kuda upenyu, nekuona mazuva akanaka, ngaadzore rurimi rwake pane zvakaipa, nemiromo yake kuti irege kutaura kunyengera. "
                            },
                            {
                                "text": "Ngaatsauke pane zvakaipa ndokuita zvakanaka; ngaatsvake rugare arutevere. "
                            },
                            {
                                "text": "Nokuti meso aIshe ari pamusoro pevakarurama, nenzeve dzake pamunyengetero wavo. Asi chiso chaIshe chinopikisa vanoita zvakaipa. "
                            },
                            {
                                "text": "Zvino ndiani achakukuvadzai, kana muri vatevedzeri vezvakanaka? "
                            },
                            {
                                "text": "Asi kunyange kana imwi muchitambudzika nekuda kwekururama, makaropafadzwa; uye musatya kutyisa kwavo, kana kuvhiringidzwa; "
                            },
                            {
                                "text": "asi itai Ishe Mwari mutsvene mumoyo yenyu; mugare makazvigadzirira kupindura umwe neumwe anokubvunzai chikonzero chetariro iri mukati menyu, neunyoro nekutya; "
                            },
                            {
                                "text": "mune hana yakanaka, kuti pavanokucherai sevaiti vezvakaipa vanyare, ivo vanotuka mafambiro enyu akanaka muna Kristu. "
                            },
                            {
                                "text": "Nokuti zviri nani kutambudzika muchiita zvakanaka, kana chido chaMwari chichida, pane muchiita zvakaipa. "
                            },
                            {
                                "text": "Nokuti Kristuwo wakatambudzika kamwe nekuda kwezvivi, iye wakarurama pachinzvimbo chevasakarurama, kuti atiise kuna Mwari; aurawa zvirokwazvo panyama, asi wakararamiswa neMweya; "
                            },
                            {
                                "text": "mauri wakaendawo akaparidzira kumweya iri mutirongo, "
                            },
                            {
                                "text": "iyo yaimbova isingateereri, apo moyo murefu waMwari uchimirira, pamazuva aNowa apo areka ichagadzirwa, kukaponeswa mairi vashoma, ndiko kuti mweya misere nemvura. "
                            },
                            {
                                "text": "Mufananidzo wayo rubhabhatidzo rwunotiponesawo ikozvino, kwete kubviswa kwetsvina yenyama, asi kukumbira kwehana yakanaka kuna Mwari kubudikidza nekumukazve kwaJesu Kristu, "
                            },
                            {
                                "text": "ari kuruoko rwerudyi rwaMwari aenda kudenga; vatumwa neumambo nemasimba zvaiswa pasi pake.  "
                            }
                        ]
                    },
                    {
                        "verses": [
                            {
                                "text": "Naizvozvo Kristu zvaakatitamburira panyama, nemwi muzvishongedze nemurangariro wakadaro; nokuti iye watambudzika panyama, aregedzwa pachivi; "
                            },
                            {
                                "text": "kuti nguva yasara panyama musachiraramira kuchiva kwevanhu, asi chido chaMwari. "
                            },
                            {
                                "text": "Nokuti yakatiringana nguva yakapfuura yeupenyu kuita chido chevahedheni, patakafamba mukusazvibata, kuchiva, kuraradza, makaro, nemitambo yekunwa, nekunamata zvifananidzo zvisingatenderwi; "
                            },
                            {
                                "text": "zvavanoshamisika mazviri, kuti hamumhanyidzani navo pakuwandisa kumwe kwenyonga-nyonga, vachikutukai; "
                            },
                            {
                                "text": "vachazvidavirira kuna iye wakagadzirira kutonga vapenyu nevakafa. "
                            },
                            {
                                "text": "Nokuti nekuda kwaizvozvi evhangeri yakaparidzirwa kune vakafawo, kuti vatongwe zvinoenderana nevanhu panyama, asi vararame zvinoenderana naMwari pamweya.  "
                            },
                            {
                                "text": "  Zvino kuguma kwezvinhu zvese kwaswedera; naizvozvo svinurai murinde muminyengetero. "
                            },
                            {
                                "text": "Uye mberi kwezvinhu zvese ivai nerudo rwunopfuta pakati penyu, nokuti rudo ruchafukidzira zvivi zvizhinji-zhinji. "
                            },
                            {
                                "text": "Gamuchiranai, pasina kunyunyuta. "
                            },
                            {
                                "text": "Umwe neumwe sezvaakagamuchira chipo, shumiranai ichocho sevatariri vakanaka venyasha dzakasiyana-siyana dzaMwari. "
                            },
                            {
                                "text": "Kana umwe achitaura, ngaataure semashoko aMwari; kana umwe achishumira ngazviitwe sezvinobva kusimba Mwari raanopa; kuti Mwari akudzwe pazvinhu zvese kubudikidza naJesu Kristu, kwaari kune kukudzwa nesimba kusvikira rinhi narinhi. Ameni. "
                            },
                            {
                                "text": "Vadiwa, musashamisika nemuedzo unopisa uri pamuri unokuidzai, sezvinonzi mawirwa nechisingazikanwi; "
                            },
                            {
                                "text": "asi sezvamuri vagovani vematambudziko aKristu, farai, kuti nepakuratidzwa kwekubwinya kwake mufare nemufaro mukurusa. "
                            },
                            {
                                "text": "Kana muchitukwa nekuda kwezita raKristu, makaropafadzwa; nokuti Mweya wekubwinya newaMwari agere pamusoro penyu; kwavari zvirokwazvo anonyombwa, asi kwamuri anokudzwa. "
                            },
                            {
                                "text": "Asi kusava neumwe wenyu anotambudzika semhondi, kana mbavha, kana muiti wezvakaipa, kana anongongwarira zvevamwe; "
                            },
                            {
                                "text": "asi kana achitambudzika semuKristu, asanyara; asi ngaakudze Mwari pachinhu ichi. "
                            },
                            {
                                "text": "Nokuti yava nguva yekuti kutonga kutange paimba yaMwari; zvino kana kukatanga kwatiri, kuguma kwevasingateereri evhangeri yaMwari kuchavei? "
                            },
                            {
                                "text": "Uye kana wakarurama achiponeswa nemutsutsururu, asingadi Mwari nemutadzi vachaonekwepi? "
                            },
                            {
                                "text": "Naizvozvo naivo vanotambudzika zvinoenderana nechido chaMwari, sekuMusiki wakatendeka ngavakumikidze mweya yavo pakuita zvakanaka.   "
                            }
                        ]
                    },
                    {
                        "verses": [
                            {
                                "text": "Vatariri vari pakati penyu ndinovakurudzira, vandiri mutariri pamwe navo nechapupu chematambudziko aKristu, nemugovani wekubwinya kuchazoratidzwa. "
                            },
                            {
                                "text": "Fudzai boka raMwari riri pakati penyu, muchitaridzira, kwete nekurovererwa asi nekuda, kwete nekuda kwekukarira fuma yakaipa, asi nechido, "
                            },
                            {
                                "text": "kana kuva semadzishe pane vamakagoverwa, asi muri mifananidzo yeboka. "
                            },
                            {
                                "text": "Zvino Mufudzi mukuru paachaonekwa muchagamuchira korona yekubwinya isingabvuruvari. "
                            },
                            {
                                "text": "Saizvozvo, vadiki, zviisei pasi pevakuru, uye mese muzviise pasi umwe kune mumwe, mupfekedzwe nekuzvininipisa, nokuti Mwari anopikisa vanozvikudza, asi anopa nyasha vanozvininipisa. "
                            },
                            {
                                "text": "Naizvozvo zvininipisei pasi peruoko rwune simba rwaMwari, kuti akukudzei panguva yakafanira, "
                            },
                            {
                                "text": "muchikandira pamusoro pake kufunganya kwenyu kwese, nokuti iye ane hanya nemwi. "
                            },
                            {
                                "text": "Svinurai, rindai, nokuti mupikisi wenyu dhiabhorosi, seshumba inoomba anofamba-famba achitsvaka waangapedza; "
                            },
                            {
                                "text": "mumupikise makasimba parutendo, muchiziva kuti matambudziko iwawo anozadziswa kuhama dzenyu dziri panyika. "
                            },
                            {
                                "text": "Asi Mwari wenyasha dzese, iye wakatidanira mukubwinya kwake kusingaperi muna Kristu Jesu, kana tatambudzika chinguvana, iye anokupedzeredzai nekukutsigisai, nekukupai simba, nekukuteyai. "
                            },
                            {
                                "text": "Kwaari ngakuve kubwinya nesimba kusvikira rinhi narinhi. Ameni.  "
                            },
                            {
                                "text": "  NaSirivhano hama yakatendeka kwamuri, pakufunga kwangu, ndanyora nepadiki, ndichikurudzira nekupupura kuti idzi ndidzo nyasha dzechokwadi dzaMwari, dzamumire madziri. "
                            },
                            {
                                "text": "Kereke iri muBhabhironi yakasarudzwa pamwe nemwi inokukwazisai, naMariko mwanakomana wangu. "
                            },
                            {
                                "text": "Kwazisanai nekutsvoda kwerudo. Rugare kwamuri mese muri muna Kristu Jesu. Ameni.    "
                            }
                        ]
                    }
                ]
            },
            {
                "names": [
                    "II Peter"
                ],
                "usfm_id": "2PE",
                "abbreviation": "2Pet",
                "chapters": [
                    {
                        "verses": [
                            {
                                "text": "  Simoni Petro, muranda nemuapositori waJesu Kristu, kune avo vakawana rutendo rwunokosha rwakafanana nerwedu mukururama kwaMwari wedu neMuponesi wedu Jesu Kristu: "
                            },
                            {
                                "text": "Nyasha nerugare ngazviwanzwe kwamuri paruzivo rwaMwari nerwaJesu Ishe wedu. "
                            },
                            {
                                "text": "Sesimba rake reuMwari rakatipa zvinhu zvese zveupenyu nekunamata Mwari kubudikidza neruzivo rwaiye wakatidana kubudikidza nekubwinya uye kunaka; "
                            },
                            {
                                "text": "akatipa nazvo zvivimbiso zvikurusa uye zvinokosha; kuti naizvozvi muve vagovani vechizvarirwo cheuMwari, mapukunyuka kuora kuri panyika kubudikidza nekuchiva.  "
                            },
                            {
                                "text": "  Zvino nekuda kweizviwo maita kushingaira kwese, wedzerai parutendo rwenyu kunaka, nepakunaka ruzivo, "
                            },
                            {
                                "text": "neparuzivo kuzvidzora, nepakuzvidzora moyo murefu, nepamoyo murefu kunamata Mwari, "
                            },
                            {
                                "text": "nepakunamata Mwari rudo rwehama, neparudo rwehama, rudo. "
                            },
                            {
                                "text": "Nokuti kana zvinhu izvi zviri mamuri, uye zvichiwanda, hazvikuitii vasingashandi kana vanoshaiwa zvibereko pakuziva Ishe wedu, Jesu Kristu. "
                            },
                            {
                                "text": "Nokuti asina zvinhu izvi, ibofu, anoonera pedo, wakanganwa kunatswa kwezvivi zvake zvekare. "
                            },
                            {
                                "text": "Naizvozvo, hama, shingairai zvikuru kusimbisa kudanwa nekusanangurwa kwenyu; nokuti kana muchiita zvinhu izvi hamungatongogumburwi narinhi. "
                            },
                            {
                                "text": "Nokuti saizvozvo muchawedzerwa zvakanyanya kupinda muushe husingaperi hwaIshe wedu neMuponesi Jesu Kristu. "
                            },
                            {
                                "text": "Naizvozvo handingashaiwi hanya nekukuyeudzirai zvinhu izvi nguva dzese, kunyange muchiziva, uye makasimbiswa pachokwadi chiripo. "
                            },
                            {
                                "text": "Uye ndinoona zvakanaka kuti kana ndichingori mutabhenakeri ino chete ndikumutsei nechiyeuchidzo; "
                            },
                            {
                                "text": "ndichiziva kuti kunokurumidza kubviswa kwetabhenakeri yangu, Ishe wedu Jesu Kristuwo sezvaakandiratidza. "
                            },
                            {
                                "text": "Asi neni ndichashingaira kuti nguva dzese shure kwekuenda kwangu muve nechiyeuchidzo chezvinhu izvi. "
                            },
                            {
                                "text": "Nokuti hatina kutevera ngano dzakarukwa nenjere patakakuzivisai simba nekuuya kwaIshe wedu Jesu Kristu, asi takange tiri vakazvionera kubwinya kwake. "
                            },
                            {
                                "text": "Nokuti wakagamuchira kubva kuna Mwari Baba rukudzo nekubwinya, inzwi rakadai parakasvika kwaari pakubwinya kukuru-kuru richiti: Uyu Mwanakomana wangu anodika, wandinofara maari ini; "
                            },
                            {
                                "text": "uye inzwi iri isu takarinzwa richibva kudenga pataiva naye mugomo dzvene. "
                            },
                            {
                                "text": "Uye tine shoko rakasimba kwazvo rechiporofita, ramunoita zvakanaka muchirichenjerera sekumwenje unovhenekera panzvimbo ine rima, kusvikira utonga huchitsvuka, nenyamasase ichibudira mumoyo yenyu; "
                            },
                            {
                                "text": "muchiziva izvi pakutanga, kuti hakuna chiporofita cherugwaro chinobva mududziro yemwene wacho. "
                            },
                            {
                                "text": "Nokuti hakuna kumbouyiswa chiporofita nechido chemunhu, asi vanhu vatsvene vaMwari vakataura vachisundwa neMweya Mutsvene.   "
                            }
                        ]
                    },
                    {
                        "verses": [
                            {
                                "text": "Asi kwaiva nevaporofita venhemawo pakati pevanhu, sezvakuchavapowo vadzidzisi venhema pakati penyu, vachapinza pachivande kutsauka kunoparadza, vachiramba kunyange Ishe wakavatenga, vachizviwisira kuparara kunokurumidza. "
                            },
                            {
                                "text": "Vazhinjiwo vachatevera kuparadzwa kwavo; nekuda kwavo nzira yechokwadi ichanyombwa. "
                            },
                            {
                                "text": "Uye pakuchiva namashoko akaumbwa vachawana mubairo nemwi; kutongwa kwavo kwakare hakunonoki, nekuparadzwa kwavo hakutsumwairi. "
                            },
                            {
                                "text": "Nokuti kana Mwari asina kurega vatumwa vakatadza, asi wakavakandira mugehena achivakumikidza kumaketeni erima kuti vachengeterwe mutongo; "
                            },
                            {
                                "text": "uye haana kurega nyika yekare, asi wakachengetedza Nowa muparidzi wekururama nevamwe vanomwe, paakauisa mafashame panyika yevasingadi Mwari; "
                            },
                            {
                                "text": "nekuroromesa maguta eSodhoma neGomora, akaatongera kuparadzwa, akaaita chive chiratidzo kune vachazogara vasingadi Mwari; "
                            },
                            {
                                "text": "akanunurawo Roti wakarurama, wakazvidya moyo pakuzvibata mukunyangadza kwevakaipa; "
                            },
                            {
                                "text": "(nekuti uyo wakarurama, agere pakati pavo, pakuona nekunzwa, wakarwadzisa kwazvo mweya wake wakarurama zuva rimwe nerimwe nemabasa asina murairo). "
                            },
                            {
                                "text": "Ishe anoziva kununura vanonamata Mwari kubva pamiedzo, nekuchengeta vasakarurama kusvika pazuva rekutongwa vachirangwa; "
                            },
                            {
                                "text": "asi zvikuru ivo vanofamba nemutoo wenyama paruchiva rwetsvina, nekuzvidza utongi. Vasina hanya, vane nharo, vasingatyi kutuka vanokudzwa; "
                            },
                            {
                                "text": "izvo vatumwa, vanopfuura pakugona nesimba, havauyisi pavari mutongo wekunyomba pamberi paIshe. "
                            },
                            {
                                "text": "Asi ava, vakaita semhuka pachisikirwo dzisina fungwa dzakaberekerwa kubatwa nekuparadzwa, vanotuka zvavasingazivi, vachaparadzwa pakuora kwavo, "
                            },
                            {
                                "text": "vachagamuchira mubairo wekusarurama, vanoti mafaro kuita umbozha masikati, ivo makwapa nechinyadzo, vanofara mukunyengera kwavo kana vari pamabiko nemwi, "
                            },
                            {
                                "text": "vane meso azere neupombwe, nevasingaregi chivi, vanonyengera mweya isina simba, vane moyo wakarovedzwa kuchiva; vana vechakatukwa; "
                            },
                            {
                                "text": "vasiya nzira yakarurama vakatsauka, vatevera nzira yaBharami waBhosori, wakada mubairo wekusarurama, "
                            },
                            {
                                "text": "asi wakava nekutsiurwa kwekudarika kwake, mbongoro chimumumu ichitaura muinzwi remunhu, chikadzivisa upengo hwemuporofita. "
                            },
                            {
                                "text": "Iva zvitubu zvisina mvura, makore anosundwa nedutu remhepo; ivo vakachengeterwa mhute yerima kusvikira kusingaperi. "
                            },
                            {
                                "text": "Nokuti vachitaura zvekuzvikudza kusina maturo, vanokwezva neruchiva rwenyama neunzenza avo vakapukunyuka zvirokwazvo kune vanofamba mukutsauka; "
                            },
                            {
                                "text": "vachivavimbisa rusununguko, ivo pachavo varanda vekuora; nokuti uyo umwe waakundwa naye, ndiyewo waanoitwa muranda kwaari. "
                            },
                            {
                                "text": "Nokuti kana vapukunyuka patsvina yenyika kubudikidza neruzivo rwaIshe neMuponesi Jesu Kristu, vanopfekanidzwazve mazviri vachikundwa, zvinhu zvekuguma zvigova kwavari zvakaipa kupfuura zvekutanga. "
                            },
                            {
                                "text": "Nokuti zvaiva nani kwavari kuti dai vaiva vasina kuziva nzira yekururama, pakuti vaziva vadzoke kubva pamurairo mutsvene wakakumikidzwa kwavari. "
                            },
                            {
                                "text": "Asi zvakaitika kwavari zvedimikira rechokwadi zvinoti: Imbwa yakadzokera kumarutsi ayo pachayo; nehadzi yenguruve yakange yashamba kukuvumburuka mumatope.   "
                            }
                        ]
                    },
                    {
                        "verses": [
                            {
                                "text": "Ikozvino iyi, vadikanwi, itsamba yechipiri yandinokunyorerai; panaidzodzi mbiri ndinomutsa murangariro wenyu wakachena nechiyeuchidzo, "
                            },
                            {
                                "text": "kuti murangarire mashoko akambotaurwa nevaporofita vatsvene, nemurairo wedu tiri vaapasitori vaIshe neMuponesi; "
                            },
                            {
                                "text": "muchiziva ichi pakutanga, kuti kuchauya pakuguma kwemazuva vanongoseka, vachifamba maererano neruchiva rwavo pachavo, "
                            },
                            {
                                "text": "uye vachiti: Chiripi chivimbiso chekuuya kwake? Nokuti kubva zvarara madzibaba zvinhu zvese zvakaramba zvakadaro kubva pakutanga kwekusikwa. "
                            },
                            {
                                "text": "Nokuti ichi vanokanganwa maune, kuti matenga aivapo kubva kare, nenyika, iripo kubva mumvura, kubudikidza nemvura, neshoko raMwari; "
                            },
                            {
                                "text": "nazvo nyika yaivapo nguva iyo yakafukidzwa nemvura yakaparadzwa. "
                            },
                            {
                                "text": "Asi matenga nenyika zviripo ikozvino zvakachengetwa neirori shoko, zvakachengeterwa moto pazuva rekutongwa nerekuparadzwa kwevanhu vasingadi Mwari. "
                            },
                            {
                                "text": "Asi chinhu chimwe ichi ngachirege kusazikanwa nemwi, vadikanwi, kuti zuva rimwe kuna Ishe rakaita samakore ane churu, nemakore ane churu sezuva rimwe. "
                            },
                            {
                                "text": "Ishe haanonoki maererano nechivimbiso, sevamwe vanoti kunonoka; asi ane moyo murefu kwatiri, asingadi kuti ani nani aparare asi vese vasvike pakutendeuka. "
                            },
                            {
                                "text": "Asi zuva raIshe richasvika sembavha usiku, naro matenga achapfuura nekutinhira kukuru, nezvekutanga zvichaguranyiwa nekupisa kukuru, nenyika nemabasa ari mairi achapiswa. "
                            },
                            {
                                "text": "Sezvo zvinhu izvi zvese zvichaparadzwa, imwi munofanira kuva vakadini pamafambiro matsvene nekunamata Mwari, "
                            },
                            {
                                "text": "makatarisira nekumhanyira kusvika kwezuva raMwari; naro matenga achipiswa achaparadzwa, nezvekutanga zvinyunguduke nekupisa kukuru. "
                            },
                            {
                                "text": "Asi sechivimbiso chake tinotarisira matenga matsva nenyika itsva, mazviri munogara kururama. "
                            },
                            {
                                "text": "Naizvozvo vadikanwi, zvamunotarisira zvinhu izvi, shingairai kuti muwanikwe naye murugare, musina gwapa uye musingamhuriki. "
                            },
                            {
                                "text": "Zvino muti moyo murefu waIshe wedu ruponeso, hama yedu inodikanwa Pauro sezvaakakunyoreraiwo zvichienderana nenjere dzakapiwa kwaari; "
                            },
                            {
                                "text": "semutsamba dzake dzesewo, achitaura madziri maererano nezvinhu izvi; madziri mune zvimwe zvikukutu kunzwisisika, izvo avo vasina kudzidza nevasina kusimba vanozviminamisa, semamwewo magwaro, kusvika pakuparadzwa kwavo pachavo. "
                            },
                            {
                                "text": "Naizvozvo imwi, vadikanwi, zvamagara muchiziva, chenjerai kuti murege kutsauswa pamwe nekunyengera kwevasina murairo, muwe pakusimba kwenyu. "
                            },
                            {
                                "text": "Asi kurai munyasha neparuzivo rwaIshe wedu neMuponesi Jesu Kristu. Rukudzo ngaruende kwaari ikozvinowo uye kusvika zuva rekusingaperi. Ameni.    "
                            }
                        ]
                    }
                ]
            },
            {
                "names": [
                    "I John"
                ],
                "usfm_id": "1JN",
                "abbreviation": "1John",
                "chapters": [
                    {
                        "verses": [
                            {
                                "text": "  Icho chakange chiripo kubva pakutanga, icho chatakanzwa, icho chatakaona nemeso edu, icho chatakatarira, uye maoko edu akachibata, cheShoko reupenyu, "
                            },
                            {
                                "text": "(uye upenyu hwakaratidzwa, tikahuonawo, uye tinopupura nekukuparidzirai upenyu husingaperi, hwakange huna Baba, hukaratidzwawo kwatiri); "
                            },
                            {
                                "text": "icho chatakaona nekunzwa, tinokuparidzirai, kuti nemwi mudyidzane nesu; uyewo kudyidzana kwedu kuripo naBaba, uye neMwanakomana wavo Jesu Kristu; "
                            },
                            {
                                "text": "uye zvinhu izvi tinonyora kwamuri, kuti mufaro wenyu uzadziswe.  "
                            },
                            {
                                "text": "  Zvino iri ishoko ratakanzwa kwaari uye ratinoparidza kwamuri, kuti Mwari chiedza, uye maari hamuna rima zvachose. "
                            },
                            {
                                "text": "Kana tichiti tine kudyidzana naye, asi tichifamba murima, tinoreva nhema, uye hatiiti chokwadi; "
                            },
                            {
                                "text": "asi kana tichifamba muchiedza, saiye ari muchiedza, tine kudyidzana umwe neumwe, neropa raJesu Kristu Mwanakomana wake rinotinatsa pachivi chese. "
                            },
                            {
                                "text": "Kana tichiti hatina chivi, tinozvinyengera, nechokwadi hachisi matiri. "
                            },
                            {
                                "text": "Kana tichibvuma zvivi zvedu, iye wakatendeka uye wakarurama kuti atikanganwire zvivi, nekutinatsa pakusarurama kwese. "
                            },
                            {
                                "text": "Kana tichiti hatina kutadza, tinomuita murevi wenhema, neshoko rake harisi matiri.  "
                            }
                        ]
                    },
                    {
                        "verses": [
                            {
                                "text": "Vana vangu vadiki, zvinhu izvi ndinokunyorerai, kuti musatadza. Uye kana umwe achitadza, tine Murevereri kuna Baba, Jesu Kristu wakarurama; "
                            },
                            {
                                "text": "uye iye muripo wekuyananisa wezvivi zvedu; kwete wezvedu chetewo, asiwo wezvenyika yese. "
                            },
                            {
                                "text": "Uye mune izvi tinoziva kuti tinomuziva, kana tichichengeta mirairo yake. "
                            },
                            {
                                "text": "Uyo anoti: Ndinomuziva, asi asingachengeti mirairo yake, murevi wenhema, nemaari chokwadi hachimo; "
                            },
                            {
                                "text": "asi ani nani anochengeta shoko rake, zvirokwazvo rudo rwaMwari rwakaperedzerwa maari. Naizvozvi tinoziva kuti tiri maari. "
                            },
                            {
                                "text": "Uyo anoti anogara maari iye anofanirawo kufamba saizvozvo sezvaakafamba iyewo.  "
                            },
                            {
                                "text": "  Hama, handinyori murairo mutsva kwamuri, asi murairo mutsaru, wamakange munawo kubva pakutanga; murairo mutsaru ishoko ramakanzwa kubva pakutanga. "
                            },
                            {
                                "text": "Ndinopamha kukunyorerai murairo mutsva, chiri chinhu chechokwadi maari nemamuri; nokuti rima rinopfuura, zvino chiedza chechokwadi chadovhenekera. "
                            },
                            {
                                "text": "Uyo anoti ari muchiedza, achivengawo hama yake, ari murima kusvikira zvino. "
                            },
                            {
                                "text": "Uyo anoda hama yake anogara muchiedza, uye hapana chigumbuso maari. "
                            },
                            {
                                "text": "Asi uyo anovenga hama yake ari murima, uye anofamba murima, haaziviwo kwaanoenda, nokuti rima rakapofumadza meso ake.  "
                            },
                            {
                                "text": "  Ndinonyorera imwi, vana vadiki, nokuti zvivi makazvikanganwirwa nekuda kwezita rake. "
                            },
                            {
                                "text": "Ndinonyorera imwi, madzibaba, nokuti makamuziva uripo kubva pakutanga. Ndinonyorera imwi, vadiki, nokuti makakunda wakaipa. Ndinonyorera imwi, vanana, nokuti makaziva Baba. "
                            },
                            {
                                "text": "Ndanyorera imwi, madzibaba, nokuti makamuziva iye wakange aripo kubva pakutanga. Ndanyora kwamuri, vadiki, nokuti makasimba, uye shoko raMwari rinogara mamuri uye makakunda wakaipa. "
                            },
                            {
                                "text": "Musada nyika, kana zvinhu zviri munyika. Kana umwe achida nyika, rudo rwaBaba harwusi maari. "
                            },
                            {
                                "text": "Nokuti zvese zviri munyika, kuchiva kwenyama, nekuchiva kwameso, nekuzvikudza kweupenyu, hazvibvi kuna Baba, asi zvinobva panyika. "
                            },
                            {
                                "text": "Uye nyika inopfuura, nekuchiva kwayo; asi anoita kuda kwaMwari anogara kusvika rinhi narinhi.  "
                            },
                            {
                                "text": "  Vana vadiki, inguva yekupedzisira; uye sezvamakanzwa kuti mupikisi waKristu anouya, naikozvino vazhinji vava vapikisi vaKristu; ndizvo zvinotizivisa kuti yava nguva yekupedzisira. "
                            },
                            {
                                "text": "Vakabuda kwatiri, asi vakange vasiri vanobva kwedu, nokuti dai vaibva kwedu, vangadai vaigara nesu; asi vakabuda kuti varatidzwe kuti havasi vese vanobva kwedu. "
                            },
                            {
                                "text": "Asi imwi mune kuzodzwa kunobva kune Mutsvene, uye munoziva zvinhu zvese. "
                            },
                            {
                                "text": "Handina kukunyorerai nokuti hamuzivi chokwadi, asi nokuti munochiziva, uye nokuti hakutongorina nhema dzingabva pachokwadi. "
                            },
                            {
                                "text": "Ndiani murevi wenhema, kunze kwaiye anoramba kuti Jesu ndiKristu? Iye mupikisi waKristu, anoramba Baba neMwanakomana. "
                            },
                            {
                                "text": "Ani nani anoramba Mwanakomana haanawo Baba; anobvuma Mwanakomana ana Babawo. "
                            },
                            {
                                "text": "Zvino imwi zvamakanzwa kubva pakutanga ngazvigare mamuri. Kana zvamakanzwa kubva pakutanga zvichigara mamuri, imwiwo muchagara muMwanakomana nemuna Baba. "
                            },
                            {
                                "text": "Uye ichi ndicho chivimbiso chaakativimbisa iye, upenyu husingaperi. "
                            },
                            {
                                "text": "Zvinhu izvi ndakakunyorerai pamusoro pevanokutsausai. "
                            },
                            {
                                "text": "Asi imwi kuzodzwa kwamakagamuchira kwaari kunogara mamuri, uye hamutsvaki kuti umwe akudzidzisei; asi kuzodzwa ikoku sezvakunokudzidzisai pamusoro pezvinhu zvese, uye kuri chokwadi, dzisati dziri nhema, uye sezvakwakakudzidzisai, muchagara maari. "
                            },
                            {
                                "text": "Uye ikozvino, vana vadiki, garai maari, kuti kana achizoonekwa, tive nechivimbo, tiregewo kunyadziswa naye pakuuya kwake. "
                            },
                            {
                                "text": "Kana muchiziva kuti wakarurama, munoziva kuti umwe neumwe anoita zvakarurama wakaberekwa naye.   "
                            }
                        ]
                    },
                    {
                        "verses": [
                            {
                                "text": "Tarirai kuti rudo rwakadini Baba rwavakatipa, kuti tinzi vana vaMwari. Nekuda kwaizvozvi nyika haitizivi, nokuti haina kumuziva iye. "
                            },
                            {
                                "text": "Vadikanwi, ikozvino tiri vana vaMwari, uye zvichigere kuratidzwa kuti tichazovei. Asi tinoziva kuti kana achizoratidzwa, tichafanana naye; nokuti tichamuona sezvaakaita. "
                            },
                            {
                                "text": "Uye umwe neumwe ane tariro iyi maari anozvichenesa, sezvaakachena iye. "
                            },
                            {
                                "text": "Umwe neumwe anoita chivi anoitawo kusava nemurairo; uye chivi ndiko kusava nemurairo. "
                            },
                            {
                                "text": "Uye munoziva kuti iye wakaratidzwa kuti abvise zvivi zvedu; uye zvivi hazvimo maari. "
                            },
                            {
                                "text": "Ani nani anogara maari haatadzi; ani nani anotadza haana kumuona, kana kumuziva. "
                            },
                            {
                                "text": "Vana vadiki, kusava neanokunyengerai; uyo anoita kururama wakarurama, saiye akarurama; "
                            },
                            {
                                "text": "uyo anoita chivi anobva kuna dhiabhorosi, nokuti dhiabhorosi anotadza kubva pakutanga. Nechikonzero ichi Mwanakomana waMwari wakaratidzwa kuti aparadze mabasa adhiabhorosi. "
                            },
                            {
                                "text": "Ani nani wakaberekwa naMwari haaiti chivi, nokuti mbeu yake inogara maari; zvino haagoni kutadza, nokuti wakaberekwa naMwari. "
                            },
                            {
                                "text": "Mune izvozvi vana vaMwari nevana vadhiabhorosi vanoratidzwa; ani nani asingaiti zvakarurama haabvi kuna Mwari, neasingadi hama yake. "
                            },
                            {
                                "text": "Nokuti iri ndiro shoko ramakanzwa kubva pakutanga, kuti tidanane; "
                            },
                            {
                                "text": "kwete saKaini wakabva kune wakaipa, ndokuuraya munin'ina wake. Zvino wakamuurayirei? Nokuti mabasa ake akange akaipa, asi emunin'ina wake akange akarurama. "
                            },
                            {
                                "text": "Musashamisika, hama dzangu, kana nyika ichikuvengai. "
                            },
                            {
                                "text": "Isu tinoziva kuti takapfuura murufu tikapinda muupenyu, nokuti tinoda hama. Asingadi hama anogara murufu. "
                            },
                            {
                                "text": "Ani nani anovenga hama yake imhondi; uye munoziva kuti hakutongorina mhondi ine upenyu husingaperi hunogara mairi. "
                            },
                            {
                                "text": "Neizvi tinoziva rudo rwaMwari, nokuti iye wakatiradzikira pasi upenyu hwake; nesu tinofanira kuradzikira pasi hama upenyu. "
                            },
                            {
                                "text": "Asi ani nani ane nhumbi dzenyika, uye achiona hama yake ichishaiwa, ndokumupfigira tsitsi dzake, rudo rwaMwari rwunogara sei maari? "
                            },
                            {
                                "text": "Vana vangu vadiki, ngatirege kuda pashoko kana parurimi, asi pazviito nepachokwadi. "
                            },
                            {
                                "text": "Uye neizvi tinoziva kuti tiri vechokwadi, uye tichavimbisa moyo yedu pamberi pake. "
                            },
                            {
                                "text": "Nokuti kana moyo wedu uchitipa mhosva, Mwari mukuru kumoyo wedu, uye anoziva zvinhu zvese. "
                            },
                            {
                                "text": "Vadikanwi, kana moyo wedu usingatipi mhosva, tine chivimbo pamberi paMwari; "
                            },
                            {
                                "text": "uye chipi nechipi chatinokumbira, tinogamuchira kubva kwaari, nokuti tinochengeta mirairo yake, uye tinoita zvinhu zvinofadza pamberi pake. "
                            },
                            {
                                "text": "Uye uyu ndiwo murairo wake, kuti titende kuzita reMwanakomana wake Jesu Kristu, uye tidanane, sezvaakatipa murairo. "
                            },
                            {
                                "text": "Uye uyo anochengeta mirairo yake anogara maari, naiye maari. Neizviwo tinoziva kuti anogara matiri, kubva paMweya waakatipa.  "
                            }
                        ]
                    },
                    {
                        "verses": [
                            {
                                "text": "Vadikanwi, musatenda mweya umwe neumwe, asi muidze mweya, kana yakabva kuna Mwari; nokuti vazhinji vaporofita venhema vakabudira munyika. "
                            },
                            {
                                "text": "Neizvi munoziva Mweya waMwari: Wese mweya unobvuma kuti Jesu Kristu wakauya panyama, unobva muna Mwari. "
                            },
                            {
                                "text": "Zvino mweya wese usingabvumi kuti Jesu Kristu wakauya panyama, haubvi muna Mwari; uye uyu ndiye wemupikisi waKristu, wamakanzwa kuti anouya, naikozvino watova panyika. "
                            },
                            {
                                "text": "Imwi munobva muna Mwari, vana vadiki, uye makavakunda; nokuti ari mamuri mukuru kune ari munyika. "
                            },
                            {
                                "text": "Ivo vanobva munyika; naizvozvo vanotaura zvinobva munyika, uye nyika inovanzwa. "
                            },
                            {
                                "text": "Isu tinobva muna Mwari; uyo anoziva Mwari, anotinzwa; asingabvi muna Mwari, haatinzwi. Kubva pane izvi tinoziva mweya wechokwadi nemweya wekutsauka.  "
                            },
                            {
                                "text": "  Vadikanwi, ngatidanane; nokuti rudo rwunobva muna Mwari, uye umwe neumwe anoda wakaberekwa kubva muna Mwari, uye anoziva Mwari. "
                            },
                            {
                                "text": "Asingadi, haazivi Mwari, nokuti Mwari rudo. "
                            },
                            {
                                "text": "Pane izvi rudo rwaMwari rwakaratidzwa matiri, kuti Mwari wakatuma Mwanakomana wake wakaberekwa umwe wega munyika, kuti tirarame kubudikidza naye. "
                            },
                            {
                                "text": "Rudo rwuri pachinhu ichi, kwete kuti isu takada Mwari, asi kuti iye wakatida, akatuma Mwanakomana wake kuti ave muripo wekuyananisa maererano nezvivi zvedu. "
                            },
                            {
                                "text": "Vadikanwi, kana Mwari akatida saizvozvo, nesu tinofanira kudanana. "
                            },
                            {
                                "text": "Hakuna wakamboona Mwari; kana tichidanana, Mwari anogara matiri, uye rudo rwake rwunoperedzerwa matiri. "
                            },
                            {
                                "text": "Pane izvi tinoziva kuti tinogara maari, naiye matiri, nokuti wakatipa zvinobva paMweya wake. "
                            },
                            {
                                "text": "Isuwo takaona uye tinopupura kuti Baba vakatuma Mwanakomana kuva Muponesi wenyika. "
                            },
                            {
                                "text": "Ani nani anobvuma kuti Jesu Mwanakomana waMwari, Mwari anogara maari, naiye muna Mwari. "
                            },
                            {
                                "text": "Nesu takaziva uye takatenda rudo Mwari rwaanarwo kwatiri. Mwari rudo, uye anogara murudo anogara muna Mwari, naMwari maari. "
                            },
                            {
                                "text": "Pane izvi rudo rwakapedzeredzwa nesu, kuti tive neushingi nezuva rekutonga, nokuti sezvaari iye, nesu takadaro kunyika ino. "
                            },
                            {
                                "text": "Hakuna kutya murudo, asi rudo rwakaperera rwunodzingira kunze kutya, nokuti kutya kune marwadzo; anotya haana kuperedzerwa parudo. "
                            },
                            {
                                "text": "Isu tinomuda, nokuti iye wakatanga kutida. "
                            },
                            {
                                "text": "Kana umwe achitaura kuti: Ndinoda Mwari, asi achivenga hama yake, murevi wenhema; nokuti uyo asingadi hama yake yaakaona, anogona sei kuda Mwari waasina kuona? "
                            },
                            {
                                "text": "Uye murairo uyu tinawo kubva kwaari, kuti anoda Mwari ngaadewo hama yake.   "
                            }
                        ]
                    },
                    {
                        "verses": [
                            {
                                "text": "Ani nani anotenda kuti Jesu ndiye Kristu, wakaberekwa kubva kuna Mwari; uye ani nani anoda uyo wakabereka anodawo wakaberekwa kubva kwaari. "
                            },
                            {
                                "text": "Pane izvi tinoziva kuti tinoda vana vaMwari, kana tichida Mwari, uye tichichengeta mirairo yake. "
                            },
                            {
                                "text": "Nokuti urwu rudo rwaMwari, kuti tichengete mirairo yake; uye mirairo yake hairemi. "
                            },
                            {
                                "text": "Nokuti chipi nechipi chakaberekwa kubva kuna Mwari chinokunda nyika; uye uku ndiko kukunda kunokunda nyika, irwo rutendo rwedu. "
                            },
                            {
                                "text": "Ndiani anokunda nyika, kana asiri iye anotenda kuti Jesu Mwanakomana waMwari? "
                            },
                            {
                                "text": "Uyu ndiye wakauya nemvura neropa, iye Jesu Kristu; kwete nemvura yega, asi nemvura neropa. Zvino Mweya ndiye anopupura, nokuti Mweya ichokwadi. "
                            },
                            {
                                "text": "Nokuti kune vatatu vanopupura kudenga, Baba, Shoko, naMweya Mutsvene; uye ava vatatu ndimumwe. "
                            },
                            {
                                "text": "Uye kune vatatu vanopupura panyika, Mweya, nemvura, neropa, uye ava vatatu vanonova chimwe. "
                            },
                            {
                                "text": "Kana tichigamuchira uchapupu hwevanhu, uchapupu hwaMwari hwakapfuura kukura; nokuti uhu uchapupu hwaMwari, hwaakapupura pamusoro peMwanakomana wake. "
                            },
                            {
                                "text": "Uyo anotenda kuMwanakomana waMwari ane uchapupu maari pachake; asingatendi Mwari wakamuita murevi wenhema, nokuti haana kutenda uchapupu Mwari hwaakapupura maererano neMwanakomana wake. "
                            },
                            {
                                "text": "Uye uhu ndihwo uchapupu, kuti Mwari wakatipa upenyu husingaperi; zvino upenyu uhu huri muMwanakomana wake. "
                            },
                            {
                                "text": "Uyo ane Mwanakomana ane upenyu; uyo asina Mwanakomana waMwari haana upenyu.  "
                            },
                            {
                                "text": "  Zvinhu izvi ndazvinyora kwamuri imwi munotenda kuzita reMwanakomana waMwari, kuti muzive kuti mune upenyu husingaperi, uye kuti mutende kuzita reMwanakomana waMwari. "
                            },
                            {
                                "text": "Uye uhu ndihwo ushingi hwatinahwo maari, kuti kana tichikumbira chinhu zvinoenderana nekuda kwake, anotinzwa; "
                            },
                            {
                                "text": "zvino kana tichiziva kuti anotinzwa, zvese zvatinokumbira, tinoziva kuti tine zvichemo zvatakakumbira kwaari. "
                            },
                            {
                                "text": "Kana umwe achiona hama yake ichitadza chivi chisiri cherufu, achakumbira, uye achamupa upenyu kune vasingatadzi chivi cherufu. Chiripo chivi cherufu; handisi kuti akumbire pamusoro pechichi. "
                            },
                            {
                                "text": "Kusarurama kwese chivi; uye chivi chiripo chisiri cherufu. "
                            },
                            {
                                "text": "Tinoziva kuti ani nani wakaberekwa kubva kuna Mwari haatadzi; asi uyo wakaberekwa kubva kuna Mwari anozvichengeta, uye wakaipa haamubati. "
                            },
                            {
                                "text": "Tinoziva kuti tiri vanobva kuna Mwari, nenyika yese irere muzvakaipa. "
                            },
                            {
                                "text": "Uye tinoziva kuti Mwanakomana waMwari wakauya, akatipa kunzwisisa kuti tizive iye wechokwadi; nesu tiri mune wechokwadi, muMwanakomana wake Jesu Kristu. Uyu ndiye Mwari wechokwadi, neupenyu husingaperi. "
                            },
                            {
                                "text": "Vana vadiki, zvichengetedzei pazvifananidzo. Ameni.    "
                            }
                        ]
                    }
                ]
            },
            {
                "names": [
                    "II John"
                ],
                "usfm_id": "2JN",
                "abbreviation": "2John",
                "chapters": [
                    {
                        "verses": [
                            {
                                "text": "  Mukuru kuna amai vakasanangurwa nekuvana vavo, ini vandinoda muchokwadi, uye kwete ini ndega, asiwo vese vakaziva chokwadi, "
                            },
                            {
                                "text": "nekuda kwechokwadi chinogara matiri, uye chichava nesu nekusingaperi. "
                            },
                            {
                                "text": "Ngazvive nemwi nyasha, tsitsi, nerugare zvinobva kuna Mwari Baba, nekuna Ishe Jesu Kristu Mwanakomana waBaba, muchokwadi nerudo.  "
                            },
                            {
                                "text": "  Ndinofara zvikuru kuti ndakawana kubva pavana vako vanofamba muchokwadi, sezvatakagamuchira murairo kuna Baba. "
                            },
                            {
                                "text": "Ikozvinowo ndinokukumbirisai, amai, kwete sendinokunyorerai murairo mutsva, asi uyo watakange tinawo kubva pakutanga, kuti tidanane. "
                            },
                            {
                                "text": "Zvino urwu ndirwo rudo, kuti tifambe zvinoenderana nemirairo yake. Uyu ndiwo murairo, sezvamakanzwa kubva pakutanga, kuti mufambe mauri. "
                            },
                            {
                                "text": "Nokuti vanyepedzeri vazhinji vakapinda munyika, vasingabvumi kuti Jesu Kristu wakauya panyama. Uyu ndiye munyepedzeri nemupikisi waKristu. "
                            },
                            {
                                "text": "Zvichenjererei pachenyu, kuti tirege kurasikirwa nezvinhu zvatakabatira, asi tigamuchire mubairo wakakwana. "
                            },
                            {
                                "text": "Ani nani anodarika uye asingagari mudzidziso yaKristu, haana Mwari; asi uyo anogara mudzidziso yaKristu, uyu ana Babawo uye Mwanakomana. "
                            },
                            {
                                "text": "Kana umwe achiuya kwamuri, asingauyi nedzidziso iyi, musamugamuchira mumba, kana kuti kwaari: Kwaziwai; "
                            },
                            {
                                "text": "nokuti anoti kwaari: Kwaziwai, anodyidzana nemabasa ake akaipa.  "
                            },
                            {
                                "text": "  Kunyange ndine zvinhu zvizhinji zvekunyora kwamuri, handina kuda kukunyorerai pabepa neingi; asi ndinotarisira kuuya kwamuri, uye kutaura muromo nemuromo, kuti mufaro wenyu uve wakazara. "
                            },
                            {
                                "text": "Vana vemunin'ina wenyu wakasanangurwa vanokukwazisai. Ameni.    "
                            }
                        ]
                    }
                ]
            },
            {
                "names": [
                    "III John"
                ],
                "usfm_id": "3JN",
                "abbreviation": "3John",
                "chapters": [
                    {
                        "verses": [
                            {
                                "text": "  Mukuru, kuna Gayo anodikanwa, wandinoda ini pachokwadi.  "
                            },
                            {
                                "text": "  Mudikanwi, ndinonyengetera pazvinhu zvese kuti ubudirire, uye ugwinye, semweya wako uchibudirira. "
                            },
                            {
                                "text": "Nokuti ndakafara zvikuru, hama padzakasvika ndokupupurira chokwadi chako, sezvaunofamba iwe muchokwadi. "
                            },
                            {
                                "text": "Handina mufaro unopfuura izvi, kuti ndinzwe vana vangu vachifamba muchokwadi. "
                            },
                            {
                                "text": "Mudikanwi, unoita nekutendeka zvese zvaunobata kuhama nekuvaeni, "
                            },
                            {
                                "text": "vakapupurira rudo rwako pamberi pekereke; uchaita zvakanaka kana ukavaperekedza zvakafanira Mwari. "
                            },
                            {
                                "text": "Nokuti nekuda kwezita rake vakabuda vasingagamuchiri chinhu kuvahedheni. "
                            },
                            {
                                "text": "Naizvozvo isu tinofanira kugamuchira vakadaro, kuti tigova vanobatsirana pachokwadi.  "
                            },
                            {
                                "text": "  Ndakanyorera kereke; asi Dhiotirefesi, anoda kuva wekutanga pakati pavo asingatigamuchiri. "
                            },
                            {
                                "text": "Naizvozvo, kana ndichiuya, ndicharangarira mabasa ake aanoita, achitiitira makuhwa nemashoko akaipa; uye asingagutsikani neizvozvo, kunyange iye amene haagamuchiri hama, uye anovadzivisa vanoda, nekudzinga mukereke. "
                            },
                            {
                                "text": "Mudikanwi, usatevera chakaipa, asi chakanaka. Anoita chakanaka ndeanobva kuna Mwari; asi anoita zvakaipa, haana kuona Mwari. "
                            },
                            {
                                "text": "Dhemetrio anopupurirwa zvakanaka nevese, uye nechokwadi pachacho; nesuwo tinopupura, nemwi munoziva kuti kupupura kwedu ndekwechokwadi.  "
                            },
                            {
                                "text": "  Ndakange ndine zvizhinji zvekunyora, asi handidi kukunyorera neingi nepeni; "
                            },
                            {
                                "text": "asi ndinovimba kukurumidza kukuona, titauriranewo muromo nemuromo. Rugare kwauri. Vadikanwi vanokukwazisa. Kwazisa vadikanwi nezita.    "
                            }
                        ]
                    }
                ]
            },
            {
                "names": [
                    "Jude"
                ],
                "usfm_id": "JUD",
                "abbreviation": "Jude",
                "chapters": [
                    {
                        "verses": [
                            {
                                "text": "  Judha muranda waJesu Kristu, uye munin'ina waJakobho, kune vakaitwa vatsvene muna Mwari Baba, uye vakachengetedzwa muna Jesu Kristu, vakadanwa: "
                            },
                            {
                                "text": "Tsitsi kwamuri, nerugare, nerudo, ngazvipamhidzirwe.  "
                            },
                            {
                                "text": "  Vadikanwi, ndichiita kushingaira kwese kukunyorerai zvekuponeswa kwedu tese, zvakange zvakandifanira kukunyorerai, ndichikurudzira kuti murwire rutendo rwakapiwa vatsvene kamwe. "
                            },
                            {
                                "text": "Nokuti kuna vamwe vanhu vakapinda nekunyangira, vakagara vanyorerwa kupiwa mhosva uku, vasingadi Mwari, vanoshandura nyasha dzaMwari wedu kuita unzenza, uye vachiramba Tenzi umwe wega Mwari, naIshe wedu Jesu Kristu. "
                            },
                            {
                                "text": "Asi ndinoda kukuyeuchidzai, kunyange maiziva ichi kamwe, kuti Ishe aponesa vanhu munyika yeEgipita, pashure akazoparadza avo vakange vasingatendi. "
                            },
                            {
                                "text": "Nevatumwa vasina kuchengeta ukuru hwavo, asi vakasiya ugaro hwavo pachavo, wakavachengetera kutonga kwezuva guru nezvisungo zvekusingaperi pasi perima. "
                            },
                            {
                                "text": "SeSodhoma neGomora, nemaguta akaapoteredza, akazvikumikidza kuupombwe nenzira yakafanana nawo, nekutevera imwe nyama, akaitwa mufananidzo pachena, akatambudzika pakurangwa nemoto usingaperi. "
                            },
                            {
                                "text": "Saizvozvowo neimwe nzira neava vachirota zvirokwazvo vanosvibisa nyama, vachiramba utongi, nekutuka ukuru. "
                            },
                            {
                                "text": "Asi Mikaeri mutumwa mukuru, nguva yaakapokana nadhiabhorosi akakakavara pamusoro pemutumbi waMozisi, haana kushinga kumupa mhosva nemutongo wekutuka, asi wakati: Ishe ngaakutsiure. "
                            },
                            {
                                "text": "Asi ava vanotuka zvese zvavasingazivi; asi zvese zvavanoziva pachisikirwo, semhuka dzisina pfungwa, vanozviparadza muzvinhu izvi. "
                            },
                            {
                                "text": "Vane nhamo! Nokuti vakafamba nenzira yaKaini, uye vakazviwisira mukutsauka kwaBharami nekuda kwemubairo, vakaparadzwa panharo dzaKora. "
                            },
                            {
                                "text": "Ava makwapa pamabiko enyu erudo, kana vachipemberera nemwi, vachizvifunda vasina kutya; makore asina mvura, anotinhwa nemhepo; miti yechando, isina zvibereko, yakafa kaviri, yakadzurwa; "
                            },
                            {
                                "text": "mafungu egungwa anopengereka, anopupuma nyadzi dzawo pachawo; nyeredzi dzinongombeya, vakachengeterwa kusviba kwerima nekusingaperi. "
                            },
                            {
                                "text": "NaEnokiwo wechinomwe kubva kuna Adhamu, wakaporofita zvaivava achiti: Tarira, Ishe wakauya nevatsvene vake zvuru zvamazana, "
                            },
                            {
                                "text": "kuzoita mutongo unopikisa vese, nekupa mhosva vese vavo vasingadi Mwari pamusoro pemabasa avo ese ekusada Mwari, avakaita mukusada Mwari, nepamusoro pezvikukutu zvese vatadzi vasingadi Mwari zvavakataura maererano naye. "
                            },
                            {
                                "text": "Ava van'un'uni, vasingagutsikani, vanofamba nekuchiva kwavo; uye muromo wavo unotaura zvekuzvikudza, vachirumbidza vanhu nekuda kwemubairo.  "
                            },
                            {
                                "text": "  Asi imwi vadikanwi, rangarirai mashoko akagara ataurwa nevaapositori vaIshe wedu Jesu Kristu; "
                            },
                            {
                                "text": "kuti vakati kwamuri: Panguva yekupedzisira vaseki vachavapo, vachafamba nekuchiva kwavo kwekusada Mwari. "
                            },
                            {
                                "text": "Ava ndivo vanozviparadzanisa, ndevechisikirwo, vasina Mweya. "
                            },
                            {
                                "text": "Asi imwi vadikanwi, muchizvivaka parutendo rwenyu rwutsvene-tsvene, muchinyengetera muMweya Mutsvene, "
                            },
                            {
                                "text": "muzvichengete murudo rwaMwari, muchitarisira tsitsi dzaIshe wedu, Jesu Kristu, kusvikira kuupenyu husingaperi. "
                            },
                            {
                                "text": "Ivaiwo netsitsi nevamwe muchipa mutsauko, "
                            },
                            {
                                "text": "asi vamwe muvaponese nekutya, muchivabvuta kubva mumoto; muchivenga kunyange nguvo yakasvibiswa nezvinobva panyama.  "
                            },
                            {
                                "text": "  Zvino kuna iye anogona kukuchengetai pasina kugumburwa, nekukuteyai musina chamungapomerwa pamberi pekubwinya kwake mumufaro mukuru, "
                            },
                            {
                                "text": "kuna Mwari umwe wakachenjera, Muponesi wedu, ngakuve nekubwinya uye ukuru, simba uye umambo, ikozvinowo narinhi kwese. Ameni.    "
                            }
                        ]
                    }
                ]
            },
            {
                "names": [
                    "Revelation of John"
                ],
                "usfm_id": "REV",
                "abbreviation": "Rev",
                "chapters": [
                    {
                        "verses": [
                            {
                                "text": "  Chakazarurwa chaJesu Kristu, Mwari chaakapa kwaari, kuti aratidze kuvaranda vake zvinhu zvinofanira kukurumidza kuitika, zvino azvituma nemutumwa wake wakaratidza muranda wake Johwani, "
                            },
                            {
                                "text": "iye wakapupura shoko raMwari uye uchapupu hwaJesu Kristu, nezvese zvaakaona. "
                            },
                            {
                                "text": "Wakaropafadzwa anoverenga, nevanonzwa mashoko echiporofita ichi vachichengeta zvakanyorwa machiri; nokuti nguva yava pedo.  "
                            },
                            {
                                "text": "  Johwani kumakereke manomwe ari muAsia: Nyasha kwamuri nerugare zvinobva kuna iye aripo uye wakange aripo neachazouya; nekuMweya minomwe iri pamberi pechigaro chake cheushe; "
                            },
                            {
                                "text": "nekuna Jesu Kristu, chapupu chakatendeka, dangwe kubva kune vakafa, nemutungamiriri wemadzimambo enyika. Kuna iye wakatida, akatisuka kubva pazvivi zvedu muropa rake; "
                            },
                            {
                                "text": "akatiitawo madzimambo nevapristi kuna Mwari naBaba vake; kwaari ngakuve kubwinya nesimba kusvikira rinhi narinhi. Ameni. "
                            },
                            {
                                "text": "Tarira, anouya pamwe nemakore, uye ziso rese richamuona, neavo vakamubaya; nemarudzi ese enyika achachema nekuda kwake. Hongu. Ameni. "
                            },
                            {
                                "text": "Ini ndini Arifa naOmega, Kutanga neKupedzisira, anoreva Ishe, aripo, newakange aripo, neachazouya, Wemasimbaose.  "
                            },
                            {
                                "text": "  Ini Johwani, ndiri hama yenyuwo, uye mufambidzani pakutambudzika nemuushe nekutsungirira kwaJesu Kristu, ndakange ndiri pachiwi chinonzi Patimosi, nekuda kweshoko raMwari uye nekuda kweuchapupu hwaJesu Kristu. "
                            },
                            {
                                "text": "Ndakange ndiri muMweya nezuva raIshe, zvino ndakanzwa shure kwangu inzwi guru, serehwamanda, "
                            },
                            {
                                "text": "richiti: Ndini Arifa naOmega, Wekutanga neWekupedzisira; uye kuti: Zvaunoona, nyora mubhuku, uye tumira kumakereke manomwe ari muAsia, kuEfeso, nekuSimirina, nekuPerigamo, nekuTiatira, nekuSaridhisi, nekuFiradhefia, nekuRaodhikia. "
                            },
                            {
                                "text": "Zvino ndikatendeuka kuona inzwi rakataura neni. Ndatendeukawo ndakaona zvigadziko zvemwenje zvegoridhe zvinomwe, "
                            },
                            {
                                "text": "nepakati pezvigadziko zvemwenje zvinomwe, mumwe wakaita seMwanakomana wemunhu, akapfeka nguvo yakasvikira kutsoka, uye akazvisunga kupoteredza chifuva nebhanhire regoridhe. "
                            },
                            {
                                "text": "Nemusoro wake nemavhudzi zvakachena semakushe emakwai machena, semagada echando; uye meso ake semurazvo wemoto; "
                            },
                            {
                                "text": "uye tsoka dzake dzakafanana nendarira yakakwenenzverwa, sedzinenge dzakapiswa muvira remoto; neinzwi rake seinzwi remvura zhinji. "
                            },
                            {
                                "text": "Uye wakange ane muruoko rwake rwerudyi nyeredzi nomwe; zvino mumuromo make makabuda munondo unopinza unocheka mativi maviri; uye chiso chake chaiva sezuva rinopenya musimba raro. "
                            },
                            {
                                "text": "Zvino pandakamuona, ndakawira patsoka dzake sewakafa; ndokuisa ruoko rwake rwerudyi pamusoro pangu, achiti kwandiri: Usatya; ndini wekutanga newekupedzisira; "
                            },
                            {
                                "text": "uye mupenyu; ndakange ndakafawo, zvino tarira, ndiri mupenyu kusvikira rinhi narinhi. Ameni. Uye ndine kiyi dzegehena nedzerufu. "
                            },
                            {
                                "text": "Nyora zvawaona, nezvinhu zviripo, nezvinhu zvichazovapo shure kweizvi. "
                            },
                            {
                                "text": "Chakavanzika chenyeredzi nomwe dzawaona paruoko rwangu rwerudyi, nezvigadziko zvemwenje zvinomwe zvegoridhe. Nyeredzi nomwe ndivo vatumwa vekereke nomwe; nezvigadziko zvemwenje zvinomwe zvawaona ndidzo kereke nomwe.  "
                            }
                        ]
                    },
                    {
                        "verses": [
                            {
                                "text": "Kumutumwa wekereke yeEfeso nyora uti: Zvinhu izvi ndizvo zvinotaura iye wakabata nyeredzi nomwe muruoko rwake rwerudyi, anofamba pakati pezvigadziko zvemwenje zvinomwe zvegoridhe, "
                            },
                            {
                                "text": "achiti: Ndinoziva mabasa ako, nekuremerwa kwako, nekutsungirira kwako, uye kuti haugoni kumirisana nevakaipa, uye wakavaidza ivo vanoti vaapositori asi vasiri ivo, uye wakavawana vari varevi venhema, "
                            },
                            {
                                "text": "wakamirawo uye ukava nemoyo murefu, uye nekuda kwezita rangu wakarwisa, ukasaneta. "
                            },
                            {
                                "text": "Asi ndine kupikisana newe, kuti wakasiya rudo rwako rwekutanga. "
                            },
                            {
                                "text": "Naizvozvo rangarira pawakawa, uye tendeuka, uitewo mabasa ekutanga; kana zvikasadarowo ndichauya kwauri nekukurumidza, uye ndichabvisa chigadziko chako chemwenje kubva panzvimbo yacho, kana usingatendeuki. "
                            },
                            {
                                "text": "Asi ichi unacho, kuti unovenga mabasa aVaNikoraiti, neni andinovenga. "
                            },
                            {
                                "text": "Ane nzeve ngaanzwe zvinoreva Mweya kumakereke. Kuna iye anokunda ndichapa kuti adye zvemuti weupenyu uri pakati peParadhiso yaMwari.  "
                            },
                            {
                                "text": "  Nekumutumwa wekereke yeSimirina nyora uti: Zvinhu izvi ndizvo zvinotaura Wekutanga neWekupedzisira, wakava akafa ndokurarama: "
                            },
                            {
                                "text": "Ndinoziva mabasa ako nedambudziko neurombo (asi uri mufumi), nekutuka kwevanoti ivo VaJudha pachavo, asi vasiri, asi vari sinagoge raSatani. "
                            },
                            {
                                "text": "Usatya chimwe chezvinhu zvaoda kutambudzika nazvo; tarira, dhiabhorosi woda kukanda vamwe venyu mutirongo, kuti muidzwe; uye muchava nedambudziko mazuva gumi. Uve wakatendeka kusvikira parufu, zvino ndichakupa korona yeupenyu. "
                            },
                            {
                                "text": "Ane nzeve ngaanzwe zvinoreva Mweya kumakereke. Anokunda haatongokuvadzwi nerufu rwechipiri.  "
                            },
                            {
                                "text": "  Uye kumutumwa wekereke yePegamo nyora uti: Zvinhu izvi anotaura iye ane munondo unopinza mativi maviri: "
                            },
                            {
                                "text": "Ndinoziva mabasa ako uye paunogara, ipo pane chigaro cheushe chaSatani, uye wakabatisisa zita rangu, uye hauna kuramba rutendo rwangu, kunyange pamazuva paiva naAntipasi, chapupu changu chakatendeka, wakaurawa pakati penyu, apo panogara Satani. "
                            },
                            {
                                "text": "Asi ndine zvinhu zvishoma zvinopokana newe, nokuti unavo ipapo vanobatirira dzidziso yaBharami, wakadzidzisa Bharaki kukanda chigumbuso pamberi pevana vaIsraeri, kuti vadye zvakabairwa zvifananidzo nekuita upombwe. "
                            },
                            {
                                "text": "Saizvozvo newe unavo vanobatisisa dzidziso yeVaNikoraiti, chinhu chandinovenga. "
                            },
                            {
                                "text": "Tendeuka; zvino kana zvikasadaro, ndichakurumidza kuuya kwauri, ndigorwa navo nemunondo wemuromo wangu. "
                            },
                            {
                                "text": "Ane nzeve ngaanzwe zvinoreva Mweya kumakereke. Anokunda, ndichapa kwaari kuti adye kubva pamana yakavanzika, uye ndichamupa ibwe jena, nepabwe iro zita idzva rakanyorwa, risina anoziva, kunze kweanorigamuchira.  "
                            },
                            {
                                "text": "  Nekumutumwa wekereke iri paTiatira nyora uti: Izvi anoreva Mwanakomana waMwari, ane meso ake akafanana nemurazvo wemoto, netsoka dzake dzakaita sendarira yakakwenenzverwa: "
                            },
                            {
                                "text": "Ndinoziva mabasa ako, nerudo, nekushumira, nerutendo, nekutsungirira kwako, uye mabasa ako, uye kuti ekupedzisira anopfuura ekutanga. "
                            },
                            {
                                "text": "Asi ndine zvinhu zvishoma zvinopokana newe, kuti unotendera mukadzi Jezebheri, anozviidza muporofitakadzi kudzidzisa nekutsausa varanda vangu kuti vaite upombwe nekudya zvakabairwa zvifananidzo. "
                            },
                            {
                                "text": "Zvino ndakamupa nguva kuti atendeuke kubva paufeve hwake, asi haana kutendeuka. "
                            },
                            {
                                "text": "Tarira, ini ndichamukandira panhovo, nevanoita upombwe naye padambudziko guru, kana vasingatendeuki kubva pamabasa avo. "
                            },
                            {
                                "text": "Uye ndichauraya vana vake murufu; nemakereke ese achaziva kuti ini ndini ndinonzvera itsvo nemoyo; zvino ndichapa kwamuri umwe neumwe zvinoenderana nemabasa enyu. "
                            },
                            {
                                "text": "Asi ndinotaura kwamuri nekune vamwe vari paTiatira, vese vasina dzidziso iyi, uye vasina kuziva zvakadzika zvaSatani, sezvavanotaura vachiti: Handingakutakudzii umwe mutoro. "
                            },
                            {
                                "text": "Asi izvo zvamunazvo batisisai kusvikira ndichiuya. "
                            },
                            {
                                "text": "Uye anokunda nekuchengeta mabasa angu kusvikira pakuguma, kwaari ndichapa simba pamusoro pemarudzi; "
                            },
                            {
                                "text": "uye achaatonga netsvimbo yedare; semidziyo yemuumbi achaputsanyiwa; sezvandakagamuchirawo kuna Baba vangu. "
                            },
                            {
                                "text": "Uye ndichamupa nyeredzi yemangwanani. "
                            },
                            {
                                "text": "Ane nzeve ngaanzwe zvinoreva Mweya kumakereke.   "
                            }
                        ]
                    },
                    {
                        "verses": [
                            {
                                "text": "Uye kumutumwa wekereke iri muSadhisi nyora uti: Zvinhu izvi anoreva iye ane Mweya minomwe yaMwari nenyeredzi nomwe: Ndinoziva mabasa ako, kuti une zita rekuti unorarama, asi wakafa. "
                            },
                            {
                                "text": "Iva wakarinda, uye simbisa zvinhu zvakasara zvoda kufa; nokuti handina kuwana mabasa ako akaperedzerwa pamberi paMwari. "
                            },
                            {
                                "text": "Naizvozvo rangarira kuti wakagamuchira nekunzwa sei; uye chengeta, uye tendeuka. Naizvozvo kana usingarindi, ndichauya kwauri sembavha, uye haungatongozivi kuti iawa ripi randichauya naro pamusoro pako. "
                            },
                            {
                                "text": "Une mazita mashoma kunyange paSadhisi asina kusvibiswa nguvo dzawo; uye vachafamba neni munguvo  chena, nokuti vakafanira. "
                            },
                            {
                                "text": "Uyo anokunda, ndiye achapfekedzwa nguvo chena; uye handichatongodzimi zita rake pabhuku reupenyu, uye ndichareurura zita rake pamberi paBaba vangu, nepamberi pevatumwa vake. "
                            },
                            {
                                "text": "Ane nzeve ngaanzwe zvinoreva Mweya kumakereke.  "
                            },
                            {
                                "text": "  Nekumutumwa wekereke iri muFiradhefia nyora uti: Zvinhu izvi anoreva Mutsvene, Wechokwadi, iye ane kiyi yaDhavhidhi, iye anozarura pasinawo anopfiga, nekupfiga pasinawo anozarura: "
                            },
                            {
                                "text": "Ndinoziva mabasa ako; tarira, ndakaisa pamberi pako mukova wakazarurwa, uye hakuna angagona kuupfiga, nokuti une simba shoma, uye wakachengeta shoko rangu, nekusaramba zita rangu. "
                            },
                            {
                                "text": "Tarira, ndichakupa vanobva kusinagoge raSatani, vanozviti VaJudha, vasiri ivo, asi vanoreva nhema; tarira, ndichavaita kuti vauye vagonamata pamberi petsoka dzako, uye vazive kuti ini ndakakuda. "
                            },
                            {
                                "text": "Nokuti wakachengeta shoko rekutsungirira kwangu, neni ndichakuchengeta panguva yekuedzwa ichauya pamusoro penyika yese, kuedza vanogara panyika. "
                            },
                            {
                                "text": "Tarira, ndinouya nekukurumidza; batisisa chaunacho, kuti kusava neanotora korona yako. "
                            },
                            {
                                "text": "Uyo anokunda, ndichamuita mbiru mutembere yaMwari wangu, uye haachatongobudizve; uye ndichanyora pamusoro pake zita raMwari wangu, nezita reguta raMwari wangu, reJerusarema idzva, rinoburuka richibva kudenga kuna Mwari wangu, nezita rangu idzva. "
                            },
                            {
                                "text": "Ane nzeve ngaanzwe zvinoreva Mweya kumakereke.  "
                            },
                            {
                                "text": "  Nekumutumwa wekereke yeVaRaodhikia nyora uti: Zvinhu izvi anoreva Ameni, chapupu chakatendeka uye chechokwadi, kutanga kwezvisikwa zvaMwari: "
                            },
                            {
                                "text": "Ndinoziva mabasa ako, kuti hautonhori uye haupisi. Ndaida kuti dai uchitonhora kana uchipisa. "
                            },
                            {
                                "text": "Zvino zvaunodziya, uye hautonhori uye haupisi, ndichakusvisvina mumuromo mangu. "
                            },
                            {
                                "text": "Nokuti unoti: Ndiri mufumi, uye ndakafuma, uye handishaiwi chinhu, asi hauzivi kuti ndiwe unotambura, neune nhamo, nemurombo, nebofu, newakashama; "
                            },
                            {
                                "text": "ndinokupa zano kuti utenge kwandiri goridhe rakaidzwa mumoto, kuti ufume; nenguvo chena, kuti upfeke, uye nyadzi dzekushama kwako dzirege kuratidzika; uye uzore meso ako nechizoro chameso, kuti uone. "
                            },
                            {
                                "text": "Vese vandinoda ini, ndinotsiura nekuranga. Naizvozvo shingaira utendeuke. "
                            },
                            {
                                "text": "Tarira, ndimire pamukova ndichigogodza; kana umwe achinzwa inzwi rangu, akazarura mukova, ndichapinda kwaari, uye ndicharaira naye, naiye neni. "
                            },
                            {
                                "text": "Anokunda, ndichamupa kugara neni pachigaro changu cheushe, sezvo neni ndakakunda ndikagara pamwe naBaba vangu pachigaro chavo cheushe. "
                            },
                            {
                                "text": "Ane nzeve ngaanzwe zinoreva Mweya kumakereke.  "
                            }
                        ]
                    },
                    {
                        "verses": [
                            {
                                "text": "Shure kweizvi ndakaona, zvino tarira, mukova wakazaruka kudenga, nenzwi rekutanga randakanzwa rakaita serehwamanda richitaura neni, richiti: Kwira pano, ndigokuratidza zvinhu zvinofanira kuitika shure kweizvi. "
                            },
                            {
                                "text": "Zvino pakarepo ndakava muMweya; zvino tarira, chigaro cheushe chakagadzwa kudenga, nepamusoro pechigaro cheushe umwe agere. "
                            },
                            {
                                "text": "Iye wakange agere pakuonekwa wakange akafanana nebwe rejasipisi* nesadhio*; nemurarabungu wakakomberedza chigaro cheushe waitaridzika sebwe reemaradhi*. "
                            },
                            {
                                "text": "Zvino zvigaro zveushe makumi maviri nezvina zvakange zvakakomberedza chigaro cheushe; nepazvigaro zveushe ndakaona vakuru makumi maviri nevana vagere, vakapfeka nguvo chena, uye vakange vane korona dzegoridhe pamisoro yavo. "
                            },
                            {
                                "text": "Nepachigaro cheushe pakabuda mheni nekutinhira nemanzwi; nemwenje minomwe yemoto ichipfuta pamberi pechigaro cheushe, iri Mweya minomwe yaMwari. "
                            },
                            {
                                "text": "Zvino pamberi pechigaro cheushe pakange pane gungwa regirazi, rakafanana nekrisitaro*. Nepakati pechigaro cheushe nepakapoteredza chigaro cheushe pane zvisikwa zvina zvipenyu zvizere nemeso mberi neshure. "
                            },
                            {
                                "text": "Zvino chisikwa chipenyu chekutanga chakange chakafanana neshumba, uye chisikwa chipenyu chechipiri chakafanana nemhuru, nechisikwa chipenyu chechitatu chakange chine chiso semunhu, nechisikwa chipenyu chechina chakange chakafanana negondo rinobhururuka. "
                            },
                            {
                                "text": "Nezvisikwa zvipenyu izvi chimwe nechimwe chakange chine mapapiro matanhatu mativi ese, nemukati zvakange zvizere nemeso; uye hazvizorori masikati neusiku, zvichiti: Mutsvene, mutsvene, mutsvene, Ishe Mwari, Wemasimbaose, wakange aripo, uye aripo, neachazouya. "
                            },
                            {
                                "text": "Zvino apo zvisikwa zvipenyu izvi pazvaimupa kubwinya nerukudzo nekuvongwa iye anogara pachigaro cheushe, iye anorarama kusvikira rinhi narinhi, "
                            },
                            {
                                "text": "vakuru makumi maviri nevana vakazviwisira pasi pamberi peagere pachigaro cheushe ndokumunamata iye anorarama kusvikira rinhi narinhi, uye vachikandira korona dzavo pamberi pechigaro cheushe, vachiti: "
                            },
                            {
                                "text": "Makafanira, Ishe, kugamuchira kubwinya, nerukudzo, nesimba; nokuti ndimwi makasika zvinhu zvese, uye nekuda kwechido chenyu zviripo uye zvakasikwa.   "
                            }
                        ]
                    },
                    {
                        "verses": [
                            {
                                "text": "Zvino ndakaona muruoko rwerudyi rwaiye wakange agere pachigaro cheushe bhuku rakanyorwa mukati nekunze, rakanamatidzwa nemicherechedzo minomwe. "
                            },
                            {
                                "text": "Zvino ndakaona mutumwa ane simba achidanidzira nenzwi guru; achiti: Ndiani wakafanira kuzarura bhuku nekusunungura micherechedzo yaro? "
                            },
                            {
                                "text": "Asi kwakange kusina munhu kudenga kana panyika, kana pasi penyika, wakagona kuzarura bhuku, kana kuritarira. "
                            },
                            {
                                "text": "Zvino ini ndakachema zvikuru, nokuti hakuna kutongowanikwa wakafanira kuzarura nekuverenga bhuku, kana kuritarira. "
                            },
                            {
                                "text": "Zvino umwe wevakuru wakati kwandiri: Usachema; tarira, yakunda Shumba inobva kurudzi rwaJudha, Mudzi waDhavhidhi, kuti izarure bhuku nekusunungura micherechedzo yaro minomwe. "
                            },
                            {
                                "text": "Zvino ndakaona, uye tarira, pakati pechigaro cheushe nechezvisikwa zvipenyu zvina, nepakati pevakuru, Gwayana rimire serakabaiwa, rine nyanga nomwe nemeso manomwe, ndiyo Mweya minomwe yaMwari yakatumwa kunyika yese. "
                            },
                            {
                                "text": "Zvino rakauya, rikatora bhuku kubva muruoko rwerudyi rwaiye wakagara pachigaro cheushe. "
                            },
                            {
                                "text": "Zvino rakati ratora bhuku, zvisikwa zvipenyu zvina nevakuru makumi maviri nevana vakawira pamberi peGwayana, umwe neumwe ane rudimbwa nendiro dzegoridhe dzizere nezvinonhuhwira inova minyengetero yevatsvene. "
                            },
                            {
                                "text": "Zvino vakaimba rwiyo rutsva, vachiti: Makafanira kutora bhuku, nekuzarura micherechedzo yaro; nokuti makabaiwa, ndokutidzikunurira Mwari neropa renyu kubva kudzinza rese, nekururimi, nekuvanhu, nekurudzi, "
                            },
                            {
                                "text": "makatiitawo kuna Mwari wedu tive madzimambo nevapristi, uye tichatonga panyika. "
                            },
                            {
                                "text": "Zvino ndakaona, uye ndakanzwa inzwi revatumwa vazhinji vakakomberedza chigaro cheushe, nezvisikwa zvipenyu nevakuru; nekuwanda kwazvo kwakange kuri mazana nemazana emazana nemazana, nezvuru zvezvuru, "
                            },
                            {
                                "text": "vachiti nenzwi guru: Rakafanira Gwayana rakabaiwa kugamuchira simba neufumi nenjere nemasimba nerukudzo nekubwinya nekurumbidzwa. "
                            },
                            {
                                "text": "Nechisikwa chega-chega chiri kudenga, nepanyika, nepasi penyika, nezviri pagungwa nezvese zviri mazviri, ndakanzwa zvichiti: Kuna iye agere pamusoro pechigaro cheushe nekuGwayana ngakuve nekurumbidzwa, nerukudzo, nekubwinya, nesimba kusvikira rinhi narinhi. "
                            },
                            {
                                "text": "Zvino zvisikwa zvipenyu zvina zvakati: Ameni. Nevakuru makumi maviri nevana vakawa, vakanamata iye anorarama kusvika rinhi narinhi.  "
                            }
                        ]
                    },
                    {
                        "verses": [
                            {
                                "text": "Zvino ndakaona Gwayana parakazarura chimwe chemicherechedzo, ndokunzwa chimwe chezvisikwa zvipenyu zvina chichiti, senzwi remutinhiro: Uya uone. "
                            },
                            {
                                "text": "Zvino ndakaona, uye tarira, bhiza jena, naiye wakaritasva wakange ane uta; korona ndokupiwa kwaari, zvino akabuda achikunda, uye kuti akunde. "
                            },
                            {
                                "text": "Zvino rakati razarura mucherechedzo wechipiri, ndakanzwa chisikwa chipenyu chechipiri chichiti: Uya uone. "
                            },
                            {
                                "text": "Zvino kwakabuda rimwe bhiza dzvuku; newakaritasva akapiwa simba kuti abvise rugare panyika, nokuti vaurayane; ndokupiwa kwaari munondo mukuru. "
                            },
                            {
                                "text": "Zvino rakati razarura mucherechedzo wechitatu, ndakanzwa chisikwa chipenyu chechitatu chichiti: Uya uone. Zvino ndikaona, uye tarira, bhiza dema, newakange akaritasva wakange ane chiyereso muruoko rwake. "
                            },
                            {
                                "text": "Zvino ndakanzwa inzwi pakati pezvisikwa zvipenyu zvina richiti: Chiyero chezviyo nedhenario*, nezviyero zvitatu zvebhari* nedhenario; nemafuta newaini usazvitadzira. "
                            },
                            {
                                "text": "Zvino rakati razarura mucherechedzo wechina, ndakanzwa inzwi rechisikwa chipenyu chechina richiti: Uya uone. "
                            },
                            {
                                "text": "Zvino ndakaona, uye tarira, bhiza rakachenuruka, newakange akaritasva zita rake Rufu; uye hadhesi rakateverana naye. Simba ndokupiwa kwazviri kuuraya kusvika pane chechina chenyika, nemunondo, uye nenzara, uye nerufu, uye nezvikara zvenyika. "
                            },
                            {
                                "text": "Zvino rakati razarura mucherechedzo wechishanu, ndakaona pasi pearitari mweya yevakange vaurawa nekuda kweshoko raMwari, uye nekuda kweuchapupu hwavaiva nahwo. "
                            },
                            {
                                "text": "Zvino vakadana nenzwi guru vachiti: Kusvikira rinhi, Tenzi, mutsvene uye wechokwadi, regai kutonga nekutsiva ropa redu pane vanogara panyika? "
                            },
                            {
                                "text": "Zvino kwakapiwa umwe neumwe nguvo refu chena, zvikanzi kwavari vambozorora chinguva chidiki kusvikira vamwewo varanda pamwe navo nehama dzavo dzaiva dzoda kuurawa saivowo vakwaniswa. "
                            },
                            {
                                "text": "Zvino ndakaona parakange razarura mucherechedzo wechitanhatu, uye tarira, kwakava nekudengenyeka kwenyika kukuru, uye zuva rakasviba sesaga remvere, nemwedzi ukaita seropa; "
                            },
                            {
                                "text": "nenyeredzi dzedenga dzakawira panyika, semuonde unowisa maonde awo eshure, uchizuzwa nemhepo huru. "
                            },
                            {
                                "text": "Zvino denga rakabva serugwaro rwakapetwa; negomo rega-rega nechiwi zvakabviswa panzvimbo dzazvo. "
                            },
                            {
                                "text": "Nemadzimambo enyika, nevanhu vakuru, nevafumi, nevatungamiriri vehondo, nevane simba, nevaranda vese, nevakasununguka vese vakanozvivanza mumapako nemumabwe emakomo, "
                            },
                            {
                                "text": "zvino vakati kumakomo nekumabwe: Wirai pamusoro pedu, mutivige pachiso chaiye anogara pachigaro cheushe, nepakutsamwa kweGwayana; "
                            },
                            {
                                "text": "nokuti zuva guru rekutsamwa kwaro rasvika; zvino ndiani anogona kumira?   "
                            }
                        ]
                    },
                    {
                        "verses": [
                            {
                                "text": "Zvino shure kweizvi ndakaona vatumwa vana vamire kumativi mana enyika vakabata mhepo ina dzenyika, kuti mhepo irege kuvhuvhuta panyika, kana pagungwa, kana pamuti upi zvawo. "
                            },
                            {
                                "text": "Uye ndakaona umwe mutumwa achikwira kubva kumabvazuva kwezuva ane mucherechedzo waMwari mupenyu; akadana nenzwi guru kuvatumwa vana, vaya vakange vapiwa simba kuti vatadzire nyika negungwa, "
                            },
                            {
                                "text": "achiti: Musatadzira nyika, kana gungwa, kana miti, kusvikira taisa mucherechedzo varanda vaMwari wedu pahuma dzavo. "
                            },
                            {
                                "text": "Zvino ndakanzwa uwandu hwevakaiswa mucherechedzo: Zvuru zana nemakumi mana nezvina vakaiswa mucherechedzo kubva kumarudzi ese evana vaIsraeri. "
                            },
                            {
                                "text": "Kubva kurudzi rwaJudha zvuru gumi nezviviri vakaiswa mucherechedzo; kubva kurudzi rwaRubheni zvuru gumi nezviviri vakaiswa mucherechedzo; kubva kurudzi rwaGadhi zvuru gumi nezviviri vakaiswa mucherechedzo; "
                            },
                            {
                                "text": "kubva kurudzi rwaAsheri zvuru gumi nezviviri vakaiswa mucherechedzo; kubva kurudzi rwaNafutarimi zvuru gumi nezviviri vakaiswa mucherechedzo; kubva kurudzi rwaManase zvuru gumi nezviviri vakaiswa mucherechedzo; "
                            },
                            {
                                "text": "kubva kurudzi rwaSimioni zvuru gumi nezviviri vakaiswa mucherechedzo; kubva kurudzi rwaRevhi zvuru gumi nezviviri vakaiswa mucherechedzo; kubva kurudzi rwaIsaskari zvuru gumi nezviviri vakaiswa mucherechedzo; "
                            },
                            {
                                "text": "kubva kurudzi rwaZebhuruni zvuru gumi nezviviri vakaiswa mucherechedzo; kubva kurudzi rwaJosefa zvuru gumi nezviviri vakaiswa mucherechedzo; kubva kurudzi rwaBhenjamini zvuru gumi nezviviri vakaiswa mucherechedzo.  "
                            },
                            {
                                "text": "  Shure kwaizvozvi ndakaona, zvino tarira, chaunga chikuru, chisina anogona kuverenga, chinobva kundudzi dzese, nemarudzi, nevanhu, nendimi, vakamira pamberi pechigaro cheushe nepamberi peGwayana, vakamonera nguvo refu chena, nemichindwe mumaoko avo; "
                            },
                            {
                                "text": "zvino vakadanidzira nenzwi guru, vachiti: Ruponeso ngaruve kuna Mwari wedu anogara pachigaro cheushe, nekuGwayana. "
                            },
                            {
                                "text": "Zvino vatumwa vese vakamira vakakomba chigaro cheushe nevakuru nezvisikwa zvipenyu zvina, vakawa pamberi pechigaro cheushe nezviso zvavo, ndokunamata Mwari, "
                            },
                            {
                                "text": "vachiti: Ameni: Kurumbidzwa nekubwinya nenjere nekuvonga nerukudzo nesimba nemasimba ngazvive kuna Mwari wedu kusvikira rinhi narinhi. Ameni. "
                            },
                            {
                                "text": "Zvino umwe wevakuru wakapindura, achiti kwandiri: Ava vakapfeka nguvo refu chena ndivana ani, uye vakabvepi? "
                            },
                            {
                                "text": "Zvino ndakati kwaari: Ishe, ndimwi munoziva. Zvino akati kwandiri: Ava ndivo vanobva mukutambudzika kukuru, uye vakasuka nguvo refu dzavo, uye ivo vakadzichenesa muropa reGwayana. "
                            },
                            {
                                "text": "Nekuda kweizvi vari pamberi pechigaro cheushe chaMwari, vanomushumira masikati neusiku mutembere yake; uye anogara pachigaro cheushe achatandavadza tende pamusoro pavo. "
                            },
                            {
                                "text": "Havachazombovi nenzara kana kuzombova nenyota, nezuva haringatongovawiri, kana kupisa kupi zvako; "
                            },
                            {
                                "text": "nokuti Gwayana riri pakati pechigaro cheushe richavafunda, uye richavatungamirira kuzvitubu zvipenyu zvemvura; uye Mwari achapusika misodzi yese pameso avo.   "
                            }
                        ]
                    },
                    {
                        "verses": [
                            {
                                "text": "Zvino wakati azarura mucherechedzo wechinomwe, kwakavapo kunyarara kudenga kwakaita sehafu yeawa. "
                            },
                            {
                                "text": "Zvino ndakaona vatumwa vanomwe vamire pamberi paMwari, kukapiwawo kwavari hwamanda nomwe. "
                            },
                            {
                                "text": "Zvino umwe mutumwa wakauya akamira paaritari, ane mudziyo wezvinonhuhwira wegoridhe; kukapiwa kwaari zvinonhuhwira zvizhinji, kuti azvipe neminyengetero yevatsvene vese pamusoro pearitari yegoridhe yakange iri pamberi pechigaro cheushe. "
                            },
                            {
                                "text": "Zvino utsi hwezvinonhuhwira hwakakwira neminyengetero yevatsvene huchibva muruoko rwemutumwa pamberi paMwari. "
                            },
                            {
                                "text": "Mutumwa akatora mudziyo wezvinonhuhwira, ndokuuzadza nemoto wearitari, ndokuukanda panyika; zvino kwakavapo manzwi nekutinhira nemheni nekudengenyeka kwenyika. "
                            },
                            {
                                "text": "Zvino vatumwa vanomwe vakange vane hwamanda nomwe vakazvigadzirira kuti varidze. "
                            },
                            {
                                "text": "Zvino mutumwa wekutanga wakaridza, ndokuvapo chimvuramabwe nemoto zvakavhenganiswa neropa, ndokukandwa panyika; nechetatu chemiti chakapiswa, neuswa unyoro hwese hwakapiswa. "
                            },
                            {
                                "text": "Zvino mutumwa wechipiri wakaridza, zvino chimwe segomo guru rinopfuta nemoto chikakandwa mugungwa; chetatu chegungwa ndokuva ropa; "
                            },
                            {
                                "text": "ndokufa chetatu chezvisikwa zviri mugungwa zvine upenyu, nechetatu chezvikepe chikaparadzwa. "
                            },
                            {
                                "text": "Zvino mutumwa wechitatu wakaridza, kukawa kubva kudenga nyeredzi huru, ichipfuta semwenje, ndokuwira pamusoro pechetatu chenzizi, nepamusoro pezvitubu zvemvura. "
                            },
                            {
                                "text": "Zvino zita renyeredzi rainzi Gavakava; chetatu chemvura ndokuva gavakava, nevanhu vazhinji vakafa nemvura, nokuti yakange yavaviswa. "
                            },
                            {
                                "text": "Zvino mutumwa wechina wakaridza, chetatu chezuva ndokurohwa nechetatu chemwedzi nechetatu chenyeredzi, kuti chetatu chazvo chisvibiswe, uye kuti chetatu chemasikati chirege kuvhenekera, neusiku saizvozvo. "
                            },
                            {
                                "text": "Zvino ndakatarira, ndokunzwa mutumwa umwe achibhururuka ari pakati pedenga achiti nenzwi guru: Mune nhamo, mune nhamo, mune nhamo vagari vepanyika, pamanzwi asara ehwamanda yevatumwa vatatu vachazoridza!   "
                            }
                        ]
                    },
                    {
                        "verses": [
                            {
                                "text": "Zvino mutumwa wechishanu wakaridza, zvino ndakaona nyeredzi ichibva kudenga ichiwira panyika, ndokupiwa kwaari kiyi yegomba risina chigadziko. "
                            },
                            {
                                "text": "Zvino yakazarura gomba risina chigadziko, utsi ndokusimuka kubva mugomba seutsi hwevira guru, nezuva nedenga zvikasvibiswa nekuda kweutsi hwegomba. "
                            },
                            {
                                "text": "Zvino muutsi mukabuda mhashu dzikauya panyika, ndokupiwa kwadziri simba, sezvinyavada zvenyika zvine simba. "
                            },
                            {
                                "text": "Kukanzi kwadziri dzirege kutadzira uswa hwenyika, kana chipi zvacho chinyoro, kana muti upi, asi vanhu chete vasina mucherechedzo waMwari pahuma dzavo. "
                            },
                            {
                                "text": "Zvino kwakapiwa kwadziri kuti dzisavauraya, asi kuti varwadziswe mwedzi mishanu; uye kurwadzisa kwadzo kwaiita sekurwadzisa kwechinyavada kana chichiruma munhu. "
                            },
                            {
                                "text": "Zvino pamazuva iwayo vanhu vachatsvaka rufu, asi havangaruwani; uye vachashuva kufa, asi rufu rwuchavatiza. "
                            },
                            {
                                "text": "Uye zvimiro zvemhashu zvakaita semabhiza akagadzirirwa hondo; nepamisoro yadzo pane zvakaita sekorona dzakafanana negoridhe, nezviso zvadzo sezviso zvevanhu. "
                            },
                            {
                                "text": "Zvino dzakange dzine vhudzi sevhudzi revakadzi, nemeno adzo akaita seeshumba. "
                            },
                            {
                                "text": "Zvino dzakange dzine zvidzitiro zvechifuva zvakaita sezvidzitiro zvechifuva zvedare, nekutinhira kwemapapiro adzo sekutinhira kwengoro dzemabhiza mazhinji achimhanyira kuhondo. "
                            },
                            {
                                "text": "Zvino dzakange dzine miswe yakafanana nezvinyavada, uye pakange pane umborera pamiswe yadzo, nesimba radzo rekukuvadza vanhu mwedzi mishanu. "
                            },
                            {
                                "text": "Zvino dzakange dzina mambo pamusoro padzo, mutumwa wegomba risina chigadziko, zita rake nechiHebheru riri Abhadhoni, uye nechiGiriki ane zita Aporioni. "
                            },
                            {
                                "text": "Nhamo imwe yapfuura; tarira, kuchiri kuuya nhamo mbiri shure kweizvi.  "
                            },
                            {
                                "text": "  Zvino mutumwa wechitanhatu wakaridza, zvino ndakanzwa inzwi kubva panyanga ina dzearitari yegoridhe iri pamberi paMwari, "
                            },
                            {
                                "text": "richiti kumutumwa wechitanhatu wakange ane hwamanda: Sunungura vatumwa vana vakasungwa parwizi rukuru Yufuratesi. "
                            },
                            {
                                "text": "Zvino vakasunungurwa vatumwa vana vakange vakagadzirirwa awa nezuva nemwedzi negore, kuti vauraye chetatu chevanhu. "
                            },
                            {
                                "text": "Zvino uwandu hwehondo dzevatasvi vemabhiza hwaiva makumi ezvuru maviri emakumi ezvuru; ndakanzwawo uwandu hwavo. "
                            },
                            {
                                "text": "Zvino saizvozvo ndakaona mabhiza muchiratidzo, nevakange vakaatasva, vane zvidzitiro zvechifuva zvemoto, nezvehiasindo*, nezvesarufa*, nemisoro yemabhiza semisoro yeshumba, nemumiromo yawo makabuda moto neutsi nesarufa. "
                            },
                            {
                                "text": "Neizvi zvitatu kwakaurawa chetatu chevanhu, nemoto uye neutsi uye nesarufa, zvakabuda mumiromo yawo. "
                            },
                            {
                                "text": "Nokuti simba rawo riri mumuromo wawo, nemumiswe yawo; nokuti miswe yawo yakaita senyoka uye ine misoro; uye anokuvadza nayo. "
                            },
                            {
                                "text": "Zvino vakasara vevanhu, vasina kuurawa pamatambudziko awa, havana kutendeuka pamabasa emaoko avo, kuti varege kunamata madhimoni, nezvifananidzo zvegoridhe nesirivheri nezvendarira nezvemabwe nezvematanda, zvisingagoniwo kuona, zvisinganzwiwo, uye zvisingafambi; "
                            },
                            {
                                "text": "uye havana kutendeuka paumhondi hwavo, kana pauroyi hwavo, kana paupombwe hwavo, kana paumbavha hwavo.  "
                            }
                        ]
                    },
                    {
                        "verses": [
                            {
                                "text": "Zvino ndakaona umwe mutumwa ane simba achiburuka kubva kudenga, akapfekedzwa gore; nemurarabungu uri mumusoro make, uye chiso chake chakaita sezuva, netsoka dzake sembiru dzemoto; "
                            },
                            {
                                "text": "uye wakange ane bhuku diki rakazaruka muruoko rwake; ndokuisa rutsoka rwake rwerudyi pamusoro pegungwa, nerweruboshwe pamusoro penyika; "
                            },
                            {
                                "text": "zvino akadanidzira nenzwi guru seshumba inodzvova; wakatiwo adanidzira, kutinhira kunomwe kukareva manzwi ako. "
                            },
                            {
                                "text": "Zvino kutinhira kunomwe kwakati kwareva manzwi ako, ndakange ndododa kunyora; ndokunzwa inzwi kubva kudenga richiti kwandiri: Zarira nemucherechedzo kutinhira kunomwe zvakwareva, uye usanyora zvinhu izvi. "
                            },
                            {
                                "text": "Zvino mutumwa wandakaona amire pamusoro pegungwa nepamusoro penyika wakasimudzira ruoko rwake kudenga, "
                            },
                            {
                                "text": "ndokupika naiye anorarama kusvikira rinhi narinhi, wakasika denga nezviri mariri, nenyika nezviri mairi, negungwa nezviri mariri, kuti nguva haichazovipo. "
                            },
                            {
                                "text": "Asi pamazuva enzwi remutumwa wechinomwe, kana woda kuridza, ipapo chakavanzika chaMwari chapedziswa, sezvaakaparidzira varanda vake vaporofita. "
                            },
                            {
                                "text": "Zvino inzwi randakanzwa kubva kudenga, rakataura kwandirizve, ndokuti: Enda, tora bhuku diki rakazaruka riri muruoko rwemutumwa amire pamusoro pegungwa nepamusoro penyika. "
                            },
                            {
                                "text": "Zvino ndakaenda kumutumwa, ndichiti kwaari: Ndipe bhuku diki. Zvino akati kwandiri: Tora ugoridya uripedze; zvino richavavisa dumbu rako, asi mumuromo mako richatapira seuchi. "
                            },
                            {
                                "text": "Zvino ndakatora bhuku diki kubva muruoko rwemutumwa, ndokuridya rikapera; ndokuva mumuromo mangu seuchi, kutapira; asi ndaridya, dumbu rangu rakavava. "
                            },
                            {
                                "text": "Zvino akati kwandiri: Iwe unofanira kuporofitazve pamberi pevanhu nendudzi nendimi nemadzimambo mazhinji.  "
                            }
                        ]
                    },
                    {
                        "verses": [
                            {
                                "text": "Zvino kwakapiwa kwandiri rutsanga rwakaita semudonzvo, mutumwa ndokumira achiti: Simuka, zvino yera tembere yaMwari, nearitari, nevanonamata mairi. "
                            },
                            {
                                "text": "Asi chivanze chiri kunze kwetembere urasire panze, uye usachiyera; nokuti chakapiwa kuvechirudzi; uye vachatsikira guta dzvene pasi mwedzi makumi mana nemiviri. "
                            },
                            {
                                "text": "Zvino ndichapa simba kuzvapupu zvangu zviviri, zvino zvichaporofita mazuva churu nemazana maviri nemakumi matanhatu, zvakapfeka masaga. "
                            },
                            {
                                "text": "Ava miti miviri yemiorivhi, nezvigadziko zvemwenje zviviri zvimire pamberi paMwari wenyika. "
                            },
                            {
                                "text": "Zvino kana kune anoshuva kuvakuvadza, moto unobuda mumuromo wavo uchiparadza vavengi vavo; uye kana umwe achishuva kuvakuvadza, anofanira kuurawa saizvozvo. "
                            },
                            {
                                "text": "Ava vane simba rekupfiga denga, kuti kusanaya mvura pamazuva ekuporofita kwavo, uye vane simba pamusoro pemvura, kuti vaishandure ive ropa, nekurova nyika nematambudziko ese nguva dzese dzavanoda. "
                            },
                            {
                                "text": "Uye kana vapedza uchapupu hwavo, chikara chinokwira kubva mugomba risina chigadziko chichaita hondo navo, ndokuvakunda nekuvauraya. "
                            },
                            {
                                "text": "Uye zvitunha zvavo zvichava panzira dzemuguta guru, rinonzi pamweya Sodhoma neEgipita, pakarovererwawo Ishe wedu. "
                            },
                            {
                                "text": "Zvino vanobva kuvanhu nevemarudzi nevendimi nevendudzi vachaona zvitunha zvavo mazuva matatu nehafu, uye havangatenderi zvitunha zvavo kuti zviiswe mumakuva. "
                            },
                            {
                                "text": "Neavo vanogara panyika vachafara pamusoro pavo nekupembera, uye vachatumirana zvipo, nokuti vaporofita ava vaviri vakatambudza vanogara panyika. "
                            },
                            {
                                "text": "Zvino shure kwemazuva matatu nehafu, mweya weupenyu kubva kuna Mwari wakapinda mavari, vakamira netsoka dzavo, uye kutya kukuru kukawira vakavaona. "
                            },
                            {
                                "text": "Zvino vakanzwa inzwi guru richibva kudenga, richiti kwavari: Kwirai pano. Zvino vakakwira kudenga vari mugore, vavengi vavo ndokuvaona. "
                            },
                            {
                                "text": "Zvino nenguva iyoyo kwakava nekudengenyeka kwenyika kukuru, chegumi cheguta ndokuwa, nemazita evanhu zvuru zvinomwe vakaurawa mukudengenyeka kwenyika; vakasara ndokuvhunduswa, vakapa rumbidzo kuna Mwari wekudenga. "
                            },
                            {
                                "text": "Nhamo yechipiri yapfuura; zvino tarira, nhamo yechitatu inokurumidza kuuya.  "
                            },
                            {
                                "text": "  Zvino mutumwa wechinomwe wakaridza; manzwi makuru ndokuva kudenga, achiti: Ushe hwenyika hwava hwaIshe wedu, nehwaKristu wake; uye achatonga kusvika rinhi narinhi. "
                            },
                            {
                                "text": "Uye vakuru makumi maviri nevana vagere pamberi paMwari pazvigaro zvavo zveushe vakawa nezviso zvavo vakanamata Mwari, "
                            },
                            {
                                "text": "vachiti: Tinokuvongai, Ishe Mwari Wemasimbaose, aripo, wakange aripo, neachauya, nokuti makatora simba renyu guru, uye makatonga. "
                            },
                            {
                                "text": "Zvino marudzi akatsamwa, uye kutsamwa kwenyu kwasvika, nenguva yevakafa kuti vatongwe, uye kuti mupe mubairo kuvaranda venyu vaporofita, nekuvatsvene, nevanotya zita renyu, vadiki nevakuru, uye yekuparadza vanoparadza nyika. "
                            },
                            {
                                "text": "Zvino kwakazarurwa tembere yaMwari kudenga; kukaonekwa areka yesungano yake mutembere yake; ndokuvapo mheni nemanzwi nekutinhira nekudengenyeka kwenyika nechimvuramabwe chikuru.  "
                            }
                        ]
                    },
                    {
                        "verses": [
                            {
                                "text": "Zvino kwakaonekwa chiratidzo chikuru kudenga, mukadzi akapfeka zuva, nemwedzi uri pasi petsoka dzake, nepamusoro wake korona yenyeredzi gumi nembiri; "
                            },
                            {
                                "text": "uye wakange ane pamuviri, akadanidzira achirwadziwa nemimba, uye achitambudzwa kupona. "
                            },
                            {
                                "text": "Zvino kwakaonekwa chimwe chiratidzo kudenga, tarirawo, zibukanana ziguru zidzvuku, rine misoro minomwe nenyanga gumi, nepamisoro yaro korona nomwe. "
                            },
                            {
                                "text": "Zvino muswe waro wakakweva chetatu chenyeredzi dzekudenga, ndokudzikandira panyika; zibukanana ndokumira pamberi pemukadzi wakange oda kupona, kuti kana apona, agoparadza mwana wake. "
                            },
                            {
                                "text": "Zvino wakapona mwana mukomana, wakange oda kufudza marudzi ese netsvimbo yedare; mwana wake ndokubvutirwa kuna Mwari nekuchigaro chake cheushe. "
                            },
                            {
                                "text": "Zvino mukadzi akatizira kurenje, kwaakange ane nzvimbo yakagadzirwa kubva kuna Mwari, kuti vamuriritira ipapo mazuva churu nemazana maviri nemakumi matanhatu. "
                            },
                            {
                                "text": "Zvino kukava nehondo kudenga; Mikaeri nevatumwa vake vakarwa nezibukanana, zibukanana ndokurwa rine vatumwa varo; "
                            },
                            {
                                "text": "asi havana kukunda, uye nzvimbo yaro haina kuzowanikwa zvekare kudenga. "
                            },
                            {
                                "text": "Zvino zibukanana ziguru rakakandwa, nyoka yekare, inonzi Dhiabhorosi uye Satani, anonyengera nyika yese; wakakandirwa panyika, nevatumwa vake vakakandwa pamwe naye. "
                            },
                            {
                                "text": "Zvino ndakanzwa inzwi guru richiti kudenga: Ikozvino ruponeso rwasvika, nesimba, neushe hwaMwari wedu, neumambo hwaKristu wake; nokuti mupomeri wehama dzedu wakandirwa pasi, anovapomera pamberi paMwari wedu masikati neusiku. "
                            },
                            {
                                "text": "Zvino ivo vakamukunda neropa reGwayana, uye neshoko reuchapupu hwavo, uye havana kuda upenyu hwavo kusvikira parufu. "
                            },
                            {
                                "text": "Naizvozvi farai, matenga nemwi munogara maari. Mune nhamo vagari venyika negungwa, nokuti dhiabhorosi wakaburukira kwamuri ane kutsamwa kukuru, nokuti anoziva kuti ane nguva diki. "
                            },
                            {
                                "text": "Zvino zibukanana rakati raona kuti rakandirwa panyika, rakashusha mukadzi wakapona murume. "
                            },
                            {
                                "text": "Zvino kumukadzi kwakapiwa mapapiro maviri egondo guru, kuti abhururukire kurenje kunzvimbo yake, kwaanonoriritirwa kwenguva nedzimwe nguva nehafu yenguva, abve pauso hwenyoka. "
                            },
                            {
                                "text": "Zvino nyoka yakabudisa mvura mumuromo mayo yakaita serwizi shure kwemukadzi kuti imukonzerese kukukurwa nerwizi. "
                            },
                            {
                                "text": "Zvino nyika yakabatsira mukadzi, nyika ndokushamisa muromo wayo, ikamedza rwizi zibukanana rwarakabudisa mumuromo maro. "
                            },
                            {
                                "text": "Zvino zibukanana rakatsamwira mukadzi, rikaenda kunoita hondo nevakasara vembeu yake, vanochengeta mirairo yaMwari, vane uchapupu hwaJesu Kristu.   "
                            }
                        ]
                    },
                    {
                        "verses": [
                            {
                                "text": "Zvino ndakamira pamusoro pejecha regungwa, ndokuona chikara chichibuda mugungwa, chine misoro minomwe nenyanga gumi, nepamusoro penyanga dzacho korona gumi, nepamusoro pemisoro yacho zita rekunyomba. "
                            },
                            {
                                "text": "Zvino chikara ichi chandakaona chakange chakaita sengwe, netsoka dzacho sedzebheya*, nemuromo wacho semuromo weshumba. Zibukanana rikapa kwachiri simba raro, nechigaro charo cheushe, nemasimba makuru. "
                            },
                            {
                                "text": "Zvino ndakaona umwe wemisoro yacho wakaita sewakaurawa kusvika parufu; asi vanga racho rekufa rakange rapodzwa; nyika yese ikashamisika shure kwechikara. "
                            },
                            {
                                "text": "Vakanamata zibukanana rakapa simba kuchikara, vakanamata chikara, vachiti: Ndiani wakafanana nechikara? Ndiani anogona kuita hondo nacho? "
                            },
                            {
                                "text": "Zvino kukapiwa kwachiri muromo unotaura zvinhu zvikuru nekunyomba; kukapiwawo kwachiri simba rekubata mwedzi makumi mana nemiviri. "
                            },
                            {
                                "text": "Ndokushamisa muromo wacho kuti chinyombe Mwari, nekunyomba zita rake, netabhenakeri yake, neavo vanogara kudenga. "
                            },
                            {
                                "text": "Zvino kwakapiwa kwachiri kuita hondo nevatsvene, nekuvakunda; kukapiwawo kwachiri masimba pamusoro perudzi rwese nerurimi nerudzi. "
                            },
                            {
                                "text": "Uye vese vanogara panyika vachachinamata, vane mazita asina kunyorwa mubhuku reupenyu reGwayana rakabaiwa kubva pakuvambwa kwenyika. "
                            },
                            {
                                "text": "Kana umwe ane nzeve, ngaanzwe. "
                            },
                            {
                                "text": "Kana umwe achiunganidza muutapwa, anoenda muutapwa; kana umwe achiuraya nemunondo, zvakamufanira kuurawa nemunondo. Ndipo pane kutsungirira nerutendo rwevatsvene.  "
                            },
                            {
                                "text": "  Zvino ndakaona chimwe chikara chichikwira kubva panyika; uye chakange chine nyanga mbiri segwayana, ndokutaura sezibukanana. "
                            },
                            {
                                "text": "Uye chakashandisa simba rese rechikara chekutanga pamberi pacho uye chinoita kuti nyika nevagere mukati mayo kuti vanamate chikara chekutanga, chiya chine vanga rinouraya rakaporeswa. "
                            },
                            {
                                "text": "Chinoitawo zviratidzo zvikuru, kuti nemoto chinoita kuti uburuke kubva kudenga kuuya panyika pamberi pevanhu. "
                            },
                            {
                                "text": "Zvino chinonyengera avo vanogara panyika nezviratidzo zvakapiwa kwachiri kuti chiite pamberi pechikara, chichiti kune vanogara panyika, ngavaitire mufananidzo chikara chakange chine vanga remunondo, chikararama. "
                            },
                            {
                                "text": "Zvino kwakapiwa kwachiri kupa mweya kumufananidzo wechikara, kutiwo mufananidzo wechikara utaure, chigoita kuti vese vasinganamati mufananidzo wechikara vaurawe. "
                            },
                            {
                                "text": "Chinoitawo vese, vadiki nevakuru, uye vafumi nevarombo, uye vakasununguka nevaranda, kuti vapiwe mucherechedzo muruoko rwavo rwerudyi, kana pahuma dzavo, "
                            },
                            {
                                "text": "uye kuti kusava neumwe anogona kutenga kana kutengesa, kunze kwaiye ane mucherechedzo, kana zita rechikara kana nhamba yezita racho. "
                            },
                            {
                                "text": "Hehuno uchenjeri. Ane kunzwisisa ngaaverenge nhamba yechikara; nokuti inhamba yemunhu; uye nhamba yacho ndimazana matanhatu nemakumi matanhatu nenhanhatu.   "
                            }
                        ]
                    },
                    {
                        "verses": [
                            {
                                "text": "Zvino ndakaona, uye tarira, Gwayana ramira pagomo Ziyoni, uye rine zvuru zana nemakumi mana nevana, vane zita raBaba varo rakanyorwa pahuma dzavo. "
                            },
                            {
                                "text": "Zvino ndakanzwa inzwi richibva kudenga, senzwi remvura zhinji, uye senzwi remutinhiro mukuru; ndikanzwawo inzwi revaridzi veudimbwa vachiridza udimbwa hwavo. "
                            },
                            {
                                "text": "Zvino vakaimba serwiyo rutsva pamberi pechigaro cheushe, nepamberi pezvisikwa zvipenyu zvina, nevakuru; uye hakuna wakagona kudzidza rwiyo, kunze kwezvuru zana nemakumi mana nevana, vakatengwa munyika. "
                            },
                            {
                                "text": "Ava ndivo vasina kusvibiswa nevakadzi; nokuti imhandara. Ava ndivo vanotevera Gwayana kupi zvako kwarinoenda. Ava vakatengwa kubva pavanhu, zvibereko zvekutanga kuna Mwari nekuGwayana. "
                            },
                            {
                                "text": "Uye mumuromo wavo hamuna kuwanikwa kunyengera, nokuti havana chavanopomerwa pamberi pechigaro cheushe chaMwari.  "
                            },
                            {
                                "text": "  Zvino ndakaona umwe mutumwa achibhururuka pakati pedenga, ane evhangeri yekusingaperi, kuparidzira vanogara panyika, nekurudzi rwese, nedzinza, nerurimi, nevanhu. "
                            },
                            {
                                "text": "Achiti nenzwi guru: Ityai Mwari, uye mupe rumbidzo kwaari, nokuti nguva yemutongo wake yasvika; uye namatai iye wakaita denga nenyika negungwa nezvitubu zvemvura. "
                            },
                            {
                                "text": "Zvino umwe mutumwa wakatevera achiti: Rawa, rawa, Bhabhironi, guta guru, nokuti rakapa marudzi ese kunwa zvewaini yekutsamwa kweupombwe hwaro. "
                            },
                            {
                                "text": "Zvino mutumwa wechitatu wakavatevera, achiti nenzwi guru: Kana pane umwe anonamata chikara nemufananidzo wacho, nekugamuchira mucherechedzo pahuma yake, kana paruoko rwake, "
                            },
                            {
                                "text": "ndiyewo achanwa zvewaini yekutsamwa kwaMwari, yakadururwa mumukombe wekutsamwa kwake, isina kuvhenganiswa; uye acharwadziswa mumoto uye sarufa pamberi pevatumwa vatsvene, nepamberi peGwayana. "
                            },
                            {
                                "text": "Zvino utsi hwekurwadziwa kwavo hunokwira kusvikira rinhi narinhi; uye havana zororo masikati neusiku ivo vanonamata chikara nemufananidzo wacho, uye kana pane anogamuchira mucherechedzo wezita racho. "
                            },
                            {
                                "text": "Hekuno kutsungirira kwevatsvene, hevano vanochengeta mirairo yaMwari nerutendo rwaJesu. "
                            },
                            {
                                "text": "Zvino ndakanzwa inzwi richibva kudenga richiti kwandiri: Nyora, uti: Vakaropafadzwa vakafa vanofira muna Ishe kubva ikozvino. Hongu, anoreva Mweya, kuti vazorore pakushingaira kwavo; nemabasa avo anotevera pamwe navo. "
                            },
                            {
                                "text": "Zvino ndakaona, uye tarira, gore jena, nepamusoro pegore pakagara wakaita seMwanakomana wemunhu, ane korona yegoridhe pamusoro wake, neparuoko rwake jeko rinopinza. "
                            },
                            {
                                "text": "Zvino umwe mutumwa wakabuda mutembere, achidanidzira nenzwi guru kuna iye wakange agere pamusoro pegore, achiti: Pinza jeko rako ugokohwa; nokuti nguva yekukohwa yakusvikira, nokuti kukohwa kwenyika kwaibva. "
                            },
                            {
                                "text": "Zvino wakange agere pamusoro pegore akakandira jeko rake panyika, nyika ndokukohwewa. "
                            },
                            {
                                "text": "Zvino umwe mutumwa wakabuda mutembere iri kudenga, iyewo ane jeko rinopinza. "
                            },
                            {
                                "text": "Neumwe mutumwa akabuda muaritari, ane simba pamusoro pemoto, akadanidzira nekudana kukuru kuna iye wakange ane jeko rinopinza, achiti: Tuma jeko rako rinopinza, ugounganidza masumbu emuzambiringa wenyika, nokuti mazambiringa awo aibva. "
                            },
                            {
                                "text": "Zvino mutumwa wakakandira jeko rake panyika, ndokuunganidza mazambiringa enyika, akakandira muchisviniro chewaini chikuru chekutsamwa kwaMwari. "
                            },
                            {
                                "text": "Uye chisviniro chewaini chakatsikwa-tsikwa kunze kweguta, ropa rikabuda muchisviniro chewaini kusvikira pamatomu amabhiza, kubva kumastadhia* churu mazana matanhatu.  "
                            }
                        ]
                    },
                    {
                        "verses": [
                            {
                                "text": "Zvino ndakaona chimwe chiratidzo kudenga chikuru uye chinoshamisa, vatumwa vanomwe vane matambudziko manomwe ekupedzisira, nokuti mune awa kutsamwa kwaMwari kwakapedzeredzwa. "
                            },
                            {
                                "text": "Ndikaona segungwa regirazi rakavhenganiswa nemoto, neavo vakakunda chikara nemufananidzo wacho nemucherechedzo wacho, nenhamba* yezita racho, vamire pagungwa regirazi, vane udimbwa hwaMwari. "
                            },
                            {
                                "text": "Vakaimba rwiyo rwaMozisi muranda waMwari nerwiyo rweGwayana, vachiti: Makuru uye anoshamisa mabasa enyu, Ishe Mwari Wemasimbaose; dzakarurama uye ndedzechokwadi nzira dzenyu, Mambo wevatsvene. "
                            },
                            {
                                "text": "Ndiani angatongorega kukutyai, Ishe, nekukudza zita renyu? Nokuti ndimwi mega mutsvene; nokuti marudzi ese achauya uye achanamata pamberi penyu; nokuti zviito zvenyu zvakarurama zvakaratidzwa. "
                            },
                            {
                                "text": "Zvino shure kweizvozvo ndakaona, zvino tarira, yakazarurwa tembere yetabhenakeri yeuchapupu mukudenga; "
                            },
                            {
                                "text": "zvino kwakabuda vatumwa vanomwe vane matambudziko manomwe mutembere, vakapfeka mucheka wakachena unopenya, uye vakamonerwa pazvifuva nemabhanhire egoridhe. "
                            },
                            {
                                "text": "Uye chimwe chezvisikwa zvipenyu zvina chakapa vatumwa vanomwe ndiro nomwe dzegoridhe dzizere nehasha dzaMwari, anorarama kusvikira rinhi narinhi. "
                            },
                            {
                                "text": "Tembere ndokuzadzwa neutsi hunobva pakubwinya kwaMwari nepasimba rake; kukasava newakagona kupinda mutembere, kusvikira matambudziko manomwe evatumwa vanomwe apera. "
                            }
                        ]
                    },
                    {
                        "verses": [
                            {
                                "text": "Zvino ndakanzwa inzwi guru kubva mutembere richiti kuvatumwa vanomwe: Endai, munodurura ndiro dzehasha dzaMwari panyika. "
                            },
                            {
                                "text": "Zvino wekutanga wakaenda, akadurura ndiro yake panyika; ndokuuya ronda rakaipa rinorwadza pavanhu vakange vane mucherechedzo wechikara, nevakanamata mufananidzo wacho. "
                            },
                            {
                                "text": "Zvino mutumwa wechipiri akadurura ndiro yake mugungwa; ndokuva ropa serewakafa; uye mweya mupenyu wega-wega ukafa mugungwa. "
                            },
                            {
                                "text": "Zvino mutumwa wechitatu akadurura ndiro yake munzizi nemuzvitubu zvemvura; ndokuva ropa. "
                            },
                            {
                                "text": "Zvino ndakanzwa mutumwa wemvura achiti: Makarurama, Ishe, aripo, newakange aripo, neachazovapo, nokuti makatonga izvi. "
                            },
                            {
                                "text": "Nokuti vakadurura ropa revatsvene nevaporofita, uye ropa makavapa kuti vanwe; nokuti vakafanira. "
                            },
                            {
                                "text": "Zvino ndakanzwa umwe kubva muaritari achiti: Hongu, Ishe Mwari Wemasimbaose, kutonga kwenyu ndekwechokwadi uye kwakarurama. "
                            },
                            {
                                "text": "Zvino mutumwa wechina akadurura ndiro yake pamusoro pezuva; kukapiwa kwariri kupisa vanhu nemoto. "
                            },
                            {
                                "text": "Vanhu ndokupiswa nekupisa kukuru, ndokunyomba zita raMwari ane simba pamusoro pematambudziko awa, vakasatendeukawo kuti vamupe rukudzo. "
                            },
                            {
                                "text": "Zvino mutumwa wechishanu wakadurura ndiro yake pamusoro pechigaro cheushe chechikara; ushe hwacho ndokuva rima, ndokutsenga marimi avo nekurwadzwa. "
                            },
                            {
                                "text": "Zvino vakanyomba Mwari wekudenga nekuda kwemarwadzo avo uye nekuda kwemaronda avo; asi havana kutendeuka pamabasa avo. "
                            },
                            {
                                "text": "Zvino mutumwa wechitanhatu akadurura ndiro yake pamusoro perwizi rukuru Yufuratesi; mvura yarwo ndokupwa, kuti nzira yemadzimambo anobva kumabvazuva igadzirwe. "
                            },
                            {
                                "text": "Zvino ndakaona kubva mumuromo wezibukanana, nekubva mumuromo wechikara, nekubva mumuromo wemuporofita wenhema, mweya yetsvina mitatu sematafi; "
                            },
                            {
                                "text": "nokuti ndiyo mweya yemadhimoni inoita zviratidzo, inobudira pamadzimambo epasi neenyika yese, kuvaunganidzira kuhondo yezuva iro guru raMwari Wemasimbaose. "
                            },
                            {
                                "text": "Tarira, ndinouya sembavha. Wakaropafadzwa anorinda, nekuchengeta nguvo dzake, kuti arege kufamba akashama, vaone nyadzi dzake. "
                            },
                            {
                                "text": "Zvino wakavaunganidzira kunzvimbo inonzi nechiHebheru Arimagedhoni. "
                            },
                            {
                                "text": "Zvino mutumwa wechinomwe akadurura ndiro yake mudenga; kukabuda inzwi guru kubva mutembere yekudenga, kubva pachigaro cheushe, richiti: Zvaitika! "
                            },
                            {
                                "text": "Zvino kwakava nemanzwi nemitinhiro nemheni, ndokuva nekudengenyeka kwenyika kukuru, kwakadaro kusina kumbovapo kubva pakuvapo kwevanhu panyika, kudengenyeka kwenyika kune simba rakadai, kwakakura zvakadai. "
                            },
                            {
                                "text": "Zvino guta guru rakava zvikamu zvitatu, maguta emarudzi ndokuwa; Bhabhironi guru ndokurangarirwa pamberi paMwari, kuti aripe mukombe wewaini yekutsamwa kwehasha dzake. "
                            },
                            {
                                "text": "Zvino chiwi chega-chega chikatiza, nemakomo akasawanikwa. "
                            },
                            {
                                "text": "Zvino chimvuramabwe chikuru chinorema setarenda* chikawira pamusoro pevanhu kubva kudenga; vanhu vakanyomba Mwari nekuda kwedambudziko rechimvuramambwe, nokuti dambudziko racho raiva guru kwazvo.  "
                            }
                        ]
                    },
                    {
                        "verses": [
                            {
                                "text": "Zvino kwakauya umwe wevatumwa vanomwe vakange vane ndiro nomwe, ndokutaura neni, achiti kwandiri: Uya pano, ndicharatidza kwauri mutongo wemhombwe huru igere pamusoro pemvura zhinji; "
                            },
                            {
                                "text": "madzimambo enyika aakaita upombwe nayo, nevagari vepanyika vakadhakiswa newaini yeupombwe hwayo. "
                            },
                            {
                                "text": "Zvino wakandisengera kurenje mumweya, uye ndakaona mukadzi akatasva chikara chitsvuku, chizere nemazita ekunyomba, chine misoro minomwe nenyanga gumi. "
                            },
                            {
                                "text": "Zvino mukadzi wakange akamonera zvine ruvara rwehute nezvitsvuku, uye akashonga goridhe nemabwe anokosha nemaparera*, ane mukombe wegoridhe muruoko rwake uzere nezvinosemesa netsvina yeupombwe hwake. "
                            },
                            {
                                "text": "Nepahuma yake pakange pakanyorwa zita rekuti: CHAKAVANZIKA, BHABHIRONI GURU, MAI VEMHOMBWE NEZVINOSEMESA ZVENYIKA. "
                            },
                            {
                                "text": "Zvino ndakaona mukadzi akararadza neropa revatsvene, uye neropa rezvapupu zvaJesu. Zvino ndakati ndamuona ndikashamisika nekushamisika kukuru. "
                            },
                            {
                                "text": "Zvino mutumwa akati kwandiri: Washamisika nei? Ini ndichakuudza chakavanzika chemukadzi, nechechikara chinomutakura, chine misoro minomwe nenyanga gumi. "
                            },
                            {
                                "text": "Chikara chawakaona, chaivapo, uye chisipo; uye choda kukwira chichibva mugomba risina chigadziko, chichienda mukuparadzwa; uye vanogara panyika vasina kunyorwa mazita avo mubhuku reupenyu kubva pakuvambwa kwenyika vachashamisika vachiona chikara chaivapo uye chisipo, kunyange chiripo. "
                            },
                            {
                                "text": "Zvino heino fungwa ine njere. Misoro minomwe ndiwo makomo manomwe mukadzi paagere pamusoro pawo, "
                            },
                            {
                                "text": "uye ndiwo madzimambo manomwe; vashanu vawa, uye umwe aripo, umwe haasati asvika; uye kana achisvika, anofanira kugara chinguvana. "
                            },
                            {
                                "text": "Uye chikara chaivapo, uye chisipo, ndiyewo werusere, uye anobva pavanomwe, uye anoenda mukuparadzwa. "
                            },
                            {
                                "text": "Nenyanga gumi dzawaona, ndiwo madzimambo gumi, asati agamuchira ushe, asi achagamuchira simba semadzimambo pamwe nechikara awa rimwe. "
                            },
                            {
                                "text": "Ava vane fungwa imwe, uye vanopa simba neutongi hwavo kuchikara. "
                            },
                            {
                                "text": "Ava vacharwa neGwayana, uye Gwayana richavakunda, nokuti ndiIshe wemadzishe naMambo wemadzimambo; nevanaro ndevakadanwa nevakasarudzwa nevakatendeka. "
                            },
                            {
                                "text": "Zvino akati kwandiri: Mvura yawaona, pagere mhombwe, ndivo vanhu nezvaunga nemarudzi nendimi. "
                            },
                            {
                                "text": "Uye nyanga gumi dzawaona pamusoro pechikara, avo vachavenga mhombwe, uye vachaiparadza nekuifukura, uye vachadya nyama yayo, nekuipisa nemoto. "
                            },
                            {
                                "text": "Nokuti Mwari wakaisa mumoyo yavo kuti vaite fungwa yake, vaite fungwa imwe, nekupa chikara ushe hwavo, kusvikira mashoko aMwari apedzeredzwa. "
                            },
                            {
                                "text": "Zvino mukadzi wawaona ndiro guta guru, rine umambo pamusoro pemadzimambo enyika.  "
                            }
                        ]
                    },
                    {
                        "verses": [
                            {
                                "text": "Zvino shure kwezvinhu izvi ndakaona umwe mutumwa achiburuka kubva kudenga, ane simba guru, nyika ndokuvhenekerwa nokubwinya kwake. "
                            },
                            {
                                "text": "Akadanidzira nesimba nenzwi guru, achiti: Rawa, rawa Bhabhironi guru, uye rava ugaro hwemadhimoni, nejere remweya yese yetsvina, nedendere reshiri dzese dzetsvina dzinovengwa. "
                            },
                            {
                                "text": "Nokuti marudzi ese akanwa zvewaini yehasha dzeupombwe hwaro, nemadzimambo enyika akaita upombwe naro, nevashambadzi venyika vakafuma nesimba reumbozha hwaro. "
                            },
                            {
                                "text": "Zvino ndakanzwa rimwe inzwi kubva kudenga richiti: Budai kubva mariri vanhu vangu, kuti murege kuva vagovani vezvivi zvaro, uye kuti murege kugamuchira zvematambudziko aro; "
                            },
                            {
                                "text": "nokuti zvivi zvaro zvasungana kusvika kudenga, naMwari warangarira zvisakarurama zvaro. "
                            },
                            {
                                "text": "Muritsive sezvarakakutsivaiwo imwi, muchiripamhidzira kupamhidzira kunoenderana nemabasa aro; mumukombe iwoyo marakasanganisa iro, murisanganisire kakapamhidzirwa. "
                            },
                            {
                                "text": "Separakazvikudza kudai napo nekurarama muumbozha, murirwadzise nekurishungurudza saizvozvo; nokuti rinoti mumoyo maro: Ndinogara ndiri mambokadzi, uye handisi chirikadzi, uye handingatongooni kuchema. "
                            },
                            {
                                "text": "Naizvozvo achasvika nezuva rimwe matambudziko aro, rufu nekuchema nenzara; uye richapiswa kwazvo nemoto; nokuti ane simba Ishe Mwari anoritonga. "
                            },
                            {
                                "text": "Nemadzimambo enyika akaita upombwe nekurarama paumbozha naro acharira pamusoro paro nekuchema pamusoro paro, pavachaona utsi hwekupiswa kwaro; "
                            },
                            {
                                "text": "vamire kure nekutya kurwadziwa kwaro, vachiti: Nhamo, nhamo, guta guru Bhabhironi, guta rakasimba, nokuti kutongwa kwako kwasvika neawa rimwe. "
                            },
                            {
                                "text": "Uye vashambadzi venyika vacharira nekuchema pamusoro paro, nokuti hakuchina munhu achatenga zvitengeswa zvavozve; "
                            },
                            {
                                "text": "zvitengeswa zvegoridhe, nezvesirivheri, nezveibwe rinokosha, nezvemaparera* nezvemucheka wakaisvonaka, nezvine ruvara rwehute, nezvesiriki*, nezvezvitsvuku, nemuti umwe neumwe unonhuhwira, nemarudzi ese emidziyo yenyanga dzenzou, nemarudzi ese emidziyo yematanda anokoshesesa, nezvendarira, nezvedare, nezvemabwe machena; "
                            },
                            {
                                "text": "nekinamoni*, nezvinonhuhwira, namafuta ekuzora, nezvipfungaidzo zvinonhuhwira, newaini, nemafuta, neupfu hwakatsetseka, nezviyo, nemombe, nemakwai, nezvemabhiza, nengoro, nenhapwa, nemweya yevanhu. "
                            },
                            {
                                "text": "Zvino michero yaichiviwa nemoyo wako yakabva kwauri, nezvinhu zvese zvinobwinya nezvinopenya zvabva kwauri, haungatongozviwanizve. "
                            },
                            {
                                "text": "Vashambadzi vezvinhu izvi, vakafumiswa naro, vachamira kure nekutya kurwadziwa kwaro, vachichema nekurira, "
                            },
                            {
                                "text": "uye vachiti: Nhamo, nhamo, guta guru, rakange rakapfeka mucheka wakaisvonaka nezvine ruvara rwehute nezvitsvuku, uye rakashongedzwa negoridhe nebwe rinokosha nemaparera! "
                            },
                            {
                                "text": "Nokuti neawa rimwe fuma huru yakadai yaparadzwa. Uye mufambisi wezvikepe umwe neumwe, nevese vanofamba pamwe muzvikepe, nevafambi vemuchikepe, nevabati vese vepagungwa vakamira kure, "
                            },
                            {
                                "text": "ndokudanidzira vachiona utsi hwekutsva kwaro, vachiti: Nderipi rakafanana naro guta guru? "
                            },
                            {
                                "text": "Zvino vakadira guruva pamisoro yavo, ndokudanidzira vachirira nekuchema, vachiti: Nhamo, nhamo, guta guru, maifumiswa nezvinokosha zvaro vese vaiva nezvikepe pagungwa; nokuti rakaparadzwa neawa rimwe. "
                            },
                            {
                                "text": "Fara pamusoro paro, iwe denga, nemwi vaapositori vatsvene, nevaporofita, nokuti Mwari wakatonga mutongo wenyu kwariri. "
                            },
                            {
                                "text": "Zvino mutumwa umwe ane simba wakasimudza ibwe rakaita seguyo guru, akaposhera mugungwa, achiti: Saizvozvo nechisimba Bhabhironi guta guru richaposherwa uye harichazotongowanikwizve. "
                            },
                            {
                                "text": "Nenzwi revaridzi veudimbwa nerevaimbi nerevaridzi venyere nerevaridzi vehwamanda, harichatongonzwikwizve mauri, nemhizha yeumhizha hupi nehupi haichatongowanikwizve mauri, nenzwi reguyo harichatongonzwikwizve mauri; "
                            },
                            {
                                "text": "uye chiedza chemwenje hachichatongovhenekerizve mauri, nenzwi remuwani neremwenga harichatongonzwikwizve mauri; nokuti vashambadzi vako vaiva vakuru venyika; nokuti neuroyi hwako marudzi ese akatsauswa. "
                            },
                            {
                                "text": "Zvino mariri makawanikwa ropa revaporofita nerevatsvene, nerevese vakauraiwa panyika.  "
                            }
                        ]
                    },
                    {
                        "verses": [
                            {
                                "text": "Zvino shure kweizvi ndakanzwa inzwi guru rechaunga chikuru kudenga, richiti: Hareruya! Ruponeso nekubwinya nerukudzo nesimba kuna Ishe Mwari wedu; "
                            },
                            {
                                "text": "nokuti mitongo yake ndeyechokwadi uye yakarurama; nokuti wakatonga mhombwe huru yakaodza nyika neupombwe hwayo, uye wakatsiva ropa revaranda vake paruoko rwayo. "
                            },
                            {
                                "text": "Zvino vakati rwechipiri: Hareruya! Neutsi hwaro hunokwira kusvikira rinhi narinhi. "
                            },
                            {
                                "text": "Zvino vakuru makumi maviri nevana nezvisikwa zvipenyu zvina vakawa vakanamata Mwari wakange agere pachigaro cheushe, vachiti: Ameni, Hareruya! "
                            },
                            {
                                "text": "Inzwi ndokubuda pachigaro cheushe, richiti: Rumbidzai Mwari wedu, imwi mese varanda vake, nevanomutya, zvese vadiki nevakuru. "
                            },
                            {
                                "text": "Zvino ndakanzwa senzwi rechaunga chikuru, uye senzwi remvura zhinji, uye senzwi rekutinhira kune simba richiti: Hareruya! Nokuti anotonga Ishe Mwari Wemasimbaose. "
                            },
                            {
                                "text": "Ngatifare, tipembere, nekupa rukudzo kwaari; nokuti muchato weGwayana wasvika, uye mukadzi waro wazvigadzirira. "
                            },
                            {
                                "text": "Kwaari kwakapiwa kuti amonere mucheka wakaisvonaka wakachena uye unopenya; nokuti mucheka wakaisvonaka ndiwo kururama kwevatsvene. "
                            },
                            {
                                "text": "Zvino wakati kwandiri: Nyora, uti: Vakaropafadzwa vakakokwa kuchirairo chemuchato weGwayana. Ndokuti kwandiri: Awa mashoko echokwadi aMwari. "
                            },
                            {
                                "text": "Zvino ndakawira pamberi petsoka dzake kuti ndimunamate; ndokuti kwandiri: Rega kudaro; ndiri muranda pamwe newe nehama dzako dzine uchapupu hwaJesu; namata Mwari, nokuti ndihwo uchapupu hwaJesu mweya wechiporofita.  "
                            },
                            {
                                "text": "  Zvino ndakaona denga rakazarurwa, zvino tarira, bhiza jena, newakange agere pamusoro paro anonzi Wakatendeka neWechokwadi, uye pakururama anotonga nekurwa. "
                            },
                            {
                                "text": "Zvino meso ake akaita semurazvo wemoto; nepamusoro wake pane korona zhinji, ane zita rakanyorwa risina munhu wakariziva kunze kwake. "
                            },
                            {
                                "text": "Zvino wakamonera nguvo yakanyikwa muropa; uye zita rake rinonzi shoko raMwari. "
                            },
                            {
                                "text": "Uye hondo dzaiva kudenga dzakamutevera dzakatasva mabhizha machena, dzakapfeka mucheka wakaisvonaka muchena wakashambidzika. "
                            },
                            {
                                "text": "Zvino mumuromo make makabuda munondo unopinza, kuti nawo arove marudzi; uye iye achaatonga netsvimbo yedare; uye iye anotsika chisviniro chewaini chehasha uye chekutsamwa kwaMwari Wemasimbaose. "
                            },
                            {
                                "text": "Uye panguvo nepachidzva chake pakange pakanyorwa zita rinoti: MAMBO WEMADZIMAMBO NAISHE WEMADZISHE. "
                            },
                            {
                                "text": "Zvino ndakaona mutumwa umwe amire muzuva; akadanidzira nenzwi guru, achiti kushiri dzese dzinobhururuka pakati pedenga: Uyai muungane pamwe pachirairo chaMwari mukuru, "
                            },
                            {
                                "text": "kuti mudye nyama yemadzimambo, nenyama yevakuru vezvuru zvemazana, nenyama yevanhu vane simba, nenyama yemabhiza neyevatasvi vawo, nenyama yezvese, zvese yevakasununguka neyevakasungwa, zvese yevadiki neyevakuru. "
                            },
                            {
                                "text": "Zvino ndakaona chikara, nemadzimambo enyika nehondo dzavo vakaungana pamwe kuti vaite hondo newakange akatasva bhiza, uye nehondo yake. "
                            },
                            {
                                "text": "Zvino chikara chakabatwa, uye pamwe nacho muporofita wenhema wakaita zviratidzo pamberi pacho, zvaakanyengera nazvo vaya vakagamuchira mucherechedzo wechikara, nevakanamata mufananidzo wacho. Ava vese vakakandirwa vari vapenyu mudziva remoto unotsva nesarufa. "
                            },
                            {
                                "text": "Uye vakasara vakaurawa nemunondo wewakange akatasva bhizha, wakabuda mumuromo make; neshiri dzese dzikagutiswa nenyama yavo.   "
                            }
                        ]
                    },
                    {
                        "verses": [
                            {
                                "text": "Zvino ndakaona mutumwa achiburuka kubva kudenga, ane kiyi yegomba risina chigadziko, neketani huru muruoko rwake. "
                            },
                            {
                                "text": "Zvino akabata zibukanana, nyoka yakare, ndiye Dhiabhorosi naSatani, akamusunga makore churu, "
                            },
                            {
                                "text": "ndokumukandira mugomba risina chigadziko, ndokumupfigira, ndokuisa mucherechedzo pamusoro pake kuti arege kuzonyengerazve marudzi, kusvikira makore churu apera; zvino shure kweizvozvo anofanira kusunungurwa chinguva chidiki. "
                            },
                            {
                                "text": "Zvino ndakaona zvigaro zveushe, uye vakagara pamusoro pazvo, kutonga ndokupiwa kwavari; ndikaona nemweya yevakange vagurwa misoro nekuda kweuchapupu hwaJesu, uye nekuda kweshoko raMwari, nevasina kunamata chikara kana mufananidzo wacho, kana kugamuchira mucherechedzo pahuma yavo, neparuoko rwavo; zvino vakararama vakabata ushe pamwe naKristu makore churu. "
                            },
                            {
                                "text": "Asi vakasara vevakafa havana kuraramazve kusvikira makore churu apera. Uku kumuka kwekutanga. "
                            },
                            {
                                "text": "Wakaropafadzwa uye mutsvene ane mugove pakumuka kwekutanga; pane ava rufu rwechipiri harwuna simba; asi vachava vapristi vaMwari nevaKristu, uye vachabata ushe pamwe naye makore churu.  "
                            },
                            {
                                "text": "  Zvino panopera makore churu, Satani achasunungurwa kubva mutirongo rake, "
                            },
                            {
                                "text": "zvino uchabuda kutsausa marudzi ari kumativi mana enyika, ivo Gogi naMagogi, avaunganidzire hondo; uwandu hwavo hwakaita sejecha regungwa. "
                            },
                            {
                                "text": "Vakakwira pakufara kwenyika, vakakomba musasa wevatsvene neguta rinodikanwa; moto ndokuburuka kubva kuna Mwari uchibva kudenga ndokuvamedza. "
                            },
                            {
                                "text": "Zvino dhiabhorosi wakavatsausa akakandwa mudziva remoto nesarufa, pane chikara nemuporofita wenhema, uye vacharwadziwa masikati neusiku kusvikira rinhi narinhi.  "
                            },
                            {
                                "text": "  Zvino ndakaona chigaro cheushe chikuru chichena, newakange agere pamusoro pacho, iye nyika nedenga zvakatiza pachiso chake, zvikasawanirwa nzvimbo. "
                            },
                            {
                                "text": "Uye ndakaona vakafa, vadiki nevakuru, vamire pamberi paMwari, mabhuku ndokuzarurwa, nerimwe bhuku rikazarurwa, rinova reupenyu; vakafa vakatongwa kubva pane zvakange zvakanyorwa mumabhuku, zvichienderana nemabasa avo. "
                            },
                            {
                                "text": "Zvino gungwa rakapa vakafa vakange vari mariri; nerufu negehena zvikapa vakafa vakange vari mazviri; umwe neumwe akatongwa zvichienderana nemabasa avo. "
                            },
                            {
                                "text": "Zvino rufu negehena zvakakandirwa mudziva remoto; urwu rufu rwechipiri. "
                            },
                            {
                                "text": "Zvino kana aripo asina kuwanikwa akanyorwa mubhuku reupenyu, wakakandirwa mudziva remoto.  "
                            }
                        ]
                    },
                    {
                        "verses": [
                            {
                                "text": "Zvino ndakaona denga idzva nenyika itsva, nokuti denga rekutanga nenyika yekutanga zvakange zvapfuura, uye gungwa rakange risisipo. "
                            },
                            {
                                "text": "Zvino ini Johwani ndakaona guta dzvene, Jerusarema idzva, richiburuka kubva kuna Mwari kubva kudenga, rakagadzirirwa semwenga wakashongedzerwa murume wake. "
                            },
                            {
                                "text": "Zvino ndakanzwa inzwi guru kubva kudenga, richiti: Tarira, tabhenakeri yaMwari iri pavanhu, iye achagara navo, uye ivo vachava vanhu vake; naMwari amene achava navo, ari Mwari wavo. "
                            },
                            {
                                "text": "Zvino Mwari achapusika misodzi yese kubva pameso avo, nerufu haruchazovipo, kana kushungurudzika, kana kurira, kana kurwadziwa hakungachavipo; nokuti zvinhu zvekutanga zvapfuura. "
                            },
                            {
                                "text": "Zvino agere pachigaro cheushe wakati: Tarira, ndinoita zvinhu zvese zvive zvitsva. Ndokuti kwandiri: Nyora; nokuti mashoko awa ndeechokwadi uye akatendeka. "
                            },
                            {
                                "text": "Zvino akati kwandiri: Zvaitika. Ndini Arifa naOmega, Kutanga neKupedzisira. Ini ndichapa kuna iye ane nyota zvinobva pachitubu chemvura yeupenyu pachena. "
                            },
                            {
                                "text": "Anokunda achagara nhaka yezvinhu zvese; uye ndichava Mwari wake, naiye achava mwanakomana wangu. "
                            },
                            {
                                "text": "Asi vanotya, nevasingatendi, nevanyangadzi, nemhondi, nemhombwe, nevaroyi, nevanonamata zvifananidzo, nevese varevi venhema, vachava nemugove wavo mudziva rinopfuta nemoto nesarufa; rwunova rufu rwechipiri.  "
                            },
                            {
                                "text": "  Zvino kwakauya kwandiri umwe wevatumwa vanomwe vakange vane ndiro nomwe dzizere nematambudziko manomwe ekupedzisira, akataura neni, achiti: Uya pano ndigokuratidza mwenga, mukadzi weGwayana. "
                            },
                            {
                                "text": "Zvino wakanditakurira muMweya kugomo guru uye refu, akandiratidza guta guru, Jerusarema dzvene, richiburuka kubva kudenga kubva kuna Mwari, "
                            },
                            {
                                "text": "rine kubwinya kwaMwari; uye chiedza charo chakaita sebwe rinokoshesesa, sebwe rejasipisi*, rinonjenjemera sekrisitaro*; "
                            },
                            {
                                "text": "uye rakange rine rusvingo rukuru uye rurefu, rine masuwo gumi nemaviri, nevatumwa gumi nevaviri pamusuwo, nemazita akanyorwa pamusoro, ari emarudzi gumi nemaviri evana vaIsraeri. "
                            },
                            {
                                "text": "Kumabvazuva masuwo matatu; kumaodzanyemba masuwo matatu; kuchamhembe masuwo matatu; nekumavirira masuwo matatu; "
                            },
                            {
                                "text": "zvino rusvingo rweguta rwakange rwune nheyo gumi nembiri, nepadziri mazita evaapositori gumi nevaviri veGwayana. "
                            },
                            {
                                "text": "Zvino wakataura neni wakange ane rutsanga rwegoridhe, kuti ayere guta, namasuwo aro, nerusingo rwaro. "
                            },
                            {
                                "text": "Zvino guta rakange rakamiswa rakaenzana mativi mana, nekureba kwaro kwakakura kudai sekufara; ndokuyera guta nerutsanga, rikasvika pamastadhia* zvuru gumi nezviviri; kureba nekufara nekukwirira kwaro zvakaenzana. "
                            },
                            {
                                "text": "Zvino wakayera rusvingo rwaro, mbimbi zana nemakumi mana nemana, chiyero chemunhu, chinova chemutumwa. "
                            },
                            {
                                "text": "Uye maiva nechivakwa cherusvingo rwaro, jasipisi, uye guta riri goridhe rakakwana, rakafanana negirazi rakachenesesa. "
                            },
                            {
                                "text": "Nenheyo dzerusvingo rweguta dzakashongedzwa nebwe rimwe nerimwe rinokosha. Nheyo yekutanga ijasipisi, yepiri isafiri*, yetatu ikarikidhoni*, yechina iemaradhi*, "
                            },
                            {
                                "text": "yeshanu isaridhonikisi*, yetanhatu isaridhio*, yechinomwe ikrisoriti*, yerusere bheriri*, yepfumbamwe topasi*, yegumi kirisopirasi*, yegumi neimwe hiasindi*, yegumi nembiri ametesiti*. "
                            },
                            {
                                "text": "Zvino masuwo gumi nemaviri maparera gumi nemaviri; rimwe nerimwe remasuwo rakange riri reparera rimwe; uye nzira yemuguta igoridhe rakakwana segirazi rinonjenjemera. "
                            },
                            {
                                "text": "Zvino handina kuona tembere mukati marwo, nokuti Ishe Mwari Wemasimbaose itembere yarwo, neGwayana. "
                            },
                            {
                                "text": "Zvino guta harishaiwi zuva kana mwedzi kuvhenekera mariri; nokuti kubwinya kwaMwari kunorivhenekera, nemwenje waro iGwayana; "
                            },
                            {
                                "text": "zvino marudzi evanoponeswa achafamba muchiedza charo, nemadzimambo enyika achauisa kubwinya nerukudzo rwawo mariri. "
                            },
                            {
                                "text": "Zvino masuwo aro haangatongopfigwi masikati, nokuti usiku hahuchazovipo. "
                            },
                            {
                                "text": "Uye vachauisa kubwinya nerukudzo rwendudzi mariri. "
                            },
                            {
                                "text": "Uye hamungatongopindi chero chinhu chinosvibisa mariri, uye chinosemesa, uye nhema; asi vakanyorwa mubhuku reupenyu reGwayana.   "
                            }
                        ]
                    },
                    {
                        "verses": [
                            {
                                "text": "Zvino wakandiratidza rwizi rwemvura yeupenyu rwakachena, yakapenya sekrisitaro*, ichibuda pachigaro cheushe chaMwari, necheGwayana. "
                            },
                            {
                                "text": "Pakati penzira yaro uye kurutivi urwu neurwu rwerwizi kune muti weupenyu unoita zvibereko gumi nezviviri, uchibereka zvibereko zvawo mwedzi umwe neumwe; nemashizha emuti aiva ekuporesa ndudzi. "
                            },
                            {
                                "text": "Zvino hakuchavizve nekutuka kwese; asi chigaro cheushe chaMwari necheGwayana zvichava mariri; uye varanda vake vachamushumira, "
                            },
                            {
                                "text": "zvino vachaona chiso chake; nezita rake richava pahuma dzavo. "
                            },
                            {
                                "text": "Zvino usiku hahuchazovipo ipapo, uye havatsvaki mwenje kana chiedza chezuva, nokuti Ishe Mwari anovapa chiedza; uye vachatonga kusvikira rinhi narinhi.  "
                            },
                            {
                                "text": "  Zvino akati kwandiri: Mashoko awa akatendeka uye ndeechokwadi; uye Ishe, Mwari wevaporofita vatsvene, wakatuma mutumwa wake kuti aratidze kuvaranda vake zvinhu zvinofanira kukurumidza kuitika. "
                            },
                            {
                                "text": "Tarira, ndinokurumidza kuuya. Wakaropafadzwa anochengeta mashoko echiporofita chebhuku iri. "
                            },
                            {
                                "text": "Zvino ini Johwani, ndini ndakaona zvinhu izvi uye ndakanzwa. Zvino ndakati ndanzwa nekuona, ndakawira pasi kuti ndinamate pamberi petsoka dzemutumwa wakandiratidza zvinhu izvi. "
                            },
                            {
                                "text": "Zvino akati kwandiri: Rega kudaro; nokuti ndiri muranda pamwe newe, newehama dzako vaporofita, newevanochengeta mashoko ebhuku iri; namata Mwari. "
                            },
                            {
                                "text": "Zvino akati kwandiri: Usavharira nemucherechedzo mashoko echiporofita chebhuku iri, nokuti nguva yava pedo. "
                            },
                            {
                                "text": "Anoita zvisakarurama ngaagare achiita zvisakarurama; neane tsvina ngaagare ane tsvina; newakarurama ngaagare achiruramiswa; mutsvenewo ngaagare achiitwa mutsvene. "
                            },
                            {
                                "text": "Zvino tarira, ndinouya nekukurumidza; uye mubairo wangu uneni, kuti ndiripire umwe neumwe sezvichava mabasa ake. "
                            },
                            {
                                "text": "Ini ndiri Arifa naOmega, Kutanga neKupedzisira, Wekutanga neWekupedzisira. "
                            },
                            {
                                "text": "Vakaropafadzwa vanoita mirairo yake, kuti vave nekodzero yemuti weupenyu, vagopinda nepamasuwo muguta. "
                            },
                            {
                                "text": "Asi kunze kune imbwa, nevaroyi, nemhombwe, nemhondi, nevanamati vezvifananidzo, nevese vanoda nhema vachidziita. "
                            },
                            {
                                "text": "Ini Jesu ndakatuma mutumwa wangu kukupupurirai zvinhu izvozvi pamakereke. Ini ndiri mudzi nechizvarwa chaDhavhidhi, nyeredzi inopenya uye yemangwanani. "
                            },
                            {
                                "text": "Zvino Mweya nemwenga vanoti: Uya! Naiye anonzwa ngaati: Uya! Uye ane nyota ngaauye; neanoda ngaatore mvura yeupenyu pachena. "
                            },
                            {
                                "text": "Nokuti ndinopupura kune wese anonzwa mashoko echiporofita chebhuku iri, ndichiti: Kana munhu akawedzera pazvinhu izvi, Mwari achawedzera kwaari matambudziko akanyorwa mubhuku iri; "
                            },
                            {
                                "text": "uye kana munhu akabvisa pamashoko ebhuku rechiporofita ichi, Mwari achabvisa mugove wake pabhuku reupenyu, nepaguta dzvene, nezvinhu zvakanyorwa mubhuku iri. "
                            },
                            {
                                "text": "Anopupura zvinhu izvi anoti: Hongu, ndinouya nekukurumidza. Ameni. Hongu uyai, Ishe Jesu. "
                            },
                            {
                                "text": "Nyasha dzaIshe wedu Jesu Kristu ngadzive nemwi mese. Ameni.    "
                            }
                        ]
                    }
                ]
            }
        ]
    }
}