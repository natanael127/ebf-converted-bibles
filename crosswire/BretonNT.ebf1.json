{
    "bible": {
        "name": "BretonNT",
        "books": [
            {
                "names": [
                    "Matthew"
                ],
                "usfm_id": "Matthew",
                "abbreviation": "Matt",
                "chapters": [
                    {
                        "verses": [
                            {
                                "text": "   Levr lignez Jezuz-Krist, Mab David, Mab Abraham. "
                            },
                            {
                                "text": "Abraham a voe tad da Izaak. Izaak a voe tad da Jakob. Jakob a voe tad da Juda ha d'e vreudeur. "
                            },
                            {
                                "text": "Juda, eus Tamar, a voe tad da Farez ha Zara. Farez a voe tad da Ezrom. Ezrom a voe tad da Aram. "
                            },
                            {
                                "text": "Aram a voe tad da Aminadab. Aminadab a voe tad da Naason. Naason a voe tad da Salmon. "
                            },
                            {
                                "text": "Salmon, eus Rahab, a voe tad da Voaz. Boaz, eus Rud, a voe tad da Obed. Obed a voe tad da Jese. "
                            },
                            {
                                "text": "Jese a voe tad d'ar roue David. Ar roue David a voe tad da Salomon, eus an hini a oa bet gwreg da Uri. "
                            },
                            {
                                "text": "Salomon a voe tad da Roboam. Roboam a voe tad da Abia. Abia a voe tad da Asa. "
                            },
                            {
                                "text": "Asa a voe tad da Jozafad. Jozafad a voe tad da Joram. Joram a voe tad da Ozia. "
                            },
                            {
                                "text": "Ozia a voe tad da Joatam. Joatam a voe tad da Achaz. Achaz a voe tad da Ezekia. "
                            },
                            {
                                "text": "Ezekia a voe tad da Vanase. Manase a voe tad da Amon. Amon a voe tad da Jozia. "
                            },
                            {
                                "text": "Jozia a voe tad da Jekonia ha d'e vreudeur, da vare an ermaeziadeg e Babilon. "
                            },
                            {
                                "text": "Ha goude ma voent bet kaset da Vabilon, Jekonia a voe tad da Salatiel. Salatiel a voe tad da Zorobabel. "
                            },
                            {
                                "text": "Zorobabel a voe tad da Abiud. Abiud a voe tad da Eliakim. Eliakim a voe tad da Azor. "
                            },
                            {
                                "text": "Azor a voe tad da Sadok. Sadok a voe tad da Achim. Achim a voe tad da Eliud. "
                            },
                            {
                                "text": "Eliud a voe tad da Eleazar. Eleazar a voe tad da Vatan. Matan a voe tad da Jakob. "
                            },
                            {
                                "text": "Jakob a voe tad da Jozef, pried Mari, eo bet ganet anezhi Jezuz, galvet Krist. "
                            },
                            {
                                "text": "Bez' ez eus eta en holl, eus Abraham betek David, pevarzek rummad, eus David betek an ermaeziadeg e Babilon, pevarzek rummad, hag eus an ermaeziadeg e Babilon betek ar C'hrist, pevarzek rummad.  "
                            },
                            {
                                "text": "   Setu, ganedigezh Jezuz-Krist a c'hoarvezas evel-henn. Goude ma oa dimezet Mari, e vamm, da Jozef, a-raok ma oant aet asambles, hi en em gavas brazez dre ar Spered-Santel. "
                            },
                            {
                                "text": "Jozef, he fried, o veza\u00f1 un den reizh, pa ne felle ket dezha\u00f1 he mezhekaat, a c'hoantaas he c'has kuit e-kuzh. "
                            },
                            {
                                "text": "Evel ma so\u00f1je e kement-se, setu, ael an Aotrou en em ziskouezas dezha\u00f1 dre e gousk, o lavarout: Jozef mab David, na'z pez ket aon da gemer ganit Mari da wreg, rak ar pezh a zo ko\u00f1sevet enni a zo eus ar Spered-Santel, "
                            },
                            {
                                "text": "hag e c'hano ur mab, hag e roi dezha\u00f1 Jezuz da anv, rak e\u00f1 a saveteo e bobl eus e bec'hedo\u00f9. "
                            },
                            {
                                "text": "Kement-se holl a c'hoarvezas, evit ma vije peurc'hraet ar pezh a oa bet lavaret gant an Aotrou dre ar profed: "
                            },
                            {
                                "text": "Setu, ar werc'hez a vo brazez hag a c'hano ur mab a vo galvet Emanuel, da lavarout eo: Doue ganeomp. "
                            },
                            {
                                "text": "Jozef, o veza\u00f1 dihunet eus e gousk, a reas ar pezh en doa ael an Aotrou gourc'hemennet dezha\u00f1, hag e kemeras e wreg ganta\u00f1. "
                            },
                            {
                                "text": "Hogen n'anavezas ket anezhi betek ma voe gwilioudet eus he mab kenta\u00f1-ganet, hag e roas dezha\u00f1 Jezuz da anv.  "
                            }
                        ]
                    },
                    {
                        "verses": [
                            {
                                "text": "   Jezuz o veza\u00f1 bet ganet e Betlehem Judea, en amzer ar roue Herodez, setu, e teuas majed eus ar sav-heol da Jeruzalem, "
                            },
                            {
                                "text": "en ur lavarout: Pelec'h ema\u00f1 an hini a zo ganet da roue d'ar Yuzevien? Rak gwelet hon eus e steredenn er sav-heol ha deuet omp d'e azeuli\u00f1. "
                            },
                            {
                                "text": "Pa glevas ar roue Herodez kement-se, e voe trubuilhet, hag holl Jeruzalem ganta\u00f1. "
                            },
                            {
                                "text": "O veza\u00f1 dastumet an holl veleien vras ha skribed ar bobl, e c'houlennas diganto pelec'h e tlee beza\u00f1 ganet ar C'hrist. "
                            },
                            {
                                "text": "Int a lavaras dezha\u00f1: E Betlehem Judea, rak evel-henn eo bet skrivet gant ar profed: "
                            },
                            {
                                "text": "Ha te, Betlehem, douar Juda, n'out ket an distera\u00f1 e-touez k\u00eario\u00f9 penna\u00f1 Juda, rak ac'hanout eo e teuio ur penn a reno va fobl Israel. "
                            },
                            {
                                "text": "Neuze Herodez, o veza\u00f1 galvet ar majed e-kuzh, a c'houlennas gant preder diganto e pe amzer e oa en em ziskouezet ar steredenn. "
                            },
                            {
                                "text": "Hag, o kas anezho da Vetlehem, e lavaras: It ha goulennit gant preder pelec'h ema\u00f1 ar bugel bihan. Pa ho po e gavet, roit din da anavezout evit ma'z in me ivez d'e azeuli\u00f1. "
                            },
                            {
                                "text": "Ar re-ma\u00f1, goude beza\u00f1 klevet ar roue, a yeas kuit. Ha setu, ar steredenn o doa gwelet er sav-heol a yae en o raok, betek ma teuas ha ma chomas a-us d'ul lec'h ma oa ar bugel bihan. "
                            },
                            {
                                "text": "Pa weljont ar steredenn, e voe karget o c'halono\u00f9 gant levenez. "
                            },
                            {
                                "text": "O veza\u00f1 aet en ti, e kavjont ar bugel bihan gant Mari e vamm hag, oc'h en em stoui\u00f1 d'an douar, ec'h azeuljont anezha\u00f1. Ha goude beza\u00f1 digoret o ze\u00f1zorio\u00f9, e kinnigjont dezha\u00f1 profo\u00f9: aour, eza\u00f1s ha mir. "
                            },
                            {
                                "text": "O veza\u00f1 bet aliet gant Doue dre un hu\u00f1vre, ne zistrojont ket da gavout Herodez. Mont a rejont d'o bro dre un hent all.  "
                            },
                            {
                                "text": "   Goude ma oant aet kuit, setu, ael an Aotrou en em ziskouezas da Jozef dre un hu\u00f1vre, en ur lavarout: Sav, kemer ar bugel bihan hag e vamm, tec'h en Ejipt, ha chom eno betek e lavarin dit, rak Herodez a glasko ar bugel bihan evit e lakaat d'ar marv. "
                            },
                            {
                                "text": "E\u00f1, o veza\u00f1 savet, a gemeras ar bugel bihan hag e vamm e-pad an noz, hag en em dennas en Ejipt. "
                            },
                            {
                                "text": "Hag e chomas eno betek ma varvas Herodez, evit ma vije peurc'hraet ar pezh a oa bet lavaret gant an Aotrou dre ar profed: Galvet em eus va mab eus an Ejipt.  "
                            },
                            {
                                "text": "   Neuze Herodez, o welout o doa ar majed graet goap anezha\u00f1, a voe en ur gounnar vras hag a gasas da lazha\u00f1 e Betlehem hag en e vro a-bezh an holl vugale a zaou vloaz ha yaouankoc'h, hervez an amzer en doa goulennet gant preder digant ar majed. "
                            },
                            {
                                "text": "Neuze e voe peurc'hraet ar pezh a oa bet lavaret gant ar profed Jeremia: "
                            },
                            {
                                "text": "Garmo\u00f9 a zo bet klevet e Rama, hirvoudo\u00f9, gouelvan ha klemmvano\u00f9 bras, Rachel o ouela\u00f1 he bugale, ha ne fellas ket dezhi beza\u00f1 dic'hlac'haret, abalamour n'emaint mui.  "
                            },
                            {
                                "text": "   Goude marv Herodez, setu, ael an Aotrou en em ziskouezas da Jozef en Ejipt dre un hu\u00f1vre, "
                            },
                            {
                                "text": "o lavarout: Sav, kemer ar bugel bihan hag e vamm, ha kae da vro Israel, rak ar re a glaske ar bugel bihan evit e lazha\u00f1 a zo marv. "
                            },
                            {
                                "text": "Hema\u00f1, o veza\u00f1 savet, a gemeras ar bugel bihan hag e vamm, hag a zeuas e bro Israel. "
                            },
                            {
                                "text": "Met, pa glevas e rene Arkelauz e Judea e-lec'h e dad Herodez, en doe aon da vont di. O veza\u00f1 bet aliet gant Doue dre un hu\u00f1vre, en em dennas e kostezio\u00f9 Galilea. "
                            },
                            {
                                "text": "Dont a reas da chom en ur g\u00ear anvet Nazared, evit ma vije peurc'hraet ar pezh a oa bet lavaret gant ar brofeded: Galvet e vo Nazaredad.  "
                            }
                        ]
                    },
                    {
                        "verses": [
                            {
                                "text": "   En deizio\u00f9-se e teuas Yann-Vadezour da brezeg e lec'h distro Judea, "
                            },
                            {
                                "text": "o lavarout: Ho pet keuz, rak rouantelezh an ne\u00f1vo\u00f9 a zo tost. "
                            },
                            {
                                "text": "Anezha\u00f1 eo en deus komzet ar profed Izaia, o lavarout: Mouezh an hini a gri el lec'h distro: Kempennit hent an Aotrou, grit eeun e wenodenno\u00f9. "
                            },
                            {
                                "text": "Yann a zouge ur sae a vlev ka\u00f1val hag ur gouriz l\u00ear en-dro d'e groazell. E voued a oa kilheien-raden ha mel gouez. "
                            },
                            {
                                "text": "Neuze Jeruzalem, holl vro Judea hag an holl vro war-dro ar Jordan, a yae d'e gavout, "
                            },
                            {
                                "text": "hag e oant badezet ganta\u00f1 er Jordan, oc'h anzav o fec'hedo\u00f9. "
                            },
                            {
                                "text": "Met, o welout kalz a farizianed hag a sadukeiz o tont d'e vadeziant, e lavaras dezho: Lignez a naered-gwiber, piv en deus desket deoc'h tec'hout diouzh ar gounnar da zont? "
                            },
                            {
                                "text": "Dougit eta frouezh dereat d'ar geuzidigezh, "
                            },
                            {
                                "text": "ha na lavarit ket ennoc'h hoc'h-unan: Ni hon eus Abraham da dad! Rak me a lavar deoc'h e c'hell Doue sevel eus ar vein-se bugale da Abraham. "
                            },
                            {
                                "text": "Ar vouc'hal a zo a-vrema\u00f1 lakaet ouzh gwrizio\u00f9 ar gwez. Pep gwezenn eta na ro ket frouezh mat a ya da veza\u00f1 troc'het ha taolet en tan. "
                            },
                            {
                                "text": "Me ho padez en dour evit ar geuzidigezh, met dont a ra unan war va lerc'h, galloudusoc'h eo egedon, ha n'on ket dellezek da zougen e voto\u00f9. E\u00f1 ho padezo er Spered-Santel hag en tan. "
                            },
                            {
                                "text": "E grouer a zo ganta\u00f1 en e zorn, naetaat a raio mat e leur, hag e tastumo ar gwinizh er solier, met ar pell a zevo en tan na varv ket.  "
                            },
                            {
                                "text": "   Neuze Jezuz a zeuas eus Galilea d'ar Jordan da gavout Yann, evit beza\u00f1 badezet ganta\u00f1. "
                            },
                            {
                                "text": "Met Yann ne felle ket dezha\u00f1 henn ober, o lavarout: Me am eus ezhomm da veza\u00f1 badezet ganit, hag e teuez da'm c'havout? "
                            },
                            {
                                "text": "Jezuz a respontas dezha\u00f1: Na harz ket-se brema\u00f1, rak evel-se eo e tere ouzhimp peurober pep reizhder. Neuze en lezas d'ober. "
                            },
                            {
                                "text": "Goude ma oa bet badezet, Jezuz a savas raktal eus an dour. Ha setu, an ne\u00f1vo\u00f9 a oa digoret a-us dezha\u00f1, hag e welas Spered Doue, e doare ur goulm, o tiskenn warna\u00f1. "
                            },
                            {
                                "text": "Ha setu, ur vouezh eus an ne\u00f1vo\u00f9 a lavare: Hema\u00f1 eo va Mab karet-mat, enna\u00f1 em eus lakaet va holl levenez.  "
                            }
                        ]
                    },
                    {
                        "verses": [
                            {
                                "text": "   Neuze Jezuz a voe kaset gant ar Spered el lec'h distro, evit beza\u00f1 temptet gant an diaoul. "
                            },
                            {
                                "text": "Goude m'en doe yunet daou-ugent devezh ha daou-ugent nozvezh, en doe naon. "
                            },
                            {
                                "text": "An tempter, o veza\u00f1 tostaet outa\u00f1, a lavaras dezha\u00f1: Mar d-out Mab Doue, gourc'hemenn d'ar mein-se dont da veza\u00f1 bara. "
                            },
                            {
                                "text": "Met e\u00f1 a respontas: Skrivet eo: An den ne vevo ket gant bara hepken, met gant pep ger a zeu eus geno\u00f9 Doue. "
                            },
                            {
                                "text": "Neuze an diaoul en kasas er g\u00ear santel, a lakaas anezha\u00f1 war lein an templ, "
                            },
                            {
                                "text": "hag a lavaras dezha\u00f1: Mar d-out Mab Doue, en em daol d'an trao\u00f1, rak skrivet eo: Gourc'hemenn a raio d'e aeled kaout evezh ouzhit, ha dougen a raint ac'hanout etre o daouarn, gant aon na stokfe da droad ouzh ur maen bennak. "
                            },
                            {
                                "text": "Jezuz a lavaras dezha\u00f1: Skrivet eo ivez: Ne dempti ket an Aotrou da Zoue. "
                            },
                            {
                                "text": "An diaoul en kasas c'hoazh war ur menez uhel meurbet, a ziskouezas dezha\u00f1 holl rouantelezhio\u00f9 ar bed hag o gloar, "
                            },
                            {
                                "text": "hag a lavaras dezha\u00f1: An holl drao\u00f9-se a roin dit, mar daoulinez da'm azeuli\u00f1. "
                            },
                            {
                                "text": "Neuze Jezuz a lavaras dezha\u00f1: A-dre\u00f1v, Satan! Rak skrivet eo: An Aotrou da Zoue a azeuli, hag e\u00f1 hepken a serviji. "
                            },
                            {
                                "text": "Neuze an diaoul en lezas. Ha setu, aeled a zeuas hag a servijas anezha\u00f1.  "
                            },
                            {
                                "text": "   Pa glevas Jezuz e oa bet lakaet Yann er prizon, en em dennas e Galilea. "
                            },
                            {
                                "text": "O veza\u00f1 kuitaet Nazared, e teuas da chom e Kafarnaoum, k\u00ear arvorek war harzo\u00f9 Zabulon ha Neftali, "
                            },
                            {
                                "text": "evit ma vije peurc'hraet ar pezh a oa bet lavaret gant ar profed Izaia: "
                            },
                            {
                                "text": "Douar Zabulon ha douar Neftali, ar vro a zo war hent ar mor, en tu all d'ar Jordan, Galilea ar baganed, "
                            },
                            {
                                "text": "ar bobl azezet en de\u00f1valijenn he deus gwelet ur skl\u00earijenn vras, hag ar skl\u00earijenn a zo savet war ar re a oa azezet e bro hag e skeud ar marv. "
                            },
                            {
                                "text": "Adalek neuze Jezuz en em lakaas da brezeg ha da lavarout: Ho pet keuz, rak rouantelezh an ne\u00f1vo\u00f9 a zo tost.  "
                            },
                            {
                                "text": "   Evel ma valee a-hed mor Galilea, Jezuz a welas daou vreur, Simon a c'halver P\u00ear, hag Andrev e vreur, o teurel o roued er mor, rak pesketaerien e oant. "
                            },
                            {
                                "text": "Lavarout a reas dezho: Heuilhit ac'hanon ha me a raio ac'hanoc'h pesketaerien dud. "
                            },
                            {
                                "text": "Kerkent, o lezel o rouedo\u00f9, e heuilhjont anezha\u00f1. "
                            },
                            {
                                "text": "Hag ac'hano, o vont un tamm a-raokoc'h, e welas daou vreur all, Jakez mab Zebedea, ha Yann e vreur, a oa en ur vag gant Zebedea o zad, o ficha\u00f1 o rouedo\u00f9. Gervel a reas anezho. "
                            },
                            {
                                "text": "Int, raktal, o lezel o bag hag o zad, a heulias anezha\u00f1.  "
                            },
                            {
                                "text": "   Jezuz a valeas dre holl C'halilea, o kelenn en o sinagogenno\u00f9, o prezeg kelo\u00f9 mat ar rouantelezh, o yac'haat kement kle\u00f1ved ha kement mac'hagn a oa e-touez ar bobl. "
                            },
                            {
                                "text": "Ar vrud anezha\u00f1 en em skuilhe dre holl Siria, hag e tegasent dezha\u00f1 an holl re gla\u00f1v, re zalc'het gant meur a boan ha gant meur a zroug, re zalc'het gant diaouled, re loariek, re seizet, hag e\u00f1 a yac'hae anezho. "
                            },
                            {
                                "text": "Ul lod bras a dud a heulie anezha\u00f1 eus Galilea, eus Dekapoliz, eus Jeruzalem, eus Judea hag eus an tu all d'ar Jordan.  "
                            }
                        ]
                    },
                    {
                        "verses": [
                            {
                                "text": "   O welout ar bobl-se, e pignas war ur menez hag, o veza\u00f1 azezet, e ziskibien a dostaas outa\u00f1. "
                            },
                            {
                                "text": "O tigeri\u00f1 e c'heno\u00f9, e kelenne anezho, en ur lavarout: "
                            },
                            {
                                "text": "E\u00fcrus ar re baour e spered, rak rouantelezh an ne\u00f1vo\u00f9 a zo dezho! "
                            },
                            {
                                "text": "E\u00fcrus ar re a zo er glac'har, rak frealzet e vint! "
                            },
                            {
                                "text": "E\u00fcrus ar re a zo hegarat, rak an douar a resevint da h\u00earezh! "
                            },
                            {
                                "text": "E\u00fcrus ar re o deus naon ha sec'hed eus ar reizhder, rak o devo o gwalc'h! "
                            },
                            {
                                "text": "E\u00fcrus ar re drugarezus, rak trugarez a gavint! "
                            },
                            {
                                "text": "E\u00fcrus ar re o deus ur galon glan, rak Doue a welint! "
                            },
                            {
                                "text": "E\u00fcrus ar re a zegas ar peoc'h, rak bugale Doue e vint galvet! "
                            },
                            {
                                "text": "E\u00fcrus ar re a zo gwallgaset abalamour d'ar reizhder, rak rouantelezh an ne\u00f1vo\u00f9 a zo dezho! "
                            },
                            {
                                "text": "E\u00fcrus e viot pa zeuio an dud d'ho tismega\u00f1si\u00f1, d'ho kwallgas ha da lavarout dre c'haou pep seurt droug a-enep deoc'h abalamour din, "
                            },
                            {
                                "text": "en em laouenait ha tridit gant levenez, rak ho kopr a vo bras en ne\u00f1vo\u00f9; rak evel-se eo bet gwallgaset ar brofeded a zo bet araozoc'h.  "
                            },
                            {
                                "text": "   C'hwi a zo holen an douar, met mar koll an holen e vlaz, gant petra e vo sallet? N'eo mui mat, nemet da veza\u00f1 taolet er-maez ha mac'het gant treid an dud. "
                            },
                            {
                                "text": "C'hwi a zo skl\u00earijenn ar bed. Ur g\u00ear savet war ur menez ne c'hell ket beza\u00f1 kuzhet, "
                            },
                            {
                                "text": "ha ne vez ket enaouet ul lamp evit e lakaat dindan ur boezell, met evit he lakaat war ur c'hantolor, hag e ro skl\u00earijenn d'an holl dud an ti. "
                            },
                            {
                                "text": "Ra lugerno evel-se ho skl\u00earijenn dirak an dud, evit ma welint ho madobero\u00f9 ha ma teuint da rei\u00f1 gloar d'ho Tad a zo en ne\u00f1vo\u00f9.  "
                            },
                            {
                                "text": "   Na so\u00f1jit ket e vefen deuet evit diskar al lezenn pe ar brofeded. N'on ket deuet evit diskar, met evit peurober. "
                            },
                            {
                                "text": "Rak, me a lavar deoc'h e gwirionez, betek ma tremeno an ne\u00f1v hag an douar, ne dremeno ket eus al lezenn un iota pe ur poentig a lizherenn, ken na vo peurc'hraet holl. "
                            },
                            {
                                "text": "Piv bennak eta a dorro an distera\u00f1 eus ar gourc'hemenno\u00f9-ma\u00f1 hag a zesko evel-se d'an dud, a vo galvet ar bihana\u00f1 e rouantelezh an ne\u00f1vo\u00f9. Met piv bennak o miro hag o desko d'ar re all, hennezh a vo galvet bras e rouantelezh an ne\u00f1vo\u00f9. "
                            },
                            {
                                "text": "Rak, me a lavar deoc'h, ma ne d-a ket ho reizhder dreist hini ar skribed hag ar farizianed, n'antreot ket e rouantelezh an ne\u00f1vo\u00f9.  "
                            },
                            {
                                "text": "   Klevet hoc'h eus penaos eo bet lavaret d'ar re gozh: Ne vuntri ket, piv bennak a vuntro a zellezo beza\u00f1 barnet. "
                            },
                            {
                                "text": "Met me a lavar deoc'h penaos piv bennak a fuloro ouzh e vreur hep abeg a zellezo beza\u00f1 barnet, an hini a lavaro d'e vreur: Raka! (= den a netra) a zellezo beza\u00f1 kastizet gant ar sanedrin, hag an hini a lavaro d'e vreur: Diskiant! a zellezo beza\u00f1 kastizet gant tan ar gehenn. "
                            },
                            {
                                "text": "Mar degasez eta da brof d'an aoter, hag e teu so\u00f1j dit eno en deus da vreur un dra bennak en da enep, "
                            },
                            {
                                "text": "lez eno da brof dirak an aoter ha kae da genta\u00f1 d'en em unvani\u00f1 gant da vreur. Ha goude-se, deus ha kinnig da brof. "
                            },
                            {
                                "text": "En em laka a-unvan hep dale gant da enebour, e-pad ma'z emaout en hent ganta\u00f1, gant aon na lakafe-e\u00f1 ac'hanout etre daouarn ar barner, ha na lakafe ac'hanout ar barner etre daouarn ofiser ar justis, ha na vefes lakaet er prizon. "
                            },
                            {
                                "text": "Me a lavar dit e gwirionez, ne zeui ket er-maez ac'hano ken na vo paeet ganit an diwezha\u00f1 gwenneg.  "
                            },
                            {
                                "text": "   Klevet hoc'h eus penaos eo bet lavaret d'ar re gozh: Ne ri ket avoultriezh. "
                            },
                            {
                                "text": "Met me a lavar deoc'h penaos piv bennak a sell ouzh ur vaouez gant c'hoantegezh anezhi, en deus dija graet avoultriezh ganti en e galon. "
                            },
                            {
                                "text": "Ma laka ac'hanout da lagad dehou da gouezha\u00f1, diframm anezha\u00f1 ha taol anezha\u00f1 pell diouzhit, rak gwelloc'h eo dit koll unan eus da izili, eget na vo taolet da holl gorf er gehenn. "
                            },
                            {
                                "text": "Ha ma laka ac'hanout da zorn dehou da gouezha\u00f1, troc'h anezha\u00f1 ha taol anezha\u00f1 pell diouzhit, rak gwelloc'h eo dit koll unan eus da izili, eget na vo taolet da holl gorf er gehenn. "
                            },
                            {
                                "text": "Lavaret eo bet ivez: Piv bennak a gaso kuit e wreg, ra roio dezhi ur skrid a dorr-dimezi\u00f1. "
                            },
                            {
                                "text": "Met me a lavar deoc'h penaos piv bennak a gas kuit e wreg, nemet evit difealded, a laka anezhi da veza\u00f1 avoultrerez, ha piv bennak a zimez d'ur wreg a zo bet kaset kuit, a ra avoultriezh.  "
                            },
                            {
                                "text": "   Klevet hoc'h eus c'hoazh penaos eo bet lavaret d'ar re gozh: Ne doui ket e gaou, met derc'hel a ri e-ke\u00f1ver an Aotrou d'al leo\u00f9 az po graet. "
                            },
                            {
                                "text": "Met me a lavar deoc'h: Na douit ket a-grenn, na dre an ne\u00f1v, rak tron Doue eo, "
                            },
                            {
                                "text": "na dre an douar, rak skabell e dreid eo, na dre Jeruzalem, rak k\u00ear ar Roue bras eo. "
                            },
                            {
                                "text": "Na dou ket kennebeut dre da benn, rak ne c'hellez ket lakaat ur vlevenn da veza\u00f1 gwenn pe du. "
                            },
                            {
                                "text": "Met ra vo ho komz, ya, ya, nann, nann. Ar pezh a lavarer ouzhpenn a zeu eus an droug.  "
                            },
                            {
                                "text": "   Klevet hoc'h eus penaos eo bet lavaret d'ar re gozh: Lagad evit lagad ha dant evit dant. "
                            },
                            {
                                "text": "Met me a lavar deoc'h: Na enebit ket ouzh an hini drouk. D'an hini a sko ac'hanout war ar jod dehou, tro eben outa\u00f1. "
                            },
                            {
                                "text": "Mar fell da unan bennak proseza\u00f1 ouzhit ha kemer da doneg, laosk ivez ganta\u00f1 da vantell. "
                            },
                            {
                                "text": "Mar fell da unan bennak redi\u00f1 ac'hanout da vont ganta\u00f1 e-pad ur mil (~ 1480 m), kae e-pad daou vil. "
                            },
                            {
                                "text": "Ro d'an neb a c'houlenn ouzhit, ha na zistro ket diouzh an hini a fell dezha\u00f1 ampresta\u00f1 diganit. "
                            },
                            {
                                "text": "Klevet hoc'h eus penaos eo bet lavaret: Karout a ri da nesa\u00f1 hag e kasai da enebour. "
                            },
                            {
                                "text": "Met me a lavar deoc'h: Karit hoc'h enebourien, bennigit ar re a villig ac'hanoc'h, grit vad d'ar re a gasa ac'hanoc'h, ha pedit evit ar re ho kwallgas hag hoc'h heskin, "
                            },
                            {
                                "text": "evit ma viot bugale ho Tad a zo en ne\u00f1vo\u00f9. Rak e\u00f1 a ra d'e heol sevel war ar re fall ha war ar re vat, hag a laka ar glav da gouezha\u00f1 war ar re reizh ha war ar re zireizh. "
                            },
                            {
                                "text": "Rak ma ne garit nemet ar re ho kar, peseurt gopr ho po? Ha ne ra ket zoken ar bublikaned kement-se? "
                            },
                            {
                                "text": "Ha ma ne saludit nemet ho preudeur, petra a rit dreist ar re all? Ha ne ra ket zoken ar bublikaned kement-se? "
                            },
                            {
                                "text": "Bezit eta peurvat evel ma'z eo peurvat ho Tad a zo en ne\u00f1vo\u00f9.  "
                            }
                        ]
                    },
                    {
                        "verses": [
                            {
                                "text": "   Lakait evezh na rafec'h hoc'h aluzen dirak an dud evit beza\u00f1 gwelet ganto, anez n'ho po ket a c'hopr digant ho Tad a zo en ne\u00f1vo\u00f9. "
                            },
                            {
                                "text": "Pa ri eta aluzen, na son ket an drompilh a-raok ac'hanout, evel ma ra ar bilpouzed er sinagogenno\u00f9 hag er straedo\u00f9, evit resev gloar digant an dud. Me a lavar deoc'h e gwirionez, o deus o gopr. "
                            },
                            {
                                "text": "Met pa rez aluzen, gra na ouezo ket da zorn kleiz ar pezh a ra da zorn dehou, "
                            },
                            {
                                "text": "evit ma vo da aluzen graet e-kuzh, ha da Dad hag a wel e-kuzh, en rento dit dirak an holl.  "
                            },
                            {
                                "text": "   Pa bedez, na ra ket evel ar bilpouzed, rak e karont pedi\u00f1 en o sav er sinagogenno\u00f9 hag e kornio\u00f9 ar straedo\u00f9, evit beza\u00f1 gwelet gant an dud. Me a lavar deoc'h e gwirionez, o deus o gopr. "
                            },
                            {
                                "text": "Met pa bedez, kae ez kambr, hag, o veza\u00f1 serret an nor, ped da Dad a zo e-kuzh, ha da Dad hag a wel e-kuzh, en rento dit dirak an holl. "
                            },
                            {
                                "text": "Pa bedit, n'en em servijit ket a adlavario\u00f9 aner evel ar baganed, rak e kredont ez eo dre galz a gomzo\u00f9 e vint selaouet. "
                            },
                            {
                                "text": "Na vezit ket eta he\u00f1vel outo, rak ho Tad a oar petra hoc'h eus ezhomm a-raok ma c'houlennit diganta\u00f1. "
                            },
                            {
                                "text": "C'hwi eta, pedit evel-henn: Hon Tad hag a zo en ne\u00f1v, ra vo santelaet da anv, "
                            },
                            {
                                "text": "ra zeuio da rouantelezh, ra vo graet da volontez war an douar evel en ne\u00f1v, "
                            },
                            {
                                "text": "ro deomp hiziv hor bara pemdeziek, "
                            },
                            {
                                "text": "pardon deomp hor pec'hedo\u00f9 evel ma pardonomp ivez d'ar re o deus manket ouzhimp, "
                            },
                            {
                                "text": "ha n'hon lez ket da gouezha\u00f1 en temptadur, met hon diwall diouzh an droug, rak dit eo ar ren, ar galloud hag ar gloar da viken. Amen. "
                            },
                            {
                                "text": "Rak mar pardonit d'an dud o manko\u00f9, ho Tad ne\u00f1vel a bardono ivez deoc'h. "
                            },
                            {
                                "text": "Met ma ne bardonit ket d'an dud o manko\u00f9, ho Tad ne bardono ket kennebeut deoc'h ho re.  "
                            },
                            {
                                "text": "   Pa yunit, na gemerit ket ur min trist evel ar bilpouzed, rak e tispennont o dremm evit diskouez d'an dud e yunont. Me a lavar deoc'h e gwirionez, o deus o gopr. "
                            },
                            {
                                "text": "Met pa yunez, laka c'hwezh-vat war da benn ha gwalc'h da zremm, "
                            },
                            {
                                "text": "evit na vo ket gwelet gant an dud e yunez, met hepken gant da Dad a zo e-kuzh, ha da Dad hag a wel e-kuzh, en rento dit dirak an holl.  "
                            },
                            {
                                "text": "   Na zastumit ket deoc'h te\u00f1zorio\u00f9 war an douar, e-lec'h ma'z int distrujet gant ar pre\u00f1ved ha gant ar mergl, hag e-lec'h ma toull al laeron ha ma skrapont, "
                            },
                            {
                                "text": "met dastumit deoc'h te\u00f1zorio\u00f9 en ne\u00f1v, e-lec'h n'int distrujet na gant ar mergl na gant ar pre\u00f1ved, hag e-lec'h na doull ket al laeron ha na skrapont ket. "
                            },
                            {
                                "text": "Rak el lec'h ma'z ema\u00f1 ho te\u00f1zor, eno ivez e vo ho kalon. "
                            },
                            {
                                "text": "Al lagad eo lamp ar c'horf. Mar d-eo eta da lagad yac'h, da holl gorf a vo skl\u00earijennet, "
                            },
                            {
                                "text": "met mar d-eo fall da lagad, da holl gorf a vo en de\u00f1valijenn. Mar d-eo eta te\u00f1val ar skl\u00earijenn a zo ennout, pegen bras e vo an de\u00f1valijenn-se! "
                            },
                            {
                                "text": "Den ebet ne c'hell servija\u00f1 daou vestr, rak, pe e kasaio unan hag e karo egile, pe en em stago ouzh unan hag e tisprizo egile. Ne c'hellit ket servija\u00f1 Doue ha Mammon.  "
                            },
                            {
                                "text": "   Abalamour da-se e lavaran deoc'h: Na vezit ket nec'het evit ho puhez eus ar pezh a zebrot pe a evot, nag evit ho korf gant petra e viot gwisket. Ar vuhez, ha n'eo ket muioc'h eget ar boued, hag ar c'horf muioc'h eget an dilhad? "
                            },
                            {
                                "text": "Sellit ouzh laboused an ne\u00f1v: ne hadont ha ne vedont ket, ne zastumont netra er soliero\u00f9, hag ho Tad ne\u00f1vel a vag anezho. Ha ne dalvezit ket kalz muioc'h egeto? "
                            },
                            {
                                "text": "Piv ac'hanoc'h, gant e holl nec'h, a c'hellfe kreski\u00f1 e vent eus un ilinad (~ 50 cm)? "
                            },
                            {
                                "text": "Perak ivez oc'h nec'het diwar-benn ho tilhad? Sellit penaos e kresk lili ar parkeier, ne labouront ket ha ne nezont ket, "
                            },
                            {
                                "text": "koulskoude e lavaran deoc'h penaos Salomon e-unan, en e holl c'hloar, n'eo ket bet gwisket evel unan anezho. "
                            },
                            {
                                "text": "Mar gwisk eta Doue evel-se geot ar parkeier, a zo hiziv hag a vo warc'hoazh taolet er forn, pegement muioc'h e wisko ac'hanoc'h, tud a nebeut a feiz? "
                            },
                            {
                                "text": "Na vezit ket nec'het, o lavarout: Petra a zebrimp? Petra a evimp? Gant petra e vimp gwisket? "
                            },
                            {
                                "text": "Rak ar baganed eo ar re a glask an holl drao\u00f9-se. Ho Tad ne\u00f1vel a oar hoc'h eus ezhomm eus an holl drao\u00f9-se. "
                            },
                            {
                                "text": "Met klaskit da genta\u00f1 rouantelezh Doue hag e reizhder, hag an holl drao\u00f9-se a vo roet deoc'h ouzhpenn. "
                            },
                            {
                                "text": "Na vezit ket eta nec'het gant an deiz war-lerc'h, rak an deiz war-lerc'h a gemero preder anezha\u00f1 e-unan. Da bep devezh eo a-walc'h e boan.  "
                            }
                        ]
                    },
                    {
                        "verses": [
                            {
                                "text": "   Na varnit ket, evit na viot ket barnet. "
                            },
                            {
                                "text": "Rak diouzh ar varn ma varnit e viot barnet, ha diouzh ar muzul ma vuzuilhit e vo muzuliet deoc'h. "
                            },
                            {
                                "text": "Perak e sellez ouzh ar blouzenn a zo e lagad da vreur, ha ne welez ket an treust a zo en da lagad da-unan? "
                            },
                            {
                                "text": "Pe, penaos e c'hellez lavarout da'z preur: Va lez da zilemel ar blouzenn a zo e-barzh da lagad, pa ec'h eus un treust en da hini? "
                            },
                            {
                                "text": "Pilpous, lam da genta\u00f1 an treust eus da lagad, ha neuze e weli penaos e lami ar blouzenn eus lagad da vreur. "
                            },
                            {
                                "text": "Na roit ket an trao\u00f9 santel d'ar chas ha na daolit ket ho perlez dirak ar moc'h, gant aon n'o mac'hfent hag, o tistrei\u00f1, na ziskolpfent ac'hanoc'h.  "
                            },
                            {
                                "text": "   Goulennit hag e vo roet deoc'h, klaskit hag e kavot, skoit hag e vo digoret deoc'h. "
                            },
                            {
                                "text": "Rak an neb a c'houlenn, a resev; an neb a glask, a gav; an neb a sko, e vez digoret dezha\u00f1. "
                            },
                            {
                                "text": "Piv ac'hanoc'h a roio ur maen d'e vab pa c'houlenn diganta\u00f1 bara? "
                            },
                            {
                                "text": "Pe mar goulenn ur pesk, a roio dezha\u00f1 un naer? "
                            },
                            {
                                "text": "Mar gouzoc'h eta, ha c'hwi fall, rei\u00f1 trao\u00f9 mat d'ho pugale, pegement muioc'h ho Tad a zo en ne\u00f1v a roio trao\u00f9 mat d'ar re o goulenn diganta\u00f1. "
                            },
                            {
                                "text": "Kement tra a fell deoc'h e rafe an dud deoc'h, grit eta anezha\u00f1 dezho, rak-se eo al lezenn hag ar brofeded.  "
                            },
                            {
                                "text": "   It e-barzh dre an nor strizh. Rak ledan eo an nor ha frank eo an hent a gas d'ar gollidigezh, ha kalz a dud a dremen dre eno. "
                            },
                            {
                                "text": "Met strizh eo an nor hag enk eo an hent a gas d'ar vuhez, hag ez eus nebeut a dud hag a dremen drezo.  "
                            },
                            {
                                "text": "   Diwallit diouzh ar fals-profeded a zeu d'ho kavout e gwiskamant de\u00f1ved, met a zo en diabarzh nemet bleizi skraperien. "
                            },
                            {
                                "text": "O anavezout a reot diouzh o frouezh. Ha dastum a reer rezin diwar spern pe fiez diwar askol? "
                            },
                            {
                                "text": "Evel-se pep gwezenn vat a zoug frouezh mat, met pep gwezenn fall a zoug frouezh fall. "
                            },
                            {
                                "text": "Ur wezenn vat ne c'hell ket dougen frouezh fall, hag ur wezenn fall ne c'hell ket dougen frouezh mat. "
                            },
                            {
                                "text": "Pep gwezenn na zoug ket frouezh mat a zo troc'het ha taolet en tan. "
                            },
                            {
                                "text": "O anavezout a reot eta diouzh o frouezh. "
                            },
                            {
                                "text": "Kement hini a lavar din: Aotrou, Aotrou, n'aio ket e rouantelezh an ne\u00f1vo\u00f9, met ar re a ra bolontez va Zad a zo en ne\u00f1vo\u00f9. "
                            },
                            {
                                "text": "Meur a hini a lavaro din en deiz-se: Aotrou, Aotrou, ha n'hon eus ket profedet ez anv? Ha n'hon eus ket kaset kuit an diaouled ez anv? Ha n'hon eus ket graet kalz a viraklo\u00f9 ez anv? "
                            },
                            {
                                "text": "Neuze e lavarin sklaer dezho: Biskoazh ne'm eus hoc'h anavezet, en em dennit diouzhin, c'hwi hag en em ro d'an direizhder.  "
                            },
                            {
                                "text": "   Piv bennak eta a glev ar gerio\u00f9-ma\u00f1 a lavaran hag a sent outo, a lakain he\u00f1vel ouzh un den fur en deus savet e di war ar roc'h. "
                            },
                            {
                                "text": "Kouezhet eo ar glav, deuet eo ar st\u00eario\u00f9, ha c'hwezhet o deus an avelio\u00f9 hag en em roet o deus a-enep an ti-se, ha n'eo ket kouezhet abalamour ma oa diazezet war ar roc'h. "
                            },
                            {
                                "text": "Met piv bennak a glev ar gerio\u00f9-ma\u00f1 a lavaran ha na sent ket outo, a vo he\u00f1vel ouzh un den diskiant en deus savet e di war an traezh. "
                            },
                            {
                                "text": "Kouezhet eo ar glav, deuet eo ar st\u00eario\u00f9, ha c'hwezhet o deus an avelio\u00f9 hag en em roet o deus a-enep an ti-se, ha kouezhet eo ha bras eo bet e ziskar. "
                            },
                            {
                                "text": "P'en doe Jezuz peurlavaret ar c'homzo\u00f9-ma\u00f1, ar bobl a voe souezhet gant e gelennadurezh, "
                            },
                            {
                                "text": "rak o deski\u00f1 a rae evel unan a oa galloud ganta\u00f1, ha nann evel ar skribed.  "
                            }
                        ]
                    },
                    {
                        "verses": [
                            {
                                "text": "   Pa voe diskennet eus ar menez, ul lod bras a dud a heulias anezha\u00f1. "
                            },
                            {
                                "text": "Ha setu, un den lovr a zeuas hag en em stouas diraza\u00f1, en ur lavarout: Aotrou, mar fell dit, e c'hellez va glanaat. "
                            },
                            {
                                "text": "Jezuz a astennas e zorn, en stokas hag a lavaras dezha\u00f1: Fellout a ra din, bez glanaet. Ha diouzhtu e lorgnez a voe glanaet. "
                            },
                            {
                                "text": "Neuze Jezuz a lavaras dezha\u00f1: Kemer evezh na lavari an dra-ma\u00f1 da zen, met kae, en em ziskouez d'ar beleg ha kinnig ar prof en deus Moizez gourc'hemennet, evit ma servijo-se da desteni dezho.  "
                            },
                            {
                                "text": "   Pa voe antreet Jezuz e Kafarnaoum, ur c'hantener a zeuas d'e gavout, "
                            },
                            {
                                "text": "ouzh e bedi\u00f1 hag o lavarout: Aotrou, va mevel a zo gourvezet em zi, seizet eo hag ema\u00f1 gwall boaniet. "
                            },
                            {
                                "text": "Jezuz a lavaras dezha\u00f1: Mont a rin hag e yac'hain anezha\u00f1. "
                            },
                            {
                                "text": "Ar c'hantener a respontas: Aotrou, n'on ket dellezek e teufes dindan va zoenn, met lavar ur ger hepken ha va mevel a vo yac'haet. "
                            },
                            {
                                "text": "Rak me va-unan a zo un den lakaet dindan galloud re all, met dindanon em eus soudarded. Hag e lavaran da unan: Kae! Hag ez a; d'egile: Deus! Hag e teu; ha da'm mevel: Gra kement-ma\u00f1! Hag en gra. "
                            },
                            {
                                "text": "Jezuz, pa glevas kement-se, a voe souezhet hag a lavaras d'ar re en heulie: Me a lavar deoc'h e gwirionez, ne'm eus ket kavet ur feiz ken bras, zoken en Israel. "
                            },
                            {
                                "text": "Evel-se e lavaran deoc'h penaos e teuio meur a hini eus ar sav-heol hag eus ar c'huzh-heol hag a vo ouzh taol e rouantelezh an ne\u00f1vo\u00f9 gant Abraham, Izaak ha Jakob, "
                            },
                            {
                                "text": "met bugale ar rouantelezh a vo taolet e de\u00f1valijenn an diavaez, e-lec'h ma vo goueladego\u00f9 ha grigo\u00f1sadego\u00f9-dent. "
                            },
                            {
                                "text": "Neuze Jezuz a lavaras d'ar c'hantener: Kae, ha ra vo graet dit hervez ma ec'h eus kredet. Ha war an eur-se, e vevel a voe yac'haet.  "
                            },
                            {
                                "text": "   Jezuz, o veza\u00f1 deuet da di P\u00ear, a welas e vamm-gaer war he gwele, kla\u00f1v gant an derzhienn. "
                            },
                            {
                                "text": "O veza\u00f1 stoket ouzh he dorn, raktal an derzhienn a yeas kuit diouti. Hi a savas hag a servijas anezho. "
                            },
                            {
                                "text": "An abardaez o veza\u00f1 deuet, e voe degaset dezha\u00f1 meur a hini dalc'het gant diaouled. E\u00f1 a gasas kuit ar speredo\u00f9 dre e c'her hag a yac'haas an holl re a oa kla\u00f1v, "
                            },
                            {
                                "text": "evit ma vije peurc'hraet ar pezh a oa bet lavaret gant Izaia ar profed: Kemeret en deus e-unan hor mac'hagno\u00f9 ha douget en deus hor c'hle\u00f1vedo\u00f9.  "
                            },
                            {
                                "text": "   Jezuz, o welout kalz a dud war e dro, a c'hourc'hemennas tremen en tu all. "
                            },
                            {
                                "text": "Ur skrib a dostaas hag a lavaras dezha\u00f1: Mestr, me a heulio ac'hanout e kement lec'h ma'z i. "
                            },
                            {
                                "text": "Jezuz a lavaras dezha\u00f1: Al lern o deus toullo\u00f9 ha laboused an ne\u00f1v neizhio\u00f9, met Mab an den n'en deus lec'h ebet evit harpa\u00f1 e benn. "
                            },
                            {
                                "text": "Unan all eus e ziskibien a lavaras dezha\u00f1: Aotrou, lez ac'hanon da vont da genta\u00f1 da sebelia\u00f1 va zad. "
                            },
                            {
                                "text": "Jezuz a lavaras dezha\u00f1: Heuilh ac'hanon ha lez ar re varv da sebelia\u00f1 o re varv.  "
                            },
                            {
                                "text": "   Pignat a reas en ur vag hag e ziskibien en heulias. "
                            },
                            {
                                "text": "Ha setu, e savas ur barrad gwallamzer bras war ar mor, en hevelep doare ma oa ar vag goloet gant ar c'hoummo\u00f9-mor. Hag e\u00f1 a gouske. "
                            },
                            {
                                "text": "E ziskibien a zeuas hag en dihunas o lavarout: Aotrou, savete ac'hanomp, mont a reomp da goll. "
                            },
                            {
                                "text": "Lavarout a reas dezho: Perak hoc'h eus aon, tud a nebeut a feiz? Neuze, o veza\u00f1 savet, e c'hourdrouzas d'an avelio\u00f9 ha d'ar mor, hag e voe ur sioulder bras. "
                            },
                            {
                                "text": "An dud-se a voe souezhet hag a lavaras: Piv eo hema\u00f1, ma sent zoken an avelio\u00f9 hag ar mor outa\u00f1?  "
                            },
                            {
                                "text": "   Pa voe tremenet en tu all, e bro ar C'hergezeniz, daou zen dalc'het gant diaouled, o tont eus ar bezio\u00f9, a zeuas d'e gavout. Ken da\u00f1jerus e oant ma ne c'helle den tremen dre an hent-se. "
                            },
                            {
                                "text": "Ha setu, e krijont en ur lavarout: Petra a zo etre ni ha te, Jezuz Mab Doue? Ha deuet out ama\u00f1 evit hor poania\u00f1 a-raok an amzer? "
                            },
                            {
                                "text": "Bez' e oa ur vandenn vras a voc'h o peuri\u00f1, ur pennad diouzh eno. "
                            },
                            {
                                "text": "An diaouled en pedas o lavarout: Mar kasez ac'hanomp kuit, lez ac'hanomp da vont er vandenn voc'h-se. "
                            },
                            {
                                "text": "E\u00f1 a lavaras dezho: Kit. Int, o veza\u00f1 aet er-maez, a yeas er moc'h. Ha setu, an holl vandenn en em daolas war red eus al lec'h uhel-se er mor, hag e varvjont en doureier. "
                            },
                            {
                                "text": "Ar re o mesae a dec'has kuit hag, o veza\u00f1 deuet e k\u00ear, e lavarjont an holl drao\u00f9-se hag ar pezh a oa c'hoarvezet gant ar re a oa dalc'het gant an diaouled. "
                            },
                            {
                                "text": "Ha setu, holl dud k\u00ear a yeas a-raok Jezuz. O veza\u00f1 e welet, e pedjont anezha\u00f1 da bellaat diouzh o bro.  "
                            }
                        ]
                    },
                    {
                        "verses": [
                            {
                                "text": "   O veza\u00f1 aet en ur vag, e treuzas ar mor hag e teuas en e g\u00ear. "
                            },
                            {
                                "text": "Ha setu, e tegasjont dezha\u00f1 un den seizet gourvezet war ur gwele. Jezuz, o welout o feiz, a lavaras d'an den seizet: Mab, kemer fizia\u00f1s, da bec'hedo\u00f9 a zo pardonet dit. "
                            },
                            {
                                "text": "Neuze ur re eus ar skribed a so\u00f1jas enno o-unan: Hema\u00f1 a wallgomz. "
                            },
                            {
                                "text": "Jezuz, oc'h anavezout o so\u00f1jezono\u00f9, a lavaras: Perak hoc'h eus so\u00f1jo\u00f9 fall en ho kalono\u00f9? "
                            },
                            {
                                "text": "Rak, petra eo an aesoc'h, lavarout: Da bec'hedo\u00f9 a zo pardonet dit, pe lavarout: Sav ha kerzh? "
                            },
                            {
                                "text": "Met evit ma ouiot penaos Mab an den en deus war an douar ar galloud da bardoni\u00f1 ar pec'hedo\u00f9, e lavaras d'an den seizet: Sav, kemer da wele ha kae da'z ti. "
                            },
                            {
                                "text": "Hag e savas hag ez eas d'e di. "
                            },
                            {
                                "text": "Ar bobl, o veza\u00f1 gwelet kement-se, a voe souezhet hag a roas gloar da Zoue dre m'en doa roet un hevelep galloud d'an dud.  "
                            },
                            {
                                "text": "   Pa'z eas Jezuz ac'hane, e welas un den anvet Mazhev, azezet e ti ar gwirio\u00f9, hag e lavaras dezha\u00f1: Heuilh ac'hanon. E\u00f1, o veza\u00f1 savet, en heulias. "
                            },
                            {
                                "text": "Evel ma oa Jezuz ouzh taol en ti, setu, kalz a bublikaned hag a dud a vuhez fall en em lakaas ivez ouzh taol ganta\u00f1 ha gant e ziskibien. "
                            },
                            {
                                "text": "Ar farizianed, o welout kement-se, a lavaras d'e ziskibien: Perak e tebr ho mestr gant ar bublikaned ha gant an dud a vuhez fall? "
                            },
                            {
                                "text": "Jezuz o veza\u00f1 klevet-se a lavaras dezho: N'eo ket ar re a zo yac'h o deus ezhomm a vedisin, met ar re a zo kla\u00f1v. "
                            },
                            {
                                "text": "It eta ha deskit ar pezh a zo lavaret gant ar c'homzo\u00f9-ma\u00f1: Trugarez a fell din ha nann aberzho\u00f9, rak n'on ket deuet evit gervel ar re reizh d'ar geuzidigezh, met ar bec'herien.  "
                            },
                            {
                                "text": "   Neuze diskibien Yann a zeuas d'e gavout, o lavarout: A-belec'h e teu ma yunomp alies, ni hag ar farizianed, ha da ziskibien-te ne yunont ket? "
                            },
                            {
                                "text": "Jezuz a lavaras dezho: Mignoned ar pried, ha gallout a reont en em c'hlac'hari\u00f1 e-pad ma'z ema\u00f1 ar pried ganto? Met deizio\u00f9 a zeuio ma vo lamet ar pried diganto, ha neuze e yunint. "
                            },
                            {
                                "text": "Den ne laka un tamm mezher nevez ouzh un dilhad kozh, rak diframma\u00f1 a rafe an dilhad hag ar rog a vefe brasoc'h. "
                            },
                            {
                                "text": "Ne lakaer ket kennebeut gwin nevez e seier-l\u00ear kozh, rak ar seier a ziframmfe, ar gwin en em skuilhfe hag ar seier-l\u00ear a vefe kollet. Met ar gwin nevez a dle beza\u00f1 lakaet e seier-l\u00ear nevez, hag an daou en em vir a-unan.  "
                            },
                            {
                                "text": "   Evel ma lavare dezho an trao\u00f9-se, setu, ur penn a zeuas hag en em stouas diraza\u00f1, en ur lavarout: Va merc'h a zo o paouez mervel, met deus da lakaat da zaouarn warni, hag e vevo. "
                            },
                            {
                                "text": "Jezuz a savas hag a yeas war e lerc'h gant e ziskibien. "
                            },
                            {
                                "text": "Ha setu, ur wreg kla\u00f1v gant an diwada\u00f1 daouzek vloaz a oa, a dostaas outa\u00f1 a-ziadre\u00f1v hag a stokas ouzh bevenn e zilhad, "
                            },
                            {
                                "text": "rak hi a lavare enni hec'h-unan: Mar gellan hepken steki\u00f1 ouzh e zilhad, e vin yac'haet. "
                            },
                            {
                                "text": "Jezuz, o veza\u00f1 distroet hag o sellout outi, a lavaras: Merc'h, kemer fizia\u00f1s, da feiz he deus da yac'haet. Hag ar wreg a voe yac'haet adalek an eur-se. "
                            },
                            {
                                "text": "Pa voe erruet Jezuz e ti ar penn ha pa welas ar fle\u00fcterien hag un toullad dud oc'h ober trouz, "
                            },
                            {
                                "text": "e lavaras dezho: It kuit, rak ar plac'h yaouank n'eo ket marv, met kousket a ra. Hag int a reas goap outa\u00f1. "
                            },
                            {
                                "text": "Goude ma voe bet kaset an dud-se er-maez, e kemeras dorn ar plac'h yaouank hag hi a savas. "
                            },
                            {
                                "text": "Ar vrud a gement-se a yeas dre an holl vro.  "
                            },
                            {
                                "text": "   Evel ma'z ae Jezuz pelloc'h, daou zen dall en heulias, o krial hag o lavarout: Az pez truez ouzhimp, Mab David! "
                            },
                            {
                                "text": "Pa voe deuet en ti, an dud dall a zeuas d'e gavout. Jezuz a lavaras dezho: Ha c'hwi a gred e c'hellfen ober kement-se? Ya, Aotrou! emezo. "
                            },
                            {
                                "text": "Neuze e stokas ouzh o daoulagad, en ur lavarout: Ra vo graet deoc'h hervez ho feiz. "
                            },
                            {
                                "text": "Hag o daoulagad a voe digoret. Jezuz a reas dezho an difenn start-ma\u00f1: Diwallit na ouefe den an dra-se. "
                            },
                            {
                                "text": "Met int, o veza\u00f1 aet er-maez, a gasas ar vrud anezha\u00f1 dre an holl vro. "
                            },
                            {
                                "text": "Evel ma'z aent kuit, setu, e voe degaset dezha\u00f1 un den mut dalc'het gant un diaoul. "
                            },
                            {
                                "text": "Pa voe kaset an diaoul kuit, an den mut a gomzas. Hag ar bobl souezhet a lavare: Biskoazh n'eo bet gwelet kemend-all en Israel. "
                            },
                            {
                                "text": "Met ar farizianed a lavare: Kas a ra kuit an diaouled dre bri\u00f1s an diaouled.  "
                            },
                            {
                                "text": "   Jezuz a yae tro-war-dro er c'h\u00eario\u00f9 hag er bourc'hio\u00f9, o kelenn en o sinagogenno\u00f9, o prezeg kelo\u00f9 mat ar rouantelezh hag o yac'haat pep kle\u00f1ved ha pep mac'hagn e-touez ar bobl. "
                            },
                            {
                                "text": "O welout an holl dud-se, en doe truez outo abalamour ma oant skuizh ha dianket, evel de\u00f1ved hep mesaer. "
                            },
                            {
                                "text": "Neuze e lavaras d'e ziskibien: An eost a zo bras, met nebeut a zo al labourerien. "
                            },
                            {
                                "text": "Pedit eta Mestr an eost evit ma kaso labourerien en e eost.  "
                            }
                        ]
                    },
                    {
                        "verses": [
                            {
                                "text": "   Neuze e c'halvas e zaouzek diskibl, hag e roas dezho ar galloud da gas kuit ar speredo\u00f9 hudur ha da yac'haat pep kle\u00f1ved ha pep mac'hagn. "
                            },
                            {
                                "text": "Setu anvio\u00f9 an daouzek abostol: An hini kenta\u00f1, Simon anvet P\u00ear, hag Andrev e vreur; Jakez mab Zebedea, ha Yann e vreur; "
                            },
                            {
                                "text": "Filip, ha Bartolome; Tomaz, ha Mazhev ar publikan; Jakez mab Alfe, ha Lebbe lesanvet Tadde; "
                            },
                            {
                                "text": "Simon ar C'hananead; Judaz Iskariod, an hini en droukroas. "
                            },
                            {
                                "text": "Jezuz a gasas an daouzek-se hag a roas e c'hourc'hemenno\u00f9 dezho, o lavarout: N'it ket etrezek ar baganed ha n'it ket e k\u00eario\u00f9 ar Samaritaned, "
                            },
                            {
                                "text": "met it kentoc'h etrezek de\u00f1ved kollet ti Israel. "
                            },
                            {
                                "text": "En ur vont, prezegit ha lavarit: Rouantelezh an ne\u00f1vo\u00f9 a zo tost. "
                            },
                            {
                                "text": "Yac'hait ar re gla\u00f1v, glanait ar re lovr, adsavit ar re varv da vev, kasit kuit an diaouled. Resevet hoc'h eus evit netra, roit evit netra. "
                            },
                            {
                                "text": "Na gemerit nag aour, nag arc'hant, na moneiz en ho kouriz, "
                            },
                            {
                                "text": "na sac'h evit ar veaj, na daou wiskamant, na boto\u00f9, na bazh, rak al labourer a zo dleet dezha\u00f1 e voued. "
                            },
                            {
                                "text": "E peseurt k\u00ear bennak pe bourc'h bennak ma'c'h antreot, goulennit piv a zo dellezek, ha chomit eno betek ma'z eot kuit. "
                            },
                            {
                                "text": "En ur vont e-barzh un ti, saludit e\u00f1. "
                            },
                            {
                                "text": "Mar d-eo dellezek an ti a gement-se, ra zeuio ho peoc'h warna\u00f1, met, ma n'eo ket dellezek, ra zistroio ho peoc'h deoc'h. "
                            },
                            {
                                "text": "Ha p'en em gavo tud n'ho tegemerint ket ha ne selaouint ket ho komzo\u00f9, pa'z eot kuit eus an ti-se pe eus ar g\u00ear-se, hejit ar poultr eus ho treid. "
                            },
                            {
                                "text": "Me a lavar deoc'h e gwirionez, penaos e vo dousoc'h da vro Sodom ha Gomora e deiz ar varn eget d'ar g\u00ear-se.  "
                            },
                            {
                                "text": "   Setu, e kasan ac'hanoc'h evel de\u00f1ved e-touez ar bleizi, bezit eta evezhiek evel naered ha eeun evel koulmed. "
                            },
                            {
                                "text": "Diwallit diouzh an dud, rak ho kas a raint dirak al lezio\u00f9-barn hag e skourjezint ac'hanoc'h en o sinagogenno\u00f9. "
                            },
                            {
                                "text": "Kaset e viot dirak gouarnourien ha dirak rouaned abalamour din, evit rei\u00f1 testeni din dirazo ha dirak ar baganed. "
                            },
                            {
                                "text": "Met pa viot lakaet etre o daouarn, n'en em lakait ket e poan eus an doare ma komzot nag eus ar pezh a lavarot, rak roet e vo deoc'h en eur-se ar pezh ho po da lavarout. "
                            },
                            {
                                "text": "Rak ne vo ket c'hwi a gomzo, met Spered ho Tad eo, a gomzo ennoc'h. "
                            },
                            {
                                "text": "Ar breur a roio e vreur d'ar marv, hag an tad e vugel, ar vugale en em savo a-enep o zud hag o lakaint d'ar marv. "
                            },
                            {
                                "text": "Kasaet e viot gant an holl abalamour da'm anv, met an hini a gendalc'ho betek ar fin a vo salvet. "
                            },
                            {
                                "text": "Pa viot gwallgaset en ur g\u00ear, tec'hit d'unan all. Lavarout a ran deoc'h e gwirionez, n'ho po ket echuet da vont dre holl g\u00eario\u00f9 Israel ma vo deuet Mab an den. "
                            },
                            {
                                "text": "An diskibl n'eo ket uheloc'h eget e vestr nag ar mevel uheloc'h eget e aotrou. "
                            },
                            {
                                "text": "A-walc'h eo d'an diskibl beza\u00f1 evel e vestr ha d'ar mevel beza\u00f1 evel e aotrou. Mar o deus galvet mestr an tiegezh Beelzebul, pegement muioc'h ne c'halvint ket tud e diegezh. "
                            },
                            {
                                "text": "N'ho pet ket aon eta rak int, rak n'eus netra goloet na dle beza\u00f1 dizoloet, ha netra kuzhet na dle beza\u00f1 anavezet. "
                            },
                            {
                                "text": "Ar pezh a lavaran deoc'h en de\u00f1valijenn, lavarit e\u00f1 er skl\u00earijenn, hag ar pezh a lavaran deoc'h e pleg ho skouarn, prezegit e\u00f1 war an toenno\u00f9. "
                            },
                            {
                                "text": "N'ho pet ket aon dirak ar re a lazh ar c'horf ha ne c'hellont ket lazha\u00f1 an ene. Doujit kentoc'h an hini a c'hell lakaat an ene hag ar c'horf er gehenn. "
                            },
                            {
                                "text": "Ha ne werzher ket daou c'holvan evit ur gwenneg? Koulskoude, ne gouezh ket unan anezho war an douar hep bolontez ho Tad. "
                            },
                            {
                                "text": "Ha zoken holl vlev ho penn a zo kontet. "
                            },
                            {
                                "text": "N'ho pet ket aon eta, c'hwi a dalvez muioc'h eget kalz a c'holvaned. "
                            },
                            {
                                "text": "An hini eta a anzavo ac'hanon dirak an dud, ec'h anzavin ivez anezha\u00f1 dirak va Zad a zo en ne\u00f1vo\u00f9, "
                            },
                            {
                                "text": "met piv bennak a zinac'ho ac'hanon dirak an dud, e tinac'hin ivez anezha\u00f1 dirak va Zad a zo en ne\u00f1vo\u00f9. "
                            },
                            {
                                "text": "Na so\u00f1jit ket e vefen deuet da zegas ar peoc'h war an douar. N'on ket deuet da zegas ar peoc'h, met ar c'hleze. "
                            },
                            {
                                "text": "Rak deuet on da lakaat an dizunvaniezh etre ar mab hag e dad, etre ar verc'h hag he mamm, etre ar verc'h-kaer hag he mamm-gaer, "
                            },
                            {
                                "text": "hag an den en devo evit enebourien tud e diegezh. "
                            },
                            {
                                "text": "An neb a gar e dad pe e vamm muioc'h egedon n'eo ket dellezek ac'hanon, hag an neb a gar e vab pe e verc'h muioc'h egedon n'eo ket dellezek ac'hanon. "
                            },
                            {
                                "text": "An neb na gemer ket e groaz ha na'm heuilh ket n'eo ket dellezek ac'hanon. "
                            },
                            {
                                "text": "An hini a viro e vuhez he c'hollo, hag an hini a gollo he buhez abalamour din he c'havo. "
                            },
                            {
                                "text": "An neb ho tegemer am degemer, hag an neb am degemer a zegemer an hini en deus va c'haset. "
                            },
                            {
                                "text": "An neb a zegemer ur profed en anv a brofed en devo ur gopr a brofed, hag an neb a zegemer un den reizh en anv a zen reizh en devo ur gopr a zen reizh. "
                            },
                            {
                                "text": "Ha piv bennak a roio ur werennad dour fresk hepken da unan eus ar re vihan-se abalamour ma'z eo va diskibl, en lavaran deoc'h e gwirionez, ne gollo ket e c'hopr.  "
                            }
                        ]
                    },
                    {
                        "verses": [
                            {
                                "text": "   P'en doe Jezuz echuet da rei\u00f1 e gemenno\u00f9 d'e zaouzek diskibl, ez eas ac'hane da gelenn ha da brezeg en o c'h\u00eario\u00f9. "
                            },
                            {
                                "text": "Yann, o veza\u00f1 klevet en e brizon komz diwar-benn oberenno\u00f9 Krist, a gasas daou eus e ziskibien da lavarout dezha\u00f1: "
                            },
                            {
                                "text": "Bez' out an hini a dle dont pe e tleomp gortoz unan all? "
                            },
                            {
                                "text": "Jezuz a respontas dezho: It ha lavarit da Yann ar pezh a glevit hag ar pezh a welit: "
                            },
                            {
                                "text": "ar re dall a wel, ar re gamm a gerzh, ar re lovr a zo glanaet, ar re vouzar a glev, ar re varv a adsav da vev, an Aviel a zo prezeget d'ar beorien. "
                            },
                            {
                                "text": "E\u00fcrus eo an neb na gavo ket a abeg da gouezha\u00f1 ennon. "
                            },
                            {
                                "text": "Evel ma'z aent kuit, Jezuz en em lakaas da lavarout d'ar bobl diwar-benn Yann: Petra oc'h aet da welout el lec'h distro? Ur bennduenn hejet gant an avel? "
                            },
                            {
                                "text": "Met petra oc'h aet da welout? Un den gwisket gant dilhad kaer? Setu, ar re a zo gwisket gant dilhad kaer a zo e tiez ar rouaned. "
                            },
                            {
                                "text": "Met petra oc'h aet da welout? Ur profed? Ya a lavaran deoc'h, ha muioc'h eget ur profed. "
                            },
                            {
                                "text": "Rak e\u00f1 eo an hini a zo skrivet diwar e benn: Setu, e kasan va c'hannad dirak da zremm da gempenn da hent a-raok dit. "
                            },
                            {
                                "text": "Me a lavar deoc'h e gwirionez, e-touez ar re a zo bet ganet gant gwragez, n'eus bet savet hini brasoc'h eget Yann-Vadezour. Koulskoude, an hini bihana\u00f1 e rouantelezh an ne\u00f1vo\u00f9 a zo brasoc'h egeta\u00f1. "
                            },
                            {
                                "text": "Adalek amzer Yann betek vrema\u00f1, rouantelezh an ne\u00f1vo\u00f9 a zo kemeret dre nerzh hag ar re daer eo he c'hemer. "
                            },
                            {
                                "text": "Rak an holl brofeded hag al lezenn o deus diouganet betek Yann. "
                            },
                            {
                                "text": "Ha mar fell deoc'h kompren, e\u00f1 eo an Elia a dlee dont. "
                            },
                            {
                                "text": "Ra selaouo, an neb en deus divskouarn da glevout. "
                            },
                            {
                                "text": "Ouzh petra e ke\u00f1verin ar rummad-ma\u00f1? He\u00f1vel eo ouzh bugale azezet war al leurg\u00eario\u00f9 hag a gri da vugale all, "
                            },
                            {
                                "text": "o lavarout: Ni hon eus sonet deoc'h ar fle\u00fct ha n'hoc'h eus ket da\u00f1set, ni hon eus kanet deoc'h hirvoudo\u00f9 ha n'hoc'h eus ket douget ka\u00f1v. "
                            },
                            {
                                "text": "Rak Yann a zo deuet, hep debri\u00f1 nag eva\u00f1, hag e lavaront: Un diaoul a zo enna\u00f1. "
                            },
                            {
                                "text": "Mab an den a zo deuet, o tebri\u00f1 hag oc'h eva\u00f1, hag e lavaront: Setu un debrer hag un ever, ur mignon d'ar bublikaned ha d'ar bec'herien. Met ar furnez a zo bet reishaet gant he bugale.  "
                            },
                            {
                                "text": "   Neuze en em lakaas d'ober rebecho\u00f9 d'ar c'h\u00eario\u00f9 en doa graet enno an darn vuia\u00f1 eus e viraklo\u00f9, abalamour ma n'o doa ket bet keuz. "
                            },
                            {
                                "text": "Gwalleur dit, Korazin! Gwalleur dit, Betsaida! Rak ma vije bet graet e Tir hag e Sidon ar miraklo\u00f9 a zo bet graet ennoc'h, pell zo e vijent kaout keuz o kemer ar sac'h hag al ludu. "
                            },
                            {
                                "text": "Setu perak en lavaran deoc'h, e deiz ar varn, e vo dousoc'h da Dir ha da Sidon eget deoc'h. "
                            },
                            {
                                "text": "Ha te, Kafarnaoum, te a zo bet savet betek an ne\u00f1v, izelaet e vi betek lec'h ar marv, rak ma vije bet graet e Sodom ar miraklo\u00f9 a zo bet graet ez kreiz, e vije c'hoazh hiziv en he sav. "
                            },
                            {
                                "text": "Setu perak en lavaran deoc'h, e deiz ar varn, e vo dousoc'h da Vro-Sodom eget dit.  "
                            },
                            {
                                "text": "   En amzer-se Jezuz a gemeras ar gomz hag a lavaras: Da veuli\u00f1 a ran, o Tad, Aotrou an ne\u00f1v hag an douar, ma ec'h eus kuzhet an trao\u00f9-ma\u00f1 ouzh ar re fur hag ouzh ar re skiantek ha ma ec'h eus o diskuliet d'ar vugale! "
                            },
                            {
                                "text": "Ya, o Tad, kement-se a zo evel-se dre ma ec'h eus e gavet mat. "
                            },
                            {
                                "text": "Pep tra a zo bet roet din gant va Zad, ha den ne oar piv eo ar Mab nemet an Tad, na piv eo an Tad kennebeut nemet ar Mab, hag an hini e fell d'ar Mab e ziskulia\u00f1 dezha\u00f1. "
                            },
                            {
                                "text": "Deuit da'm c'havout, c'hwi holl a zo skuizh ha bec'hiet, ha me ho tiboanio. "
                            },
                            {
                                "text": "Kemerit va yev warnoc'h ha deskit diganin, rak me a zo dous hag izelek a galon, hag e kavot diskuizh d'hoc'h eneo\u00f9. "
                            },
                            {
                                "text": "Rak va yev a zo dous ha va bec'h a zo ska\u00f1v.  "
                            }
                        ]
                    },
                    {
                        "verses": [
                            {
                                "text": "   En amzer-se Jezuz a dremenas dre barkeier ed un deiz sabad. E ziskibien, naon ganto, en em lakaas da ziframma\u00f1 ta\u00f1vouezenno\u00f9 ha d'o zebri\u00f1. "
                            },
                            {
                                "text": "Ar farizianed, o welout kement-se, a lavaras dezha\u00f1: Setu, da ziskibien a ra ar pezh n'eo ket aotreet ober e-pad ar sabad? "
                            },
                            {
                                "text": "E\u00f1 a lavaras dezho: Ha n'hoc'h eus ket lennet ar pezh a reas David p'en doa naon, e\u00f1 hag ar re a oa ganta\u00f1, "
                            },
                            {
                                "text": "penaos ez eas e ti Doue hag e tebras barao\u00f9 a ginnig, petra bennak na oa aotreet o debri\u00f1, nag e-unan, nag ar re a oa ganta\u00f1, nemet ar veleien hepken? "
                            },
                            {
                                "text": "Pe n'hoc'h eus ket lennet el lezenn penaos d'an deizio\u00f9 sabad, ar veleien a dorr ar sabad en templ hag ez int divlam? "
                            },
                            {
                                "text": "Met me a lavar deoc'h, bez' ez eus ama\u00f1 un dra bennak brasoc'h eget an templ. "
                            },
                            {
                                "text": "Mar gouefec'h ar pezh a dalv: Trugarez a fell din ha nann aberzho\u00f9, n'ho pefe ket kondaonet tud didamall. "
                            },
                            {
                                "text": "Rak Mab an den a zo mestr zoken war ar sabad.  "
                            },
                            {
                                "text": "   O veza\u00f1 aet ac'hane, e\u00f1 a yeas en hor sinagogenn. "
                            },
                            {
                                "text": "Ha setu, e oa eno un den en doa un dorn disec'het. Hag e c'houlennjont diganta\u00f1: Hag aotreet eo yac'haat d'an deizio\u00f9 sabad? Evit e damall e oa. "
                            },
                            {
                                "text": "E\u00f1 a respontas dezho: Pehini ac'hanoc'h, mar en deus un da\u00f1vad ha ma kouezh en ur poull un deiz sabad, ne zeu ket d'e denna\u00f1 ha d'e sevel? "
                            },
                            {
                                "text": "Pegement e dalv muioc'h un den eget un da\u00f1vad! Dre-se e c'heller ober vat d'an deizio\u00f9 sabad. "
                            },
                            {
                                "text": "Neuze e lavaras d'an den: Astenn da zorn. Hag ec'h astennas anezha\u00f1 hag e teuas yac'h evel egile. "
                            },
                            {
                                "text": "Ar farizianed, o veza\u00f1 aet er-maez, a zalc'has raktal kuzul a-enep dezha\u00f1 evit e lakaat da vervel.  "
                            },
                            {
                                "text": "   Met Jezuz, o c'houzout kement-se, en em dennas ac'hane. Kalz a dud a yeas war e lerc'h. E\u00f1 o yac'haas holl "
                            },
                            {
                                "text": "ha gourc'hemenn a reas start dezho na ziskl\u00earjent ket anezha\u00f1, "
                            },
                            {
                                "text": "evit ma vije peurc'hraet ar pezh a oa bet lavaret gant ar profed Izaia: "
                            },
                            {
                                "text": "Setu va servijer am eus dibabet, va c'haret-mat, enna\u00f1 va ene en deus kemeret plijadur. Lakaat a rin va Spered warna\u00f1 hag ec'h embanno ar reizhder d'ar broado\u00f9, "
                            },
                            {
                                "text": "ne rioto ket, ne grio ket, den ne glevo e vouezh er straedo\u00f9, "
                            },
                            {
                                "text": "ne frigaso ket ar raosklenn dorret, ne vougo ket al lutigenn a zivoged c'hoazh, ken en devo lakaet ar reizhder da drec'hi\u00f1, "
                            },
                            {
                                "text": "hag ar broado\u00f9 a espero en e anv. "
                            },
                            {
                                "text": "Neuze e voe degaset dezha\u00f1 un den dalc'het gant un diaoul dall ha mut hag e yac'haas anezha\u00f1, en hevelep doare ma komze ha ma wele an hini a oa bet dall ha mut. "
                            },
                            {
                                "text": "An holl bobl a voe souezhet bras hag a lavare: Ha n'eo ket hema\u00f1 Mab David?  "
                            },
                            {
                                "text": "   Met ar farizianed, pa glevjont kement-se, a lavaras: Hennezh ne gas kuit an diaouled nemet dre Veelzebul, pri\u00f1s an diaouled. "
                            },
                            {
                                "text": "Jezuz, oc'h anavezout o so\u00f1jezono\u00f9, a lavaras dezho: Pep rouantelezh dizunanet ganti hec'h-unan a zeuio da netra, ha pep k\u00ear pe pep tiegezh dizunanet ganta\u00f1 e-unan ne c'hello ket padout. "
                            },
                            {
                                "text": "Mar deu Satan da gas Satan kuit, ema\u00f1 eta dizunanet ganta\u00f1 e-unan. Penaos e pado e rouantelezh? "
                            },
                            {
                                "text": "Mar kasan kuit an diaouled dre Veelzebul, dre biv o c'has kuit ho mibien? Dre-se e vint ho parnerien. "
                            },
                            {
                                "text": "Met mar kasan kuit an diaouled dre Spered Doue, eo eta gwir penaos eo rouantelezh Doue deuet betek ennoc'h. "
                            },
                            {
                                "text": "Pe, penaos e c'hell unan bennak mont e ti un den kre\u00f1v ha preizha\u00f1 e vado\u00f9, nemet en defe da genta\u00f1 ereet an den kre\u00f1v-se? Neuze hepken e preizho e di. "
                            },
                            {
                                "text": "An hini n'ema\u00f1 ket ganin a zo a-enep din, hag an hini na zastum ket ganin a stlabez. "
                            },
                            {
                                "text": "Rak-se e lavaran deoc'h, pep pec'hed ha pep gwallgomz a vo pardonet d'an dud, met ar wallgomz a-enep ar Spered-Santel ne vo ket pardonet dezho. "
                            },
                            {
                                "text": "Piv bennak a gomzo a-enep Mab an den, e vo pardonet dezha\u00f1, met piv bennak a gomzo a-enep ar Spered-Santel, ne vo ket pardonet dezha\u00f1 nag er c'hantved-ma\u00f1 nag er c'hantved da zont. "
                            },
                            {
                                "text": "Pe lavarit eo mat ar wezenn hag eo mat he frouezh, pe lavarit eo fall ar wezenn hag eo fall he frouezh, rak anavezout a reer ur wezenn diouzh he frouezh. "
                            },
                            {
                                "text": "Lignez a naered-gwiber, penaos e c'hellfec'h lavarout trao\u00f9 mat, fall evel ma'z oc'h? Rak eus leunder ar galon e komz ar geno\u00f9. "
                            },
                            {
                                "text": "An den mat a denn trao\u00f9 mat eus te\u00f1zor mat ar galon, hag an den fall a denn trao\u00f9 fall eus an te\u00f1zor fall. "
                            },
                            {
                                "text": "Me a lavar deoc'h, e deiz ar varn, an dud a rento kont eus pep ger didalvez o devo lavaret. "
                            },
                            {
                                "text": "Rak diwar da gomzo\u00f9 e vi reishaet ha diwar da gomzo\u00f9 e vi kondaonet.  "
                            },
                            {
                                "text": "   Neuze ur re bennak eus ar skribed hag eus ar farizianed a gemeras ar gomz hag a lavaras: Mestr, ni hor befe c'hoant da welout ur mirakl graet ganit. "
                            },
                            {
                                "text": "E\u00f1 a respontas dezho: Ur rummad fall hag avoultr a c'houlenn ur mirakl, ne vo roet mirakl ebet dezha\u00f1, nemet mirakl ar profed Jona. "
                            },
                            {
                                "text": "Rak evel ma voe Jona tri devezh ha teir nozvezh e kof ur pesk bras, evel-se e vo Mab an den tri devezh ha teir nozvezh e kalon an douar. "
                            },
                            {
                                "text": "Tud Ninive a savo e deiz ar varn gant ar rummad-ma\u00f1 hag a gondaono anezha\u00f1, abalamour m'o deus bet keuz goude prezegenn Jona, ha setu, ez eus ama\u00f1 brasoc'h eget Jona. "
                            },
                            {
                                "text": "Rouanez ar C'hreisteiz a savo e deiz ar varn gant ar rummad-ma\u00f1 hag a gondaono anezha\u00f1, abalamour ma teuas eus penn pella\u00f1 an douar evit klevout furnez Salomon, ha setu, ez eus ama\u00f1 brasoc'h eget Salomon.  "
                            },
                            {
                                "text": "   Pa vez aet kuit ur spered hudur eus un den, ez a dre lec'hio\u00f9 sec'h da glask diskuizh, ha ne gav ket. "
                            },
                            {
                                "text": "Neuze e lavar: Distrei\u00f1 a rin da'm zi a-belec'h on deuet; pa zeu, e kav anezha\u00f1 goullo, skubet ha kempennet. "
                            },
                            {
                                "text": "Neuze ez a, e kemer ganta\u00f1 seizh spered all gwashoc'h egeta\u00f1, ez eont hag e chomont enna\u00f1, ha stad diwezha\u00f1 an den-se a zeu gwashoc'h eget an hini genta\u00f1. Evel-se e c'hoarvezo gant ar rummad fall-ma\u00f1.  "
                            },
                            {
                                "text": "   Evel ma komze c'hoazh ouzh ar bobl, setu, e vamm hag e vreudeur a chome er-maez hag a glaske komz outa\u00f1. "
                            },
                            {
                                "text": "Unan bennak a lavaras dezha\u00f1: Da vamm ha da vreudeur a zo aze er-maez hag a glask komz ouzhit. "
                            },
                            {
                                "text": "Met e respontas d'an hini en doa lavaret-se dezha\u00f1: Piv eo va mamm ha piv eo va breudeur? "
                            },
                            {
                                "text": "Hag, oc'h astenn e zorn war-zu e ziskibien, e lavaras: Setu va mamm ha va breudeur. "
                            },
                            {
                                "text": "Rak piv bennak a ra bolontez va Zad a zo en ne\u00f1vo\u00f9, hennezh eo va breur ha va c'hoar ha va mamm.  "
                            }
                        ]
                    },
                    {
                        "verses": [
                            {
                                "text": "   An devezh-se, Jezuz, o veza\u00f1 aet er-maez eus an ti, a azezas e-tal ar mor. "
                            },
                            {
                                "text": "Ur bobl vras o veza\u00f1 en em zastumet en e gichen, e pignas en ur vag, ec'h azezas, hag an holl bobl a chomas war an aod. "
                            },
                            {
                                "text": "Komz a reas dezho dre barabolenno\u00f9 war galz a drao\u00f9 hag e lavaras: Setu, un hader a yeas er-maez da hada\u00f1. "
                            },
                            {
                                "text": "Evel ma hade, ul lodenn eus an had a gouezhas a-hed an hent, hag al laboused a zeuas hag he debras holl. "
                            },
                            {
                                "text": "Ul lodenn all a gouezhas war ul lec'h meinek e-lec'h ma oa nebeut a zouar, kerkent e savas rak ne oa ket aet don en douar, "
                            },
                            {
                                "text": "met pa zeuas an heol, e voe devet, ha dre ma ne oa ket a wrizienn, e sec'has. "
                            },
                            {
                                "text": "Ul lodenn all a gouezhas e-touez ar spern, hag ar spern a greskas hag he mougas. "
                            },
                            {
                                "text": "Ul lodenn all a gouezhas en douar mat, hag e roas frouezh, ur c'hreunenn kant, unan all tri-ugent, unan all tregont. "
                            },
                            {
                                "text": "Ra selaouo, an neb en deus divskouarn da glevout. "
                            },
                            {
                                "text": "E ziskibien a dostaas hag a lavaras dezha\u00f1: Perak e komzez outo dre barabolenno\u00f9? "
                            },
                            {
                                "text": "Jezuz a respontas dezho: Dre ma'z eo roet deoc'h da anavezout misterio\u00f9 rouantelezh an ne\u00f1vo\u00f9, ha ma n'eo ket roet kement-se dezho. "
                            },
                            {
                                "text": "Rak roet e vo d'an neb en deus hag en devo a-fonn, met an hini n'en deus ket, e vo lamet diganta\u00f1 zoken ar pezh en deus. "
                            },
                            {
                                "text": "Rak-se e komzan dezho dre barabolenno\u00f9, abalamour o welout ne welont ket hag o klevout ne glevont ha ne gomprenont ket. "
                            },
                            {
                                "text": "Enno eo peurc'hraet ar brofediezh-ma\u00f1 Izaia a lavar: C'hwi a glevo gant ho tivskouarn ha ne gomprenot ket. C'hwi a sello gant ho taoulagad ha ne welot ket. "
                            },
                            {
                                "text": "Rak kalon ar bobl-ma\u00f1 a zo deuet digizidik. Pounnerglevet o deus o divskouarn ha serret o deus o daoulagad, gant aon na zeufe o daoulagad da welout, o divskouarn da glevout, o c'halon da gompren, na zistrofent, ha na yac'hafen anezho. "
                            },
                            {
                                "text": "E\u00fcrus eo ho taoulagad abalamour ma welont, hag ho tivskouarn abalamour ma klevont. "
                            },
                            {
                                "text": "Rak me a lavar deoc'h e gwirionez, kalz a brofeded hag a dud reizh o deus c'hoantaet gwelout ar pezh a welit ha n'o deus ket e welet, ha klevout ar pezh a glevit ha n'o deus ket e glevet. "
                            },
                            {
                                "text": "Selaouit eta petra eo parabolenn an hader. "
                            },
                            {
                                "text": "Pa selaou un den ger ar rouantelezh ha pa ne gompren ket anezha\u00f1, an hini fall a zeu hag a skrap ar pezh a zo bet hadet en e galon: hennezh eo an hini en deus degemeret an had a-hed an hent. "
                            },
                            {
                                "text": "An hini en deus degemeret an had el lec'hio\u00f9 meinek, eo an hini a glev ar ger hag e zegemer kerkent gant levenez, "
                            },
                            {
                                "text": "met n'en deus ket a wrizienn enna\u00f1 e-unan, ne bad nemet ur pennad ha, pa zeu ar glac'har pe an heskinerezh abalamour d'ar ger, e kav kerkent un abeg da gouezha\u00f1. "
                            },
                            {
                                "text": "An hini en deus degemeret an had e-touez an drein, eo an hini a glev ar ger, met prederio\u00f9 ar bed-ma\u00f1 ha tromplerezh ar pinvidigezhio\u00f9 a voug ar ger hag e laka difrouezh. "
                            },
                            {
                                "text": "An hini en deus degemeret an had en douar mat, eo an hini a glev ar ger, en kompren hag a zoug frouezh, ur c'hreunenn a ro kant, unan all tri-ugent, unan all tregont.  "
                            },
                            {
                                "text": "   Kinnig a reas dezho ur barabolenn all hag e lavaras: Rouantelezh an ne\u00f1vo\u00f9 a zo he\u00f1vel ouzh un den en deus hadet had mat en e bark. "
                            },
                            {
                                "text": "Met e-pad ma oa kousket an dud, e enebour a zeuas, a hadas dreog e-touez an ed hag a yeas kuit. "
                            },
                            {
                                "text": "Pa voe kresket ar geot ha deuet e frouezh, neuze en em ziskouezas ivez an dreog. "
                            },
                            {
                                "text": "Mevelien mestr an ti a zeuas da lavarout dezha\u00f1: Aotrou, ha ne'c'h eus ket hadet had mat ez park? Penaos eta ez eus dreog enna\u00f1? "
                            },
                            {
                                "text": "E\u00f1 a respontas dezho: Un enebour din en deus graet kement-se. Ar vevelien a lavaras dezha\u00f1: Fellout a ra dit ec'h afemp d'e denna\u00f1? "
                            },
                            {
                                "text": "Nann, emeza\u00f1, gant aon o tenna\u00f1 an dreog, na ziwriziennfec'h ivez an ed. "
                            },
                            {
                                "text": "Lezit o-daou da greski\u00f1 betek an eost; ha da amzer an eost, e lavarin d'ar vederien: Tennit da genta\u00f1 an dreog hag endrammit e\u00f1 evit e zevi\u00f1, met dastumit an ed em solier.  "
                            },
                            {
                                "text": "   Kinnig a reas dezho ur barabolenn all hag e lavaras: Rouantelezh an ne\u00f1vo\u00f9 a zo he\u00f1vel ouzh ur c'hreunenn sezo a gemer un den hag a had en e bark. "
                            },
                            {
                                "text": "Ar bihana\u00f1 eus an holl hado\u00f9 eo, met pa'z eo kresket, ez eo brasoc'h eget al louzo\u00f9 hag e teu da veza\u00f1 ur wezenn, en hevelep doare ma teu laboused an ne\u00f1v da chom en he branko\u00f9.  "
                            },
                            {
                                "text": "   Lavarout a reas dezho ar barabolenn all-ma\u00f1: Rouantelezh a ne\u00f1vo\u00f9 a zo he\u00f1vel ouzh ur goell a gemer ur wreg hag a laka e tri saton (~ 30 l) bleud, betek ma vo an toaz goet holl. "
                            },
                            {
                                "text": "Jezuz a lavaras an holl drao\u00f9-se d'ar bobl e parabolenno\u00f9, ha ne gomze ket outo hep parabolenn, "
                            },
                            {
                                "text": "evit ma vije peurc'hraet ar pezh a oa bet lavaret gant ar profed: Digeri\u00f1 a rin va geno\u00f9 gant parabolenno\u00f9, diskl\u00earia\u00f1 a rin trao\u00f9 kuzhet abaoe krouidigezh ar bed.  "
                            },
                            {
                                "text": "   Neuze Jezuz, o veza\u00f1 kaset kuit ar bobl, a zeuas en ti. E ziskibien a dostaas outa\u00f1, o lavarout: Displeg deomp parabolenn dreog ar park. "
                            },
                            {
                                "text": "E\u00f1 a respontas dezho: An hini a had an had mat eo Mab an den; "
                            },
                            {
                                "text": "ar park eo ar bed; an had mat eo bugale ar rouantelezh; an dreog eo bugale an droug; "
                            },
                            {
                                "text": "an enebour en deus e hadet eo an diaoul; an eost eo fin ar bed; ar vederien eo an aeled. "
                            },
                            {
                                "text": "Evel ma tenner an dreog ha ma e daoler en tan, evel-se e c'hoarvezo e fin ar bed. "
                            },
                            {
                                "text": "Mab an den a gaso e aeled da denna\u00f1 eus e rouantelezh an holl abego\u00f9 a wallskouer hag ar re a ra an direizhder, "
                            },
                            {
                                "text": "hag e taolint anezho en ur forn-dan, e-lec'h ma vo goueladego\u00f9 ha grigo\u00f1sadego\u00f9-dent. "
                            },
                            {
                                "text": "Neuze an dud reizh a lugerno evel an heol e rouantelezh o Zad. Ra selaouo, an neb en deus divskouarn da glevout.  "
                            },
                            {
                                "text": "   Rouantelezh an ne\u00f1vo\u00f9 a zo c'hoazh he\u00f1vel ouzh un te\u00f1zor kuzhet en ur park. Pa gav un den anezha\u00f1, en kuzh ha, leun a levenez, ez a da werzha\u00f1 kement en deus hag e pren ar park-se.  "
                            },
                            {
                                "text": "   Rouantelezh an ne\u00f1vo\u00f9 a zo c'hoazh he\u00f1vel ouzh ur marc'hadour a glask perlez kaer. "
                            },
                            {
                                "text": "Kavet en deus ur berlezenn brizius meurbet, aet eo da werzha\u00f1 kement en doa hag en deus he frenet.  "
                            },
                            {
                                "text": "   Rouantelezh an ne\u00f1vo\u00f9 a zo c'hoazh he\u00f1vel ouzh ur roued taolet er mor hag a zastum pesked a bep seurt. "
                            },
                            {
                                "text": "Pa'z eo leun, e tennont anezhi war an aod. Goude beza\u00f1 azezet, e lakaont ar re vat e listri hag e taolont kuit ar re fall. "
                            },
                            {
                                "text": "Evel-se e c'hoarvezo e fin ar bed. An aeled a zeuio hag a zispartio ar re zrouk eus a-douez ar re reizh "
                            },
                            {
                                "text": "hag e taolint anezho en ur forn-dan, e-lec'h ma vo goueladego\u00f9 ha grigo\u00f1sadego\u00f9-dent. "
                            },
                            {
                                "text": "Jezuz a lavaras dezho: Ha komprenet mat hoc'h eus an holl drao\u00f9-se? Ya Aotrou, a respontjont.  "
                            },
                            {
                                "text": "   Hag e lavaras dezho: Dre-se, kement skrib desket diwar-benn ar pezh a sell ouzh rouantelezh an ne\u00f1vo\u00f9 a zo he\u00f1vel ouzh ur penn-tiegezh a denn trao\u00f9 nevez ha trao\u00f9 kozh eus e de\u00f1zor.  "
                            },
                            {
                                "text": "   Goude m'en doe Jezuz peurlavaret ar barabolenno\u00f9-se, ez eas kuit ac'hano. "
                            },
                            {
                                "text": "O veza\u00f1 deuet en e vro, e kelennas anezho en o sinagogenn, en hevelep doare ma oant souezhet ha ma lavarent: A-belec'h e teu dezha\u00f1 ar furnez hag ar miraklo\u00f9-se? "
                            },
                            {
                                "text": "Ha n'eo ket mab ar c'halvez? Ha n'eo ket Mari eo e vamm? Jakez, Jozez, Simon ha Jud, ha n'int ket e vreudeur? "
                            },
                            {
                                "text": "E c'hoarezed, ha n'emaint ket holl en hon touez? A-belec'h eta e teu dezha\u00f1 an holl drao\u00f9-se? "
                            },
                            {
                                "text": "Hag e kavent tamall enna\u00f1. Met Jezuz a lavaras dezho: Ur profed a zo enoret, nemet en e vro e-unan hag en e di e-unan. "
                            },
                            {
                                "text": "Ha ne reas ket kalz a viraklo\u00f9 el lec'h-se abalamour d'o diskredoni.  "
                            }
                        ]
                    },
                    {
                        "verses": [
                            {
                                "text": "   En amzer-se, Herodez an tetrark, o veza\u00f1 klevet komz eus Jezuz, "
                            },
                            {
                                "text": "a lavaras d'e servijerien: Yann-Vadezour eo! Adsavet eo a-douez ar re varv, ha dre-se eo en em ra miraklo\u00f9 dreza\u00f1. "
                            },
                            {
                                "text": "Rak Herodez en doa kaset da gemer Yann hag en doa e ereet ha lakaet er prizon abalamour da Herodiaz, gwreg Filip e vreur, "
                            },
                            {
                                "text": "rak Yann a lavare dezha\u00f1: N'eo ket aotreet dit he c'haout evit gwreg. "
                            },
                            {
                                "text": "C'hoant en doa d'e lakaat da vervel, met aon en doa rak ar bobl, dre ma oa kemeret ganto evit ur profed. "
                            },
                            {
                                "text": "Met da zeiz ganedigezh Herodez, merc'h Herodiaz a za\u00f1sas dirazo, hag a blijas da Herodez, "
                            },
                            {
                                "text": "en hevelep doare ma roas e c'her dezhi gant le penaos e roje dezhi ar pezh a c'houlennje. "
                            },
                            {
                                "text": "Aliet gant he mamm, e lavaras: Ro din ama\u00f1, war ur plad, penn Yann-Vadezour. "
                            },
                            {
                                "text": "Ar roue a voe glac'haret, met, abalamour d'e le ha d'ar re a oa azezet ganta\u00f1, e c'hourc'hemennas e rei\u00f1 dezhi, "
                            },
                            {
                                "text": "hag e kasas da zibenna\u00f1 Yann er prizon. "
                            },
                            {
                                "text": "E benn a voe degaset war ur plad ha roet d'ar plac'h yaouank, hag ar plac'h yaouank e roas d'he mamm. "
                            },
                            {
                                "text": "Diskibien Yann a zeuas, a gemeras e gorf hag a sebeilhjont anezha\u00f1. Hag ez ejont d'henn lavarout da Jezuz.  "
                            },
                            {
                                "text": "   Pa glevas Jezuz kement-se, ez eas kuit ac'hano en ur vag evit en em denna\u00f1 a-du en ul lec'h distro. Ar bobl, o veza\u00f1 klevet-se, en heulias war droad eus ar c'h\u00eario\u00f9. "
                            },
                            {
                                "text": "Jezuz, o veza\u00f1 aet er-maez, a welas ul lod bras a dud, en doe truez outo hag a yac'haas o c'hla\u00f1vourien. "
                            },
                            {
                                "text": "An abardaez o veza\u00f1 deuet, e ziskibien a dostaas outa\u00f1 hag a lavaras: Al lec'h-ma\u00f1 a zo distro ha diwezhat eo, kas kuit ar bobl, evit ma'z aint er bourc'hio\u00f9 da brena\u00f1 boued. "
                            },
                            {
                                "text": "Jezuz a lavaras dezho: N'o deus ket ezhomm da vont kuit, roit hoc'h-unan da zebri\u00f1 dezho. "
                            },
                            {
                                "text": "Lavarout a rejont dezha\u00f1: N'hon eus ama\u00f1 nemet pemp bara ha daou besk. "
                            },
                            {
                                "text": "E\u00f1 a lavaras: Degasit int din. "
                            },
                            {
                                "text": "Hag e c'hourc'hemennas d'ar bobl azeza\u00f1 war ar geot, kemer a reas ar pemp bara hag an daou besk hag, o sevel e zaoulagad etrezek an ne\u00f1v, e vennigas, e torras ar barao\u00f9 hag o roas d'e ziskibien, hag an diskibien d'ar bobl. "
                            },
                            {
                                "text": "Debri\u00f1 a rejont holl hag o doa a-walc'h, hag e kasjont ganto daouzek panerad leun eus an tammo\u00f9 a oa manet. "
                            },
                            {
                                "text": "Ar re o doa debret a oa war-dro pemp mil den, hep ar gwragez hag ar vugale.  "
                            },
                            {
                                "text": "   Kerkent goude, Jezuz a lakaas e ziskibien da vont er vag ha d'e ziaraogi\u00f1 en tu all, e-pad ma kasje ar bobl en o hent. "
                            },
                            {
                                "text": "P'en doe kaset kuit ar bobl, e pignas war ar menez evit pedi\u00f1 a-du. An abardaez o veza\u00f1 deuet, e oa eno e-unan. "
                            },
                            {
                                "text": "Ar vag a oa dija e-kreiz ar mor, gwallgaset gant ar gwagenno\u00f9, rak an avel a oa en o enep. "
                            },
                            {
                                "text": "D'ar bedervet beilhadenn eus an noz, Jezuz a zeuas d'o c'havout o kerzhout war ar mor. "
                            },
                            {
                                "text": "Pa welas an diskibien anezha\u00f1 o kerzhout war ar mor, o doa spont hag e lavarjont: Un teuz eo! Hag e krijont gant ar spont. "
                            },
                            {
                                "text": "Kerkent Jezuz a lavaras dezho: Ho pet fizia\u00f1s, me eo, n'ho pet ket aon! "
                            },
                            {
                                "text": "P\u00ear a respontas dezha\u00f1: Aotrou, mar d-eo te, gourc'hemenn ac'hanon da vont da'z kavout war an doureier. "
                            },
                            {
                                "text": "Hag e\u00f1 a lavaras: Deus! P\u00ear a ziskennas eus ar vag hag a gerzhas war an doureier evit mont da gavout Jezuz. "
                            },
                            {
                                "text": "Met, pa welas e oa kre\u00f1v an avel, en doa aon hag, evel ma kroge da sanka\u00f1 en dour, e krias o lavarout: Aotrou, va savete! "
                            },
                            {
                                "text": "Raktal Jezuz, oc'h astenn e zorn, a grogas enna\u00f1 hag a lavaras dezha\u00f1: Den a nebeut a feiz, perak ac'h eus diskredet? "
                            },
                            {
                                "text": "Hag e pignjont er vag hag an avel a baouezas. "
                            },
                            {
                                "text": "Ar re a oa er vag a zeuas hag a azeulas anezha\u00f1, o lavarout: Te eo evit gwir Mab Doue.  "
                            },
                            {
                                "text": "   P'o doe treuzet ar mor, e teujont da vro C'henezared. "
                            },
                            {
                                "text": "Tud al lec'h-ma\u00f1, o veza\u00f1 anavezet anezha\u00f1, a gasas kannaded en holl vro tro-war-dro, hag e voe degaset dezha\u00f1 an holl dud kla\u00f1v. "
                            },
                            {
                                "text": "Pedi\u00f1 a rejont anezha\u00f1 d'o lezel da steki\u00f1 hepken ouzh bevenn e zilhad. Ha kement hini a stokas, a voe yac'haet.  "
                            }
                        ]
                    },
                    {
                        "verses": [
                            {
                                "text": "   Neuze skribed ha farizianed a zeuas eus Jeruzalem da gavout Jezuz hag a lavaras: "
                            },
                            {
                                "text": "Perak e torr da ziskibien hengoun a re gozh? Rak ne walc'hont ket o daouarn pa zebront o fredo\u00f9. "
                            },
                            {
                                "text": "E\u00f1 a respontas dezho: Ha c'hwi, perak e torrit gourc'hemenn Doue gant hoc'h hengoun? "
                            },
                            {
                                "text": "Rak Doue en deus lavaret: Enor da dad ha da vamm, ha: Piv bennak a villigo e dad pe e vamm a vo lakaet d'ar marv. "
                            },
                            {
                                "text": "Met c'hwi a lavar: An hini a lavaro d'e dad pe d'e vamm: Ar pezh am bije gallet rei\u00f1 dit a zo ur prof, "
                            },
                            {
                                "text": "n'eo ket dalc'het da enori\u00f1 e dad pe e vamm. C'hwi a gas da netra gourc'hemenn Doue gant hoc'h hengoun. "
                            },
                            {
                                "text": "Pilpouzed, Izaia en deus profedet mat diwar ho penn, p'en deus lavaret: "
                            },
                            {
                                "text": "Ar bobl-ma\u00f1 a dosta ouzhin gant o geno\u00f9, a enor ac'hanon gant o muzello\u00f9, met o c'halon a zo pell diouzhin. "
                            },
                            {
                                "text": "Met en aner eo ec'h enoront ac'hanon, o teski\u00f1 kelennadurezhio\u00f9 a zo gourc'hemenno\u00f9 tud.  "
                            },
                            {
                                "text": "   O veza\u00f1 galvet ar bobl, e lavaras dezho: Selaouit ha komprenit. "
                            },
                            {
                                "text": "N'eo ket ar pezh a ya er geno\u00f9 a hudura an den, met ar pezh a zeu er-maez eus ar geno\u00f9 eo a hudura an den. "
                            },
                            {
                                "text": "Neuze e ziskibien a dostaas outa\u00f1 hag a lavaras dezha\u00f1: Gouzout a rez penaos ar farizianed, o klevout ar pezh ac'h eus lavaret, o deus kavet tamall enna\u00f1? "
                            },
                            {
                                "text": "E\u00f1 a respontas: Pep plantenn n'eo ket bet plantet gant va Zad a zo en ne\u00f1v, a vo diwriziennet. "
                            },
                            {
                                "text": "Lezit anezho, tud dall int o ren tud dall. Mar ren un den dall un den dall all, e kouezhint o-daou er poull. "
                            },
                            {
                                "text": "P\u00ear, o kemer ar gomz, a lavaras dezha\u00f1: Displeg deomp ar barabolenn-se. "
                            },
                            {
                                "text": "Ha Jezuz a lavaras: Ha bez' oc'h c'hwi ivez c'hoazh hep skiant? "
                            },
                            {
                                "text": "Ne gomprenit ket penaos kement a ya er geno\u00f9, a ziskenn er c'hof hag a vez taolet er foz? "
                            },
                            {
                                "text": "Met ar pezh a zeu er-maez eus ar geno\u00f9 a zeu eus ar galon, ha kement-se eo ar pezh a hudura an den. "
                            },
                            {
                                "text": "Rak eus ar galon e teu ar so\u00f1jo\u00f9 fall, ar muntro\u00f9, an avoultriezh, ar gastaouerezh, al laero\u00f1sio\u00f9, ar falstestenio\u00f9, an droukkomzo\u00f9. "
                            },
                            {
                                "text": "Setu aze an trao\u00f9 a hudura an den, met debri\u00f1 hep beza\u00f1 gwalc'het an daouarn, an dra-se ne hudura ket an den.  "
                            },
                            {
                                "text": "   Jezuz, o veza\u00f1 aet ac'hano, en em dennas da gostezio\u00f9 Tir ha Sidon. "
                            },
                            {
                                "text": "Setu, ur wreg kananeat deuet eus ar vro-se, a grias o lavarout: Az pez truez ouzhin, Aotrou, Mab David! Va merc'h a zo gwall boaniet gant un diaoul. "
                            },
                            {
                                "text": "E\u00f1 ne respontas ket ur ger dezhi, hag e ziskibien a dostaas outa\u00f1 hag a bedas anezha\u00f1 en ur lavarout: Kas anezhi kuit, rak krial a ra war hol lerc'h. "
                            },
                            {
                                "text": "Respont a reas: N'on bet kaset nemet etrezek an de\u00f1ved kollet eus ti Israel. "
                            },
                            {
                                "text": "Met hi a zeuas hag en em stouas diraza\u00f1, o lavarout: Aotrou, sikour ac'hanon! "
                            },
                            {
                                "text": "Respont a reas: N'eo ket mat kemer bara ar vugale hag e deurel d'ar chas bihan. "
                            },
                            {
                                "text": "Gwir eo Aotrou, emezi, met ar chas bihan a zebr ar bruzun a gouezh eus taol o mestro\u00f9. "
                            },
                            {
                                "text": "Neuze Jezuz a respontas dezhi: Gwreg, da feiz a zo bras. Ra vo graet dit evel ma c'hoantaez. Ha war an eur-se, he merc'h a voe yac'haet.  "
                            },
                            {
                                "text": "   Jezuz, o veza\u00f1 aet ac'hano, a zeuas tost da vor Galilea. O veza\u00f1 pignet war ur menez, ec'h azezas eno. "
                            },
                            {
                                "text": "Neuze ul lod bras a dud a dostaas outa\u00f1, ha ganto re gamm, re dall, re vut, re vac'hagnet ha kalz a re gla\u00f1v, hag e lakajont anezho ouzh treid Jezuz. E\u00f1 o yac'haas, "
                            },
                            {
                                "text": "en hevelep doare ma voe souezhet an dud pa weljont ar re vut o komz, ar re vac'hagnet yac'haet, ar re gamm o kerzhout, ar re dall o welout. Hag e roent gloar da Zoue Israel.  "
                            },
                            {
                                "text": "   Jezuz, o veza\u00f1 galvet e ziskibien, a lavaras: Truez am eus ouzh ar bobl-ma\u00f1, rak tri devezh a zo emaint em c'hichen ha n'o deus netra da zebri\u00f1. Ne fell ket din o c'has war yun, gant aon na vankfe o nerzh en hent. "
                            },
                            {
                                "text": "An diskibien a lavaras: Penaos e c'hellfemp kavout el lec'h distro-ma\u00f1 bara a-walc'h da breda\u00f1 kement a dud? "
                            },
                            {
                                "text": "Jezuz a c'houlennas outo: Pet bara hoc'h eus? Hag int a lavaras: Seizh, hag un nebeud peskedigo\u00f9. "
                            },
                            {
                                "text": "Neuze e c'hourc'hemennas d'ar bobl azeza\u00f1 war an douar, "
                            },
                            {
                                "text": "e kemeras ar seizh bara hag ar pesked hag e trugarekaas, o zorras hag o roas d'e ziskibien, hag an diskibien d'ar bobl. "
                            },
                            {
                                "text": "Debri\u00f1 a rejont holl hag o doe a-walc'h, hag e tegasjont seizh panerad leun eus an tammo\u00f9 a oa manet. "
                            },
                            {
                                "text": "Ar re o doa debret a oa war-dro pevar mil den, hep ar gwragez hag ar vugale. "
                            },
                            {
                                "text": "Goude beza\u00f1 kaset ar bobl en o hent, e pignas er vag hag e teuas da vro Vagdala.  "
                            }
                        ]
                    },
                    {
                        "verses": [
                            {
                                "text": "   Ar farizianed hag ar sadukeiz a dostaas outa\u00f1 hag, evit e dempta\u00f1, a c'houlennas diganta\u00f1 diskouez dezho ur mirakl eus an ne\u00f1v. "
                            },
                            {
                                "text": "Jezuz a respontas dezho: Diouzh an abardaez, e lavarit: Brav e vo an amzer rak an oabl a zo ruz, "
                            },
                            {
                                "text": "ha diouzh ar mintin: Arnev a vo rak an oabl a zo te\u00f1val-ruz. Pilpouzed, c'hwi a oar anavezout doare an oabl, ha ne c'hellit ket anavezout sino\u00f9 an amzerio\u00f9! "
                            },
                            {
                                "text": "Ur rummad fall hag avoultr a c'houlenn ur mirakl, ne vo roet mirakl ebet dezha\u00f1, nemet mirakl ar profed Jona. Hag, o veza\u00f1 o lezet, ez eas kuit. "
                            },
                            {
                                "text": "An diskibien, o tremen en tu all, o doa ankounac'haet kemer bara ganto. "
                            },
                            {
                                "text": "Jezuz a lavaras dezho: En em virit gant evezh eus goell ar farizianed hag ar sadukeiz. "
                            },
                            {
                                "text": "An diskibien a so\u00f1jas enno o-unan hag a lavaras: Abalamour n'hon eus ket a vara eo. "
                            },
                            {
                                "text": "Jezuz, o veza\u00f1 anavezet kement-se, a lavaras dezho: Perak e so\u00f1jit evel-se ennoc'h hoc'h-unan, tud a nebeut a feiz, ez eo dre n'hoc'h eus ket kemeret a vara ganeoc'h? "
                            },
                            {
                                "text": "Bez' oc'h c'hoazh hep skiant ha n'hoc'h eus ket so\u00f1j eus ar pemp bara hag ar pemp mil den, ha pet panerad ho poa kaset ganeoc'h, "
                            },
                            {
                                "text": "nag eus ar seizh bara hag ar pevar mil den, ha pet panerad ho poa kaset ganeoc'h? "
                            },
                            {
                                "text": "Penaos eta ne gomprenit ket n'eo ket eus bara em eus komzet pa em eus lavaret deoc'h en em virout eus goell ar farizianed hag ar sadukeiz? "
                            },
                            {
                                "text": "Neuze e komprenjont penaos n'en doa ket lavaret en em virout eus goell ar bara, met eus kelennadurezh ar farizianed hag ar sadukeiz.  "
                            },
                            {
                                "text": "   Jezuz, o veza\u00f1 deuet e douar Kezarea-Filip, a c'houlennatas e ziskibien hag a lavaras: Piv a lavar an dud on-me, Mab an den? "
                            },
                            {
                                "text": "Respont a rejont: Darn a lavar out Yann-Vadezour; darn all, Elia; darn all, Jeremia, pe unan ar brofeded. "
                            },
                            {
                                "text": "E\u00f1 a lavaras dezho: Ha c'hwi, piv a lavarit ez on? "
                            },
                            {
                                "text": "Simon-P\u00ear a respontas: Te eo ar C'hrist, Mab an Doue bev. "
                            },
                            {
                                "text": "Jezuz, oc'h adkemer ar gomz, a lavaras dezha\u00f1: E\u00fcrus out, Simon mab Jona, rak n'eo ket ar c'hig nag ar gwad o deus diskuliet kement-ma\u00f1 dit, met va Zad a zo en ne\u00f1vo\u00f9. "
                            },
                            {
                                "text": "Ha me a lavar dit ivez penaos ez out P\u00ear, ha war ar roc'h-ma\u00f1 e savin va Iliz, ha dorio\u00f9 lec'h ar marv ne drec'hint ket anezhi. "
                            },
                            {
                                "text": "Rei\u00f1 a rin dit alc'houezio\u00f9 rouantelezh an ne\u00f1vo\u00f9, ar pezh a erei war an douar a vo ereet en ne\u00f1vo\u00f9, hag ar pezh a zierei war an douar a vo diereet en ne\u00f1vo\u00f9. "
                            },
                            {
                                "text": "Neuze e tifennas gwall start outo lavarout da zen e oa e\u00f1, Jezuz ar C'hrist.  "
                            },
                            {
                                "text": "   Adalek neuze, Jezuz en em lakaas da ziskl\u00earia\u00f1 d'e ziskibien e oa ret dezha\u00f1 mont da Jeruzalem, gouza\u00f1v kalz a drao\u00f9 a-berzh an henaourien, ar veleien vras hag ar skribed, beza\u00f1 lakaet d'ar marv, hag adsevel a varv d'an trede deiz. "
                            },
                            {
                                "text": "P\u00ear, o veza\u00f1 e gemeret a-du, en em lakaas d'e repren, o lavarout: Aotrou, az pez truez ouzhit! Kement-se ne c'hoarvezo ket ganit. "
                            },
                            {
                                "text": "Met e\u00f1, o tistrei\u00f1, a lavaras da B\u00ear: A-dre\u00f1v din, Satan! Ur wallskouer out din, rak da so\u00f1jezono\u00f9 n'emaint ket hervez an trao\u00f9 a sell ouzh Doue, met hervez an trao\u00f9 a sell ouzh an dud.  "
                            },
                            {
                                "text": "   Neuze Jezuz a lavaras d'e ziskibien: Mar fell da unan bennak dont war va lerc'h, ra raio dilez anezha\u00f1 e-unan, ra gemero e groaz ha ra heulio ac'hanon. "
                            },
                            {
                                "text": "Rak piv bennak a fello dezha\u00f1 savetei\u00f1 e vuhez he c'hollo, met piv bennak a gollo e vuhez abalamour din he c'havo. "
                            },
                            {
                                "text": "Rak petra a dalvfe da un den gounit ar bed holl, ma kollfe e ene? Pe petra a rofe an den e trok ouzh e ene? "
                            },
                            {
                                "text": "Rak Mab an den a dle dont e gloar e Dad gant e aeled, ha neuze e roio da bep hini hervez e obero\u00f9. "
                            },
                            {
                                "text": "Me a lavar deoc'h e gwirionez, ez eus hinienno\u00f9 eus a-douez ar re a zo ama\u00f1 ha ne varvint ket ken n'o devo gwelet Mab an den o tont en e rouantelezh.  "
                            }
                        ]
                    },
                    {
                        "verses": [
                            {
                                "text": "   C'hwec'h devezh goude, Jezuz a gemeras ganta\u00f1 P\u00ear, Jakez ha Yann e vreur, hag o c'hasas a-du war ur menez uhel. "
                            },
                            {
                                "text": "Hag e voe treuzneuziet dirazo. E zremm a lugernas evel an heol hag e zilhad a zeuas gwenn evel ar goulo\u00f9. "
                            },
                            {
                                "text": "Setu, Moizez hag Elia en em ziskouezas dezho, o komz ganta\u00f1. "
                            },
                            {
                                "text": "P\u00ear, o kemer ar gomz, a lavaras da Jezuz: Aotrou, mat eo deomp chom ama\u00f1. Mar fell dit, e raimp ama\u00f1 teir deltenn, unan evidout, unan evit Moizez, unan evit Elia. "
                            },
                            {
                                "text": "Komz a rae c'hoazh, pa zeuas ur goabrenn lugernus d'o golei\u00f1. Ha setu, ur vouezh a zeuas eus ar goabrenn o lavarout: Hema\u00f1 eo va Mab karet-mat, enna\u00f1 em eus lakaet va holl levenez. Selaouit e\u00f1! "
                            },
                            {
                                "text": "Pa glevjont ar vouezh-se, an diskibien a gouezhas war o geno\u00f9 hag o doe ur spont bras. "
                            },
                            {
                                "text": "Met Jezuz, o tostaat, a stokas outo hag a lavaras dezho: Savit, n'ho pet ket aon! "
                            },
                            {
                                "text": "Sevel a rejont o daoulagad ha ne weljont den ken nemet Jezuz e-unan. "
                            },
                            {
                                "text": "Evel ma tiskennent eus ar menez, Jezuz a roas dezho ar gourc'hemenn-ma\u00f1: Na gomzit da zen eus ar weledigezh-ma\u00f1, ken na vo adsavet Mab an den a-douez ar re varv. "
                            },
                            {
                                "text": "An diskibien a reas ar goulenn-ma\u00f1 outa\u00f1: Perak eta e lavar ar skribed eo ret da Elia dont da genta\u00f1? "
                            },
                            {
                                "text": "Jezuz a respontas dezho: Gwir eo Elia a dle dont da genta\u00f1 hag adlakaat pep tra. "
                            },
                            {
                                "text": "Met me a lavar deoc'h penaos Elia a zo dija deuet, ha n'o deus ket e anavezet, met o deus graet dezha\u00f1 kement o deus c'hoantaet. Evel-se ivez e tle Mab an den gouza\u00f1v eus o ferzh. "
                            },
                            {
                                "text": "Neuze an diskibien a gomprenas e komze outo diwar-benn Yann-Vadezour.  "
                            },
                            {
                                "text": "   O veza\u00f1 deuet etrezek ar bobl, un den a dostaas outa\u00f1 hag en em daolas d'an daoulin diraza\u00f1, o lavarout: "
                            },
                            {
                                "text": "Aotrou, az pez truez ouzh va mab hag a zo loariek ha gwall boaniet. Alies e kouezh en tan hag alies en dour. "
                            },
                            {
                                "text": "Degaset em eus anezha\u00f1 da'z tiskibien ha n'o deus ket gallet e yac'haat. "
                            },
                            {
                                "text": "Jezuz a respontas: O rummad diskredik ha fall, betek pegeit e vin ganeoc'h? Betek pegeit e c'houza\u00f1vin ac'hanoc'h? Degasit e\u00f1 ama\u00f1 din. "
                            },
                            {
                                "text": "Jezuz a c'hourdrouzas an diaoul, hag ez eas er-maez anezha\u00f1, hag ar bugel a voe yac'haet war an eur-se. "
                            },
                            {
                                "text": "Neuze an diskibien a dostaas ouzh Jezuz hag a lavaras dezha\u00f1 a-du: Perak n'hon eus ket gallet kas kuit anezha\u00f1? "
                            },
                            {
                                "text": "Abalamour d'ho tiskredoni eo, a lavaras Jezuz dezho. Me a lavar deoc'h e gwirionez, mar ho pije feiz kement hag ur c'hreunenn sezo, e lavarfec'h d'ar menez-se: Kae ac'hann aze, hag ez afe. Netra ne vefe dibosupl deoc'h. "
                            },
                            {
                                "text": "Met ar seurt-se ne d-a ket kuit, nemet dre ar bedenn ha dre ar yun.  "
                            },
                            {
                                "text": "   E-pad ma'z edont e Galilea, Jezuz a lavaras dezho: Mab an den a dle beza\u00f1 lakaet etre daouarn an dud, "
                            },
                            {
                                "text": "e lakaat a raint d'ar marv, ha d'an trede deiz ec'h adsavo a varv. Bez' e voent gwall c'hlac'haret.  "
                            },
                            {
                                "text": "   Pa erruont e Kafarnaoum, ar re a save an didrakm (= pezh arc'hant a 2 drakm, d.l.e. war-dro 8 g) a dostaas ouzh P\u00ear hag a lavaras dezha\u00f1: Ho mestr, ha ne bae ket an didrakm? "
                            },
                            {
                                "text": "Ya, emeza\u00f1. Pa voe aet en ti, Jezuz a ziarbennas anezha\u00f1 hag a lavaras: Petra a gav dit, Simon? Rouaned an douar, digant piv e kemeront an truajo\u00f9 pe ar gwirio\u00f9? Digant o mibien pe digant an diavaezidi? "
                            },
                            {
                                "text": "E\u00f1 a lavaras dezha\u00f1: Digant an diavaezidi. Jezuz a lavaras dezha\u00f1: Ar vugale eta a zo diskarg diouto. "
                            },
                            {
                                "text": "Met, evit na roimp ket ur wallskouer dezho, kae d'ar mor, taol an higenn, tenn ar c'henta\u00f1 pesk a zeuio, digor e c'heno\u00f9 hag e kavi ur stater (= pezh arc'hant a 4 drakm, d.l.e. war-dro 16 g). Kemer anezha\u00f1 ha ro e\u00f1 dezho evidon hag evidout.  "
                            }
                        ]
                    },
                    {
                        "verses": [
                            {
                                "text": "   D'an eur-se an diskibien a dostaas ouzh Jezuz hag a lavaras: Piv eta eo ar brasa\u00f1 e rouantelezh an ne\u00f1vo\u00f9? "
                            },
                            {
                                "text": "Jezuz, o veza\u00f1 galvet ur bugel bihan, en lakaas en o c'hreiz "
                            },
                            {
                                "text": "hag a lavaras: Me a lavar deoc'h e gwirionez, penaos ma ne zistroit ket ha ma ne zeuit ket he\u00f1vel ouzh bugale vihan, ne d-eot ket e rouantelezh an ne\u00f1vo\u00f9. "
                            },
                            {
                                "text": "Piv bennak eta en em izelaio evel ar bugel bihan-se a vo ar brasa\u00f1 e rouantelezh an ne\u00f1vo\u00f9. "
                            },
                            {
                                "text": "Ha piv bennak a zegemer em anv ur bugel bihan evel hema\u00f1 a zegemer ac'hanon. "
                            },
                            {
                                "text": "Met piv bennak a lakaio da gouezha\u00f1 unan eus ar re vihan-se a gred ennon, gwelloc'h e vefe dezha\u00f1 e vefe staget ouzh e c'houzoug ur maen milin hag e vefe taolet e donder ar mor. "
                            },
                            {
                                "text": "Gwalleur d'ar bed abalamour d'an abego\u00f9 da gouezha\u00f1! Rak ret eo e teufe abego\u00f9 da gouezha\u00f1, met gwalleur d'an den e teu dreza\u00f1 an abeg da gouezha\u00f1. "
                            },
                            {
                                "text": "Ma laka ac'hanout da zorn pe da droad da gouezha\u00f1, troc'h anezha\u00f1 ha taol anezha\u00f1 pell diouzhit. Gwelloc'h eo dit mont er vuhez mo\u00f1s pe gamm, eget kaout daou zorn pe daou droad ha beza\u00f1 taolet en tan peurbadus. "
                            },
                            {
                                "text": "Ha ma laka ac'hanout da lagad da gouezha\u00f1, diframm anezha\u00f1 ha taol anezha\u00f1 pell diouzhit. Gwelloc'h eo dit mont er vuhez born, eget kaout da zaoulagad ha beza\u00f1 taolet e tan ar gehenn. "
                            },
                            {
                                "text": "Diwallit da zispriza\u00f1 nikun eus ar vugaligo\u00f9-ma\u00f1, rak me a lavar deoc'h penaos o aeled en ne\u00f1vo\u00f9 a wel dalc'hmat dremm va Zad a zo en ne\u00f1vo\u00f9. "
                            },
                            {
                                "text": "Rak Mab an den a zo deuet da savetei\u00f1 ar re a oa kollet.  "
                            },
                            {
                                "text": "   Petra a so\u00f1j deoc'h? Mar en deus un den kant da\u00f1vad hag e teufe unan anezho da veza\u00f1 dianket, ha ne lez ket an naontek ha pevar-ugent all war ar menezio\u00f9 evit mont da glask an hini a zo dianket? "
                            },
                            {
                                "text": "Ha mar c'hoarvez dezha\u00f1 e gavout, me a lavar deoc'h e gwirionez, bez' en deus muioc'h a levenez diwar-benn hema\u00f1 eget diwar-benn an naontek ha pevar-ugent n'int ket bet dianket. "
                            },
                            {
                                "text": "Evel-se n'eo ket bolontez ho Tad a zo en ne\u00f1vo\u00f9, en em gollfe unan eus ar re vihan-ma\u00f1.  "
                            },
                            {
                                "text": "   Mar en deus pec'het da vreur a-enep dit, kae ha tamall anezha\u00f1 etre te hag e\u00f1 e-unan. Mar selaou ac'hanout, ez po gounezet da vreur. "
                            },
                            {
                                "text": "Met ma ne selaou ket ac'hanout, kemer ganit un den pe zaou, evit ma vo an holl dra reizhet war gomz daou pe dri dest. "
                            },
                            {
                                "text": "Ma ne selaou ket anezho, lavar d'an Iliz, ha ma ne selaou ket kennebeut an Iliz, ra vo evidout evel ur pagan hag ur publikan. "
                            },
                            {
                                "text": "Me a lavar deoc'h e gwirionez, ar pezh a ereot war an douar a vo ereet en ne\u00f1v, hag ar pezh a ziereot war an douar a vo diereet en ne\u00f1v. "
                            },
                            {
                                "text": "Me a lavar c'hoazh deoc'h penaos mar en em laka daou ac'hanoc'h a-unvan war an douar evit goulenn un dra bennak, e vo roet dezho gant va Zad a zo en ne\u00f1vo\u00f9. "
                            },
                            {
                                "text": "Rak e-lec'h ma ez eus daou pe dri dastumet em anv, emaon eno en o c'hreiz. "
                            },
                            {
                                "text": "Neuze P\u00ear a dostaas outa\u00f1 hag a lavaras: Aotrou, pet gwech e pardonin da'm breur pa bec'ho a-enep din? Bez' e vo betek seizh gwech? "
                            },
                            {
                                "text": "Jezuz a lavaras dezha\u00f1: Ne lavaran ket dit betek seizh gwech, met betek dek ha tri-ugent gwech seizh gwech.  "
                            },
                            {
                                "text": "   Dre-se rouantelezh an ne\u00f1vo\u00f9 a zo he\u00f1vel ouzh ur roue a fellas dezha\u00f1 ober renta\u00f1 kont d'e servijerien. "
                            },
                            {
                                "text": "P'en em lakaas da gonta\u00f1, e voe degaset dezha\u00f1 unan a dlee dek mil talant (1 talant = 6000 drakm, d.l.e. war-dro 30 kg a arc'hant). "
                            },
                            {
                                "text": "Dre ma n'en doa ket peadra da baea\u00f1, e vestr a roas urzh d'e werzha\u00f1, e\u00f1, e wreg, e vugale ha kement en doa, evit paea\u00f1 e zle. "
                            },
                            {
                                "text": "Ar servijer, oc'h en em strinka\u00f1 d'e dreid, a bedas anezha\u00f1 o lavarout: Aotrou, ro amzer din hag e paein dit va holl zle. "
                            },
                            {
                                "text": "O kaout truez outa\u00f1, mestr ar servijer-se en lezas da vont hag a bardonas dezha\u00f1 e zle. "
                            },
                            {
                                "text": "Goude ma voe aet kuit, ar servijer-ma\u00f1 a gavas unan eus e genvreudeur a dlee dezha\u00f1 kant diner (1 diner = pezh arc'hant roman war-dro 4 g). O kregi\u00f1 enna\u00f1, e waskas e c'houzoug en ur lavarout: Pae ar pezh a dleez din. "
                            },
                            {
                                "text": "E genvreur, oc'h en em deurel d'e dreid, a bedas anezha\u00f1 en ur lavarout: Ro amzer din hag e paein dit holl. "
                            },
                            {
                                "text": "Met hema\u00f1 ne fellas ket dezha\u00f1 hag a yeas d'e deurel er prizon, betek m'en doa paeet ar pezh a dlee. "
                            },
                            {
                                "text": "E genvreudeur, o veza\u00f1 gwelet ar pezh en doa graet, a voe glac'haret bras hag a yeas da gonta\u00f1 d'e aotrou kement a oa c'hoarvezet. "
                            },
                            {
                                "text": "Neuze ar mestr a reas gervel anezha\u00f1 hag a lavaras dezha\u00f1: Servijer drouk, pardonet em boa dit da holl zle dre ma ez poa va fedet. "
                            },
                            {
                                "text": "Ha ne dlees ket kaout truez ivez ouzh da genvreur evel ma em boa bet truez ouzhit? "
                            },
                            {
                                "text": "Hag e vestr, o kaout droug enna\u00f1, en roas d'ar vourevien, betek m'en doa paeet kement a dlee. "
                            },
                            {
                                "text": "Evel-se e raio deoc'h va Zad a zo en ne\u00f1vo\u00f9, ma ne bardon ket pep hini ac'hanoc'h a-greiz e galon e vanko\u00f9 d'e vreur.  "
                            }
                        ]
                    },
                    {
                        "verses": [
                            {
                                "text": "   P'en doe Jezuz peurlavaret ar c'homzo\u00f9-se, ez eas kuit eus Galilea hag e teuas e kostezio\u00f9 Judea en tu all d'ar Jordan. "
                            },
                            {
                                "text": "Ur bobl vras a heulias anezha\u00f1, hag eno e yac'haas anezho. "
                            },
                            {
                                "text": "Ar farizianed a zeuas hag a lavarjont dezha\u00f1 evit e dempta\u00f1: Hag e c'hell un den kas e wreg kuit evit n'eus forzh peseurt abeg? "
                            },
                            {
                                "text": "E\u00f1 a respontas: Ha n'hoc'h eus ket lennet penaos ar C'houer, er penn-kenta\u00f1, a reas anezho gwaz ha plac'h, "
                            },
                            {
                                "text": "ha penaos en deus lavaret: Setu perak ar gwaz a guitaio e dad hag e vamm hag en em stago ouzh e wreg, hag an daou a zeuio ur c'hig hepken? "
                            },
                            {
                                "text": "Evel-se ne d-int mui daou, met ur c'hig hepken. Arabat eo d'an den disranna\u00f1 ar pezh a zo bet unanet gant Doue. "
                            },
                            {
                                "text": "Int a lavaras dezha\u00f1: Perak eta en deus Moizez gourc'hemennet rei\u00f1 d'ar wreg ur skrid a dorr-dimezi\u00f1 hag he c'has kuit? "
                            },
                            {
                                "text": "Jezuz a respontas dezho: Abalamour da galeter ho kalon eo en deus Moizez roet galloud deoc'h da gas kuit ho kwragez, met er penn-kenta\u00f1 ne oa ket evel-se. "
                            },
                            {
                                "text": "Met me a lavar deoc'h penaos piv bennak a gas kuit e wreg, nemet evit difealded, hag a zimez da unan all, a ra avoultriezh, hag an hini a zimez d'ur wreg a zo bet kaset kuit, a ra avoultriezh. "
                            },
                            {
                                "text": "E ziskibien a lavaras dezha\u00f1: Mar d-eo evel-se doare an den gant e wreg, n'eo ket talvoudus dimezi\u00f1. "
                            },
                            {
                                "text": "E\u00f1 a respontas dezho: An holl ne gomprenont ket ar gomz-se, met hepken ar re a zo bet roet dezho. "
                            },
                            {
                                "text": "Rak bez' ez eus eunuked a zo bet ganet evel-se a gof o mamm, reo\u00f9 all a zo bet graet eunuked gant an dud, hag ez eus reo\u00f9 all a zo en em rentet oc'h-unan eunuked abalamour da rouantelezh an ne\u00f1vo\u00f9. Ra gompreno kement-ma\u00f1, an neb a c'hell kompren.  "
                            },
                            {
                                "text": "   Neuze e voe degaset dezha\u00f1 bugale vihan, evit ma lakaje e zaouarn warno ha ma pedje. Met an diskibien o fellae. "
                            },
                            {
                                "text": "Ha Jezuz a lavaras: Lezit ar vugale vihan ha na zifennit ket outo dont davedon, rak rouantelezh an ne\u00f1vo\u00f9 a zo d'ar re a zo he\u00f1vel outo. "
                            },
                            {
                                "text": "Lakaat a reas e zaouarn warno hag ez eas kuit ac'hano.  "
                            },
                            {
                                "text": "   Setu, un den a dostaas outa\u00f1 hag a lavaras: Mestr mat, peseurt mad a dlean d'ober evit kaout ar vuhez peurbadus? "
                            },
                            {
                                "text": "E\u00f1 a lavaras dezha\u00f1: Perak em galvez mat? Den n'eo mat, nemet unan, Doue hepken. Mar fell dit mont er vuhez, mir ar gourc'hemenno\u00f9. "
                            },
                            {
                                "text": "Pere? emeza\u00f1. Jezuz a respontas: Ne vi ket muntrer; ne ri ket avoultriezh; ne laeri ket; ne lavari ket a falstesteni; "
                            },
                            {
                                "text": "enor da dad ha da vamm; ha, karout a ri da nesa\u00f1 eveldout da-unan. "
                            },
                            {
                                "text": "An den yaouank a lavaras dezha\u00f1: Miret em eus an holl drao\u00f9-se adalek va yaouankiz. Petra a vank din c'hoazh? "
                            },
                            {
                                "text": "Jezuz a lavaras dezha\u00f1: Mar fell dit beza\u00f1 peurvat, kae, gwerzh kement ac'h eus, ro-se d'ar beorien, hag ez po un te\u00f1zor en ne\u00f1v. Goude-se deus hag heuilh ac'hanon. "
                            },
                            {
                                "text": "Goude beza\u00f1 klevet ar c'homzo\u00f9-se, an den yaouank a yeas gwall drist, rak mado\u00f9 bras en doa. "
                            },
                            {
                                "text": "Jezuz a lavaras d'e ziskibien: Me a lavar deoc'h e gwirionez, diaes eo d'un den pinvidik mont e-barzh rouantelezh an ne\u00f1vo\u00f9. "
                            },
                            {
                                "text": "Me a lavar deoc'h c'hoazh, aesoc'h eo d'ur c'ha\u00f1val tremen dre graoenn un nadoz eget d'un den pinvidik mont e-barzh rouantelezh Doue. "
                            },
                            {
                                "text": "An diskibien, o veza\u00f1 klevet-se, a voe souezhet bras hag a lavaras: Ha piv eta a c'hell beza\u00f1 salvet? "
                            },
                            {
                                "text": "Jezuz, o sellout outo, a lavaras: Dibosupl eo d'an dud, met pep tra a zo posupl da Zoue. "
                            },
                            {
                                "text": "P\u00ear, o kemer ar gomz, a lavaras: Setu, ni hon eus dilezet pep tra hag hon eus da heuliet, petra a vo evidomp? "
                            },
                            {
                                "text": "Jezuz a respontas dezho: Me a lavar deoc'h e gwirionez penaos, c'hwi hag hoc'h eus va heuliet, en eil c'hinivelezh, pa vo Mab an den azezet war dron e c'hloar, e viot ivez azezet war daouzek tron, hag e varnot daouzek meuriad Israel. "
                            },
                            {
                                "text": "Ha piv bennak en devo kuitaet tiez, pe breudeur, pe c'hoarezed, pe tad, pe mamm, pe gwreg, pe bugale, pe douaro\u00f9, abalamour da'm anv, a resevo kant kemend all hag en devo ar vuhez peurbadus da h\u00earezh. "
                            },
                            {
                                "text": "Met kalz eus ar re genta\u00f1 a vo ar re ziwezha\u00f1, ha kalz eus ar re ziwezha\u00f1 a vo ar re genta\u00f1.  "
                            }
                        ]
                    },
                    {
                        "verses": [
                            {
                                "text": "   Rak rouantelezh an ne\u00f1vo\u00f9 a zo he\u00f1vel ouzh un den, ur penn-tiegezh, a yeas er-maez beure mat da c'hopra\u00f1 labourerien evit e winieg. "
                            },
                            {
                                "text": "Ober a reas marc'had gant al labourerien eus un diner (1 diner = pezh arc'hant roman war-dro 4 g) dre zevezh hag o c'hasas d'e winieg. "
                            },
                            {
                                "text": "Mont a reas er-maez war-dro an deirvet eur hag e welas re all a oa war ar blasenn hep ober netra. "
                            },
                            {
                                "text": "Lavarout a reas dezho: It ivez da'm gwinieg hag e roin deoc'h ar pezh a vo reizh. Hag ez ejont. "
                            },
                            {
                                "text": "Mont a reas adarre er-maez war-dro ar c'hwec'hvet ha war-dro an navet eur, hag e reas an hevelep tra. "
                            },
                            {
                                "text": "O veza\u00f1 aet er-maez war-dro an unnekvet eur, e kavas re all a oa dilabour hag e lavaras dezho: Perak en em zalc'hit ama\u00f1 a-hed an deiz hep ober netra? "
                            },
                            {
                                "text": "Respont a rejont dezha\u00f1: Dre n'en deus den ebet gopret ac'hanomp. It ivez da'm gwinieg, emeza\u00f1, hag e resevot ar pezh a vo reizh. "
                            },
                            {
                                "text": "Pa voe deuet an abardaez, mestr ar winieg a lavaras d'e verour: Galv al labourerien ha ro dezho o gopr, en ur vont eus ar re ziwezha\u00f1 d'ar re genta\u00f1. "
                            },
                            {
                                "text": "Re an unnekvet eur, o veza\u00f1 deuet, o doe pep a ziner. "
                            },
                            {
                                "text": "Pa zeuas ar re genta\u00f1, e so\u00f1je dezho o dije ouzhpenn, met ar re-ma\u00f1 a resevas ivez pep a ziner. "
                            },
                            {
                                "text": "Ouzh e gemer, e c'hrozmoljont a-enep ar penn-tiegezh, "
                            },
                            {
                                "text": "o lavarout: Ar re ziwezha\u00f1-se n'o deus labouret nemet un eurvezh, hag ec'h eus o lakaet keit ha ni hon eus douget pouez an deiz hag an tommder. "
                            },
                            {
                                "text": "E\u00f1 a respontas da unan anezho: Va mignon, ne ran gaou ebet ouzhit. Ne'c'h eus ket graet marc'had ganin evit un diner? "
                            },
                            {
                                "text": "Kemer eta ar pezh a zo dit ha kae kuit. Me a fell din rei\u00f1 d'an hini diwezha\u00f1-ma\u00f1 kement ha dit. "
                            },
                            {
                                "text": "Ha ne c'hellan ket ober ar pezh a fell din eus va mado\u00f9? Pe daoust ha da lagad a zo fall abalamour ma'z on mat? "
                            },
                            {
                                "text": "Evel-se ar re ziwezha\u00f1 a vo ar re genta\u00f1, hag ar re genta\u00f1 a vo ar re ziwezha\u00f1. Rak kalz a zo galvet, met nebeut a zo dibabet.  "
                            },
                            {
                                "text": "   E-pad ma pigne Jezuz da Jeruzalem, e kemeras a-du an daouzek diskibl hag e lavaras dezho en hent: "
                            },
                            {
                                "text": "Setu, e pignomp da Jeruzalem ha Mab an den a vo lakaet etre daouarn ar veleien vras ha re ar skribed. E gondaonint d'ar marv "
                            },
                            {
                                "text": "hag e lakaint anezha\u00f1 etre daouarn ar baganed evit ober goap anezha\u00f1, evit e skourjeza\u00f1 hag e groazstaga\u00f1, hag ec'h adsavo a varv d'an trede deiz.  "
                            },
                            {
                                "text": "   Neuze mamm mibien Zebedea a dostaas outa\u00f1 gant he mibien hag en em stouas evit ober ur goulenn diganta\u00f1. "
                            },
                            {
                                "text": "E\u00f1 a lavaras dezhi: Petra a fell dit? Hi a lavaras dezha\u00f1: Gourc'hemenn ma vo va daou vab a zo ama\u00f1, azezet ez rouantelezh unan a-zehou hag egile a-gleiz dit. "
                            },
                            {
                                "text": "Jezuz a respontas: N'ouzoc'h ket ar pezh a c'houlennit. Ha gallout e c'hellit eva\u00f1 an hanaf a dlean eva\u00f1 ha beza\u00f1 badezet eus ar vadeziant ma tlean beza\u00f1 badezet ganti? Int a lavaras dezha\u00f1: Ni a c'hell. "
                            },
                            {
                                "text": "Lavarout a reas dezho: Gwir eo ec'h evot va hanaf hag e viot badezet eus ar vadeziant am eus da veza\u00f1 badezet ganti. Met beza\u00f1 azezet a-zehou pe a-gleiz din, n'eo ket me a dle rei\u00f1 an dra-se, roet e vo d'ar re ma'z eo bet kempennet evito gant va Zad. "
                            },
                            {
                                "text": "An dek all o veza\u00f1 klevet kement-se, a yeas droug enno a-enep an daou vreur. "
                            },
                            {
                                "text": "Jezuz o galvas hag a lavaras: Gouzout a rit penaos penno\u00f9 ar broado\u00f9 a vestroni anezho ha penaos ar re vras a ziskouez o galloud warno. "
                            },
                            {
                                "text": "Ne vo ket evel-se en ho touez. Met piv bennak a fello dezha\u00f1 beza\u00f1 bras en ho touez, a vo ho servijer, "
                            },
                            {
                                "text": "ha piv bennak a fello dezha\u00f1 beza\u00f1 ar c'henta\u00f1 en ho touez, a vo ho sklavour. "
                            },
                            {
                                "text": "Evel-se n'eo ket deuet Mab an den evit beza\u00f1 servijet, met evit servija\u00f1 hag evit rei\u00f1 e vuhez e daspren evit kalz.  "
                            },
                            {
                                "text": "   Pa'z ejont kuit eus Jeriko, ez eas kalz a dud war e lerc'h. "
                            },
                            {
                                "text": "Ha setu, daou zen dall, azezet war gostez an hent, a glevas e oa Jezuz o tremen, hag e krijont, o lavarout: Az pez truez ouzhimp, Aotrou, Mab David! "
                            },
                            {
                                "text": "Ar bobl a c'hourdrouze anezho evit o lakaat da devel. Met int a grie kre\u00f1voc'h: Az pez truez ouzhimp, Aotrou, Mab David! "
                            },
                            {
                                "text": "Jezuz, o chom a sav, o galvas hag a lavaras: Petra a fell deoc'h e rafen evidoc'h? "
                            },
                            {
                                "text": "Hag e lavarjont dezha\u00f1: Aotrou, ma tigoro hon daoulagad. "
                            },
                            {
                                "text": "O kaout truez outo, Jezuz a stokas ouzh o daoulagad. Ha raktal o daoulagad a resevjont ar gweled hag ec'h heuilhjont anezha\u00f1.  "
                            }
                        ]
                    },
                    {
                        "verses": [
                            {
                                "text": "   Pa dostajont ouzh Jeruzalem ha ma voent e Betfage, tost da Venez an Olived, Jezuz a gasas daou eus e ziskibien, "
                            },
                            {
                                "text": "o lavarout dezho: It d'ar vourc'h a zo dirazoc'h, kavout a reot kerkent un azenez stag hag un azen yaouank ganti. Distagit anezho hag o degasit din. "
                            },
                            {
                                "text": "Mar lavar unan bennak un dra bennak deoc'h, respontit: An Aotrou en deus ezhomm anezho. Ha raktal o lezo da vont. "
                            },
                            {
                                "text": "Kement-se a c'hoarvezas evit ma vije peurc'hraet ar pezh a oa bet lavaret gant ar profed: "
                            },
                            {
                                "text": "Lavarit da verc'h Sion: Setu, da roue a zeu da'z kavout, leun a zouster ha pignet war un azen, war un azenig, ebeul un azenez. "
                            },
                            {
                                "text": "An diskibien a yeas hag a reas ar pezh en doa Jezuz gourc'hemennet dezho. "
                            },
                            {
                                "text": "Degas a rejont an azenez hag an azenig, hag o veza\u00f1 lakaet o dilhad warno, e lakajont anezha\u00f1 da azeza\u00f1 warno. "
                            },
                            {
                                "text": "Tud e niver bras a astennas o dilhad war an hent, re all a droc'has branko\u00f9 gwez hag a c'holoas ganto an hent. "
                            },
                            {
                                "text": "Ar re a gerzhe a-raok hag ar re a heulie a grie: Hozanna da Vab David! Benniget ra vo an hini a zeu en anv an Aotrou! Hozanna el lec'hio\u00f9 uhel meurbet! "
                            },
                            {
                                "text": "Pa voe antreet e Jeruzalem, holl g\u00ear a voe mantret, hag e lavarent: Piv eo hema\u00f1? "
                            },
                            {
                                "text": "Ar bobl a responte: Jezuz eo, ar profed eus Nazared e Galilea.  "
                            },
                            {
                                "text": "   Jezuz, o veza\u00f1 aet e templ Doue, a gasas kuit an holl re a werzhe hag a brene en templ. Hag e tiskaras taolio\u00f9 an drokerien-arc'hant ha kadorio\u00f9 ar varc'hadourien goulmed. "
                            },
                            {
                                "text": "Lavarout a reas dezho: Skrivet eo: Va zi a vo galvet un ti a bedenn, met c'hwi hoc'h eus graet anezha\u00f1 ur c'havarn laeron. "
                            },
                            {
                                "text": "Tud dall ha tud kamm a dostaas outa\u00f1 en templ, hag o yac'haas. "
                            },
                            {
                                "text": "Met pa welas ar veleien vras hag ar skribed ar burzhudo\u00f9 a rae ha bugale a grie en templ, o lavarout: Hozanna da Vab David! e savas droug enno. "
                            },
                            {
                                "text": "Int a lavaras dezha\u00f1: Ha klevout a rez ar pezh a lavaront? Ya, a respontas Jezuz dezho. Ha n'hoc'h eus biskoazh lennet: Tennet ec'h eus meuleudi eus geno\u00f9 ar vugale hag eus ar re a zo ouzh ar vronn? "
                            },
                            {
                                "text": "Hag, o veza\u00f1 o lezet, ez eas kuit eus k\u00ear evit mont da Vetania, e-lec'h ma tremenas an noz.  "
                            },
                            {
                                "text": "   Da vintin, evel ma tistroe e k\u00ear, en doe naon. "
                            },
                            {
                                "text": "O welout ur wezenn-fiez war an hent, e tostaas outi, met ne gavas enni nemet delio\u00f9, hag e lavaras dezhi: Ra ne zeuio biken frouezh ac'hanout! Raktal ar wezenn-fiez a sec'has. "
                            },
                            {
                                "text": "An diskibien a welas kement-se hag a voe souezhet, o lavarout: Penaos eo deuet ar wezenn-fiez-se da veza\u00f1 sec'h raktal? "
                            },
                            {
                                "text": "Jezuz a respontas dezho: Me a lavar deoc'h e gwirionez, mar ho pije feiz ha ma ne ziskredjec'h ket, n'eo ket hepken ar pezh a zo bet graet d'ar wezenn-fiez e rajec'h, met pa lavarjec'h d'ar menez-se: Sav alese hag en em daol er mor, kement-se en em raje. "
                            },
                            {
                                "text": "Kement a c'houlennot dre ar bedenn, mar kredit, a vo roet deoc'h.  "
                            },
                            {
                                "text": "   Jezuz a yeas en templ hag, e-pad ma kelenne, ar veleien vras hag henaourien ar bobl a zeuas da lavarout dezha\u00f1: Dre beseurt galloud e rez an trao\u00f9-se, ha piv en deus roet dit ar galloud-se? "
                            },
                            {
                                "text": "Jezuz a respontas dezho: Me a c'houlenno ivez un dra ouzhoc'h ha, mar respontit, en hevelep doare e lavarin deoc'h dre beseurt galloud e ran an trao\u00f9-se. "
                            },
                            {
                                "text": "Badeziant Yann, a-belec'h e teue, eus an ne\u00f1v pe eus an dud? Int a so\u00f1jas enno o-unan o lavarout: Mar lavaromp: Eus an ne\u00f1v, e lavaro: Perak eta n'hoc'h eus ket kredet anezha\u00f1? "
                            },
                            {
                                "text": "Ha mar lavaromp: Eus an dud, e tleomp douja\u00f1 ar bobl, rak an holl a gred e oa Yann ur profed. "
                            },
                            {
                                "text": "Neuze e respontjont da Jezuz: N'ouzomp ket. E\u00f1 a lavaras dezho d'e dro: Ha me kennebeut ne lavarin ket deoc'h dre beseurt galloud e ran an trao\u00f9-se.  "
                            },
                            {
                                "text": "   Petra a so\u00f1jit? Un den en doa daou vab. O vont etrezek an hini kenta\u00f1, e lavaras dezha\u00f1: Va mab, kae hiziv da labourat em gwinieg. "
                            },
                            {
                                "text": "E\u00f1 a respontas: Ne d-in ket. Goude-se, e teuas keuz dezha\u00f1 hag ez eas. "
                            },
                            {
                                "text": "Dont a reas ivez etrezek egile hag e lavaras an hevelep tra. Hag hema\u00f1 a respontas: Mont a ran, aotrou. Met ne d-eas ket. "
                            },
                            {
                                "text": "Pehini anezho o-daou en deus graet bolontez e dad? Int a lavaras dezha\u00f1: An hini kenta\u00f1. Jezuz a lavaras dezho: Me a lavar deoc'h e gwirionez, penaos ar bublikaned hag ar gisti ho tiaraog e rouantelezh Doue. "
                            },
                            {
                                "text": "Rak Yann a zo deuet d'ho kavout dre hent ar reizhder, ha n'hoc'h eus ket kredet anezha\u00f1. Met ar bublikaned hag ar gisti o deus kredet anezha\u00f1. Ha c'hwi, goude beza\u00f1 gwelet kement-se, n'hoc'h eus ket bet keuz goude-se evit e gredi\u00f1.  "
                            },
                            {
                                "text": "   Selaouit ur barabolenn all. Bez' e oa un den, ur penn-tiegezh, a blantas ur winieg, a reas ur c'harzh en-dro dezhi, a gleuzias enni ur wask hag a savas enni un tour. Neuze e feurmas anezhi da winierien hag ez eas en ur vro all. "
                            },
                            {
                                "text": "Da amzer ar frouezh e kasas e servijerien etrezek ar winierien evit resev frouezh e winieg. "
                            },
                            {
                                "text": "Met ar winierien, o veza\u00f1 kroget er servijerien, a gannas unan, a lazhas egile hag a veinatas unan all. "
                            },
                            {
                                "text": "Kas a reas adarre servijerien all, kalz muioc'h eget ar re genta\u00f1, hag e rejont dezho an hevelep tra. "
                            },
                            {
                                "text": "Da ziwezha\u00f1, e kasas dezho e vab, o lavarout: Douja\u00f1 a raint va mab. "
                            },
                            {
                                "text": "Met ar winierien, pa weljont ar mab, a lavaras etrezo: Setu an heritour, deuit, lazhomp anezha\u00f1 ha kemeromp e h\u00earezh. "
                            },
                            {
                                "text": "Hag o veza\u00f1 kroget enna\u00f1, e taoljont anezha\u00f1 er-maez eus ar winieg hag en lazhjont. "
                            },
                            {
                                "text": "Brema\u00f1, pa zeuio mestr ar winieg, petra a raio d'ar winierien-se? "
                            },
                            {
                                "text": "Respont a rejont dezha\u00f1: Distruja\u00f1 a raio en un doare reuzeudik an dud drouk-se hag e feurmo e winieg da winierien all a roio dezha\u00f1 he frouezh en o amzer. "
                            },
                            {
                                "text": "Jezuz a lavaras dezho: Ha n'hoc'h eus biskoazh lennet er Skriturio\u00f9: Ar maen taolet kuit gant ar re a va\u00f1sone a zo deuet da veza\u00f1 penn ar c'horn; kement-se a zo bet graet gant an Aotrou hag un dra marzhus eo d'hon daoulagad? "
                            },
                            {
                                "text": "Setu perak e lavaran deoc'h, penaos rouantelezh Doue a vo lamet diganeoc'h ha roet d'ur vroad a roio ar frouezh anezhi. "
                            },
                            {
                                "text": "An hini a gouezho war ar maen-se a vo brevet, hag an hini a gouezho warna\u00f1 a vo friket evel poultr. "
                            },
                            {
                                "text": "Goude beza\u00f1 klevet e barabolenno\u00f9, ar veleien vras hag ar farizianed a anavezas mat e komze anezho "
                            },
                            {
                                "text": "hag a glaskas kregi\u00f1 enna\u00f1, met aon o doe rak ar bobl a gemere anezha\u00f1 evit ur profed.  "
                            }
                        ]
                    },
                    {
                        "verses": [
                            {
                                "text": "   Jezuz a gomzas a-nevez outo dre barabolenno\u00f9 hag a lavaras: "
                            },
                            {
                                "text": "Rouantelezh an ne\u00f1vo\u00f9 a zo he\u00f1vel ouzh ur roue hag a reas ur goan-eured evit e vab. "
                            },
                            {
                                "text": "Kas a reas e vevelien da c'hervel ar re a oa bet pedet d'an eured, met ne felle ket dezho dont. "
                            },
                            {
                                "text": "Kas a reas adarre mevelien all, en ur lavarout: Lavarit d'ar re a zo bet pedet: Setu, va lein am eus fichet, lazhet em eus va ejened ha va loened lard, pep tra a zo prest, deuit d'an eured. "
                            },
                            {
                                "text": "Met ne rejont van ebet ouzh kement-se hag ez ejont, unan d'e bark, unan all d'e genwerzh, "
                            },
                            {
                                "text": "ha re all a grogas en e vevelien, o gwallgasas hag o lazhas. "
                            },
                            {
                                "text": "Pa glevas ar roue kement-se, e savas droug enna\u00f1 hag, o veza\u00f1 kaset e soudarded, e lakaas da vervel al lazherien-se hag e tevas o c'h\u00ear. "
                            },
                            {
                                "text": "Neuze e lavaras d'e vevelien: An eured a zo prest, met ar re a oa bet pedet dezhi ne oant ket dellezek anezhi. "
                            },
                            {
                                "text": "It eta er c'hroazhento\u00f9 ha galvit d'an eured ar re holl a gavot. "
                            },
                            {
                                "text": "E vevelien, o veza\u00f1 aet dre an hento\u00f9, a zastumas kement a gavjont, mat ha fall, ha sal an eured a voe leuniet gant tud ouzh taol. "
                            },
                            {
                                "text": "Ar roue, o veza\u00f1 deuet evit gwelout ar re a oa ouzh taol, a welas eno un den n'en doa ket gwisket un dilhad eured. "
                            },
                            {
                                "text": "Lavarout a reas dezha\u00f1: Mignon, penaos out deuet ama\u00f1 hep kaout un dilhad eured? E\u00f1 a chomas mut. "
                            },
                            {
                                "text": "Neuze ar roue a lavaras d'ar vevelien: Ereit e zaouarn hag e dreid, kemerit anezha\u00f1 d'e deurel en de\u00f1valijenn a-ziavaez, e-lec'h ma vo goueladego\u00f9 ha grigo\u00f1sadego\u00f9-dent. "
                            },
                            {
                                "text": "Rak kalz a zo galvet, met nebeut a zo dibabet.  "
                            },
                            {
                                "text": "   Neuze ar farizianed a yeas d'en em guzulia\u00f1 war an doare d'e dapout en e gomzo\u00f9. "
                            },
                            {
                                "text": "Kas a rejont d'e gavout o diskibien gant an herodianed, da lavarout dezha\u00f1: Mestr, gouzout a reomp penaos out gwirion ha penaos e kelennez hent Doue hervez ar wirionez, hep ober van eus den ebet, rak ne sellez ket ouzh diavaez an dud. "
                            },
                            {
                                "text": "Lavar deomp eta petra a so\u00f1jez: Ha dleet eo paea\u00f1 ar gwir da Gezar pe n'eo ket? "
                            },
                            {
                                "text": "Met Jezuz, oc'h anavezout o fallentez, a lavaras dezho: Perak e temptit ac'hanon, pilpouzed? "
                            },
                            {
                                "text": "Diskouezit din ar moneiz ma vez paeet ar gwir ganta\u00f1. Hag e rojont dezha\u00f1 un diner (1 diner = pezh arc'hant roman war-dro 4 g). "
                            },
                            {
                                "text": "Goulenn a reas outo: Eus piv eo ar skeud hag ar skrid-ma\u00f1? "
                            },
                            {
                                "text": "Int a lavaras dezha\u00f1: Eus Kezar. Neuze e lavaras dezho: Roit eta da Gezar ar pezh a zo da Gezar ha da Zoue ar pezh a zo da Zoue. "
                            },
                            {
                                "text": "Souezhet eus ar pezh a glevjont, e lezjont anezha\u00f1 hag ez ejont kuit.  "
                            },
                            {
                                "text": "   An hevelep devezh, ar sadukeiz, ar re a lavar n'eus ket a adsavidigezh a varv, a zeuas d'e gavout hag a reas outa\u00f1 ar goulenn-ma\u00f1: "
                            },
                            {
                                "text": "Mestr, Moizez en deus lavaret: Mar marv unan bennak hep bugale, e vreur a zimezo d'e inta\u00f1vez evit sevel ul lignez d'e vreur. "
                            },
                            {
                                "text": "Bez' e oa en hon touez seizh breur. An hini kenta\u00f1 a zimezas hag a varvas, hag evel n'en doa ket a vugale, e lezas e wreg d'e vreur. "
                            },
                            {
                                "text": "En hevelep doare e c'hoarvezas gant an eil, an trede, betek ar seizhvet. "
                            },
                            {
                                "text": "Goude ar re-ma\u00f1 holl, ar wreg a varvas ivez. "
                            },
                            {
                                "text": "Neuze en adsavidigezh a varv, da behini ar seizh-se e vo gwreg ? Rak eo bet dezho holl. "
                            },
                            {
                                "text": "Jezuz a respontas dezho: En dallentez emaoc'h, dre n'anavezit ket ar Skriturio\u00f9 na galloud Doue. "
                            },
                            {
                                "text": "Rak en adsavidigezh a varv, ar wazed n'o devo ket a wragez, nag ar gwragez a ezhec'h, met bez' e vint evel aeled Doue en ne\u00f1v. "
                            },
                            {
                                "text": "Met diwar-benn an adsavidigezh a varv, ha n'hoc'h eus ket lennet ar pezh en deus Doue lavaret deoc'h: "
                            },
                            {
                                "text": "Me eo Doue Abraham, Doue Izaak ha Doue Jakob? Doue n'eo ket Doue ar re varv, met Doue ar re vev. "
                            },
                            {
                                "text": "Ar bobl a selaoue hag a voe souezhet gant e gelennadurezh.  "
                            },
                            {
                                "text": "   Ar farizianed, o veza\u00f1 klevet penaos en doa lakaet da devel ar sadukeiz, en em zastumas, "
                            },
                            {
                                "text": "hag unan anezho, un doktor eus al lezenn, a reas ar goulenn-ma\u00f1 outa\u00f1 evit e amproui\u00f1: "
                            },
                            {
                                "text": "Mestr, pehini eo ar brasa\u00f1 gourc'hemenn eus al lezenn? "
                            },
                            {
                                "text": "Jezuz a lavaras dezha\u00f1: Karout a ri an Aotrou da Zoue, eus da holl galon, eus da holl ene, eus da holl so\u00f1j. "
                            },
                            {
                                "text": "Hennezh eo ar c'henta\u00f1 hag ar gourc'hemenn brasa\u00f1. "
                            },
                            {
                                "text": "Ha setu an eil a zo he\u00f1vel outa\u00f1: Karout a ri da nesa\u00f1 eveldout da-unan. "
                            },
                            {
                                "text": "An holl lezenn hag ar brofeded a zo dalc'het en daou c'hourc'hemenn-se.  "
                            },
                            {
                                "text": "   Evel ma oa ar farizianed en em zastumet, Jezuz a reas ur goulenn outo "
                            },
                            {
                                "text": "o lavarout: Petra a so\u00f1jit eus ar C'hrist? Da biv eo mab? Int a lavaras dezha\u00f1: Da Zavid. "
                            },
                            {
                                "text": "Jezuz a lavaras dezho: Penaos eta e c'halv David anezha\u00f1, dre ar Spered, Aotrou, pa lavar: "
                            },
                            {
                                "text": "An Aotrou en deus lavaret da'm Aotrou: Azez a-zehou din, betek ma em bo graet eus da enebourien ur skabell dindan da dreid. "
                            },
                            {
                                "text": "Mar galv eta David anezha\u00f1 Aotrou, penaos eo-e\u00f1 e vab? "
                            },
                            {
                                "text": "Ha den ne c'hellas respont ur ger dezha\u00f1. Adalek an deiz-se, hini ne gredas mui ober goulenn ebet outa\u00f1.  "
                            }
                        ]
                    },
                    {
                        "verses": [
                            {
                                "text": "   Neuze Jezuz, o komz d'ar bobl ha d'e ziskibien, "
                            },
                            {
                                "text": "a lavaras: Ar skribed hag ar farizianed a zo azezet war gador Moizez. "
                            },
                            {
                                "text": "Grit eta ha mirit kement a lavaront deoc'h da virout, met na rit ket hervez o obero\u00f9. Rak e lavaront met ne reont ket. "
                            },
                            {
                                "text": "Eren a reont bec'hio\u00f9 pounner ha diaes da zougen, ha o lakaont war divskoaz an dud, met ne fell ket dezho steki\u00f1 outo gant o biz. "
                            },
                            {
                                "text": "O holl obero\u00f9 a reont evit beza\u00f1 gwelet gant an dud. Evel-se o deus fulakterio\u00f9 ledan ha pempilho\u00f9 hir ouzh o dilhad, "
                            },
                            {
                                "text": "karout a reont ar plaso\u00f9 kenta\u00f1 er festo\u00f9 hag ar c'hadorio\u00f9 kenta\u00f1 er sinagogenno\u00f9, "
                            },
                            {
                                "text": "karout a reont beza\u00f1 saludet war ar marc'hallac'hio\u00f9 ha beza\u00f1 galvet gant an dud: Mestr, mestr. "
                            },
                            {
                                "text": "Met c'hwi, na vezit ket galvet Rabbi, rak unan hepken eo ho Mestr, Krist, ha c'hwi holl a zo breudeur. "
                            },
                            {
                                "text": "Na c'halvit den war an douar ho tad, rak unan hepken eo ho Tad, an hini a zo en ne\u00f1vo\u00f9. "
                            },
                            {
                                "text": "Na vezit ket galvet mistri, rak unan hepken eo ho Mestr, Krist. "
                            },
                            {
                                "text": "An hini brasa\u00f1 en ho touez a vo ho servijer. "
                            },
                            {
                                "text": "Piv bennak en em uhela a vo izelaet, ha piv bennak en em izela a vo uhelaet. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma serrit rouantelezh an ne\u00f1vo\u00f9 ouzh an dud, n'oc'h ket hoc'h-unan aet e-barzh, hag hoc'h eus c'hoazh harzet da vont e-barzh ar re a garje beza\u00f1 aet. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma dismantrit tiez an inta\u00f1vezed hag e rit evit ar gweled pedenno\u00f9 hir. Abalamour da-se e viot barnet garvoc'h. "
                            },
                            {
                                "text": "Gwalleur deoc'h, skribed ha farizianed pilpouzed! Rak redek a rit dre ar mor hag an douar evit ober ur prozelit, ha pa hoc'h eus e c'hounezet, e rit anezha\u00f1 ur mab eus ar gehenn div wech gwashoc'h egedoc'h. "
                            },
                            {
                                "text": "Gwalleur deoc'h, renerien dall! Lavarout a rit: Mar tou unan bennak dre an templ, kement-se n'eo netra, met mar tou unan bennak dre aour an templ, hennezh a dle derc'hel e gomz. "
                            },
                            {
                                "text": "Tud diskiant ha dall! Pehini eo ar brasa\u00f1, an aour pe an templ a santela an aour-se? "
                            },
                            {
                                "text": "Mar tou unan bennak dre an aoter, kement-se n'eo netra, met mar tou unan bennak dre ar prof a zo war an aoter, hennezh a dle derc'hel e gomz. "
                            },
                            {
                                "text": "Tud diskiant ha dall! Pehini eo ar brasa\u00f1, ar prof pe an aoter a santela ar prof? "
                            },
                            {
                                "text": "An neb a dou dre an aoter, a dou dreza\u00f1 ha dre gement a zo warni. "
                            },
                            {
                                "text": "An neb a dou dre an templ, a dou dreza\u00f1 ha dre an Hini a chom enna\u00f1. "
                            },
                            {
                                "text": "Hag an neb a dou dre an ne\u00f1v, a dou dre dron Doue ha dre an Hini a zo azezet warna\u00f1. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma paeit an deog war ar vent, war an aned ha war ar c'houmin, hag e lezit a-gostez ar pezh a zo ar muia\u00f1 talvoudek el lezenn, ar reizhder, an drugarez hag ar feiz. Ar re-se a oa an trao\u00f9 a dleec'h d'ober, hep koulskoude dilezel ar re all. "
                            },
                            {
                                "text": "Renerien dall! Sila\u00f1 a rit ar fubuenn hag e lonkit ar c'ha\u00f1val. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma naetait diavaez an hanaf hag ar plad, met en diabarzh oc'h leun a laero\u00f1si hag a zireizhder. "
                            },
                            {
                                "text": "Farizian dall! Naeta da genta\u00f1 an diabarzh eus an hanaf hag eus ar plad, evit ma teuio ivez an diavaez da veza\u00f1 naet. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma'z oc'h he\u00f1vel ouzh bezio\u00f9 gwennet, en em ziskouez kaer en diavaez, hag a zo leun a eskern tud varv hag a bep dic'hlanded en diabarzh. "
                            },
                            {
                                "text": "Evel-se c'hwi ivez, en diavaez en em ziskouezit reizh d'an dud, met en diabarzh oc'h leun a bilpouzerezh hag a zireizhder. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma savit bezio\u00f9 d'ar brofeded ha ma vravait bezio\u00f9 an dud reizh, "
                            },
                            {
                                "text": "en ur lavarout: Mar vijemp bet en amzer hon tado\u00f9, ne vijemp ket en em unanet ganto da skuilh gwad ar brofeded. "
                            },
                            {
                                "text": "Testi\u00f1 a rit evel-se a-enep deoc'h hoc'h-unan penaos oc'h mibien ar re o deus lazhet ar brofeded. "
                            },
                            {
                                "text": "Deuit da leunia\u00f1 eta muzul ho tado\u00f9. "
                            },
                            {
                                "text": "Naered, lignez a naered-gwiber! Penaos e tec'hot diouzh kastiz ar gehenn? "
                            },
                            {
                                "text": "Dre-se, setu, e kasan deoc'h profeded, tud fur ha skribed. Lazha\u00f1 a reot darn hag o stago ouzh ar groaz, skourjeza\u00f1 a reot darn all en ho sinagogenno\u00f9 hag heskina\u00f1 a reot anezho eus an eil k\u00ear d'eben, "
                            },
                            {
                                "text": "evit ma kouezho warnoc'h an holl wad reizh a zo bet skuilhet war an douar, adalek gwad Abel ar reizh betek gwad Zakaria mab Barakia, hoc'h eus lazhet etre an templ hag an aoter. "
                            },
                            {
                                "text": "Me a lavar deoc'h e gwirionez, kement-se holl a gouezho war ar rummad-ma\u00f1.  "
                            },
                            {
                                "text": "   Jeruzalem, Jeruzalem, te hag a lazh ar brofeded hag a veinata ar re a zo kaset dit, pet gwech em eus c'hoantaet dastum da vugale evel ma tastum ur yar he fo\u00f1sined dindan he divaskell, ha n'eo ket bet fellet deoc'h! "
                            },
                            {
                                "text": "Setu, ho ti a vo lezet deoc'h didud, "
                            },
                            {
                                "text": "rak me a lavar deoc'h, ne'm gwelot mui pelloc'h, betek ma lavarot: Benniget ra vo an hini a zeu en anv an Aotrou!  "
                            }
                        ]
                    },
                    {
                        "verses": [
                            {
                                "text": "   Evel ma'z ae Jezuz kuit eus an templ, e ziskibien a dostaas outa\u00f1 evit diskouez dezha\u00f1 savadurio\u00f9 bras an templ. "
                            },
                            {
                                "text": "Met Jezuz a lavaras dezho: Ha ne welit ket an holl drao\u00f9-se? Me en lavar deoc'h e gwirionez, ne chomo ket anezho ama\u00f1 maen war vaen na vo diskaret. "
                            },
                            {
                                "text": "Hag evel ma oa azezet war Venez an Olived, an diskibien a dostaas outa\u00f1 a-du, o lavarout: Lavar deomp pegoulz e c'hoarvezo an trao\u00f9-se, ha pehini e vo ar sin eus da zonedigezh hag eus fin ar bed? "
                            },
                            {
                                "text": "Jezuz a respontas dezho: Diwallit na dromplfe den ac'hanoc'h. "
                            },
                            {
                                "text": "Rak meur a hini a zeuio em anv, o lavarout: Me eo ar C'hrist. Hag e tromplint kalz a dud. "
                            },
                            {
                                "text": "Klevout a reot komz eus brezelio\u00f9 ha brud eus brezelio\u00f9, lakait evezh na vefec'h spontet rak ret eo e teufe an holl drao\u00f9-se. Met kement-se ne vo ket c'hoazh ar fin. "
                            },
                            {
                                "text": "Rak ur vroad a savo a-enep ur vroad all hag ur rouantelezh a-enep ur rouantelezh all, hag e vo e meur a lec'h naonegezhio\u00f9, bosenno\u00f9 ha kreno\u00f9-douar. "
                            },
                            {
                                "text": "An trao\u00f9-ma\u00f1 ne vo nemet ar penn-kenta\u00f1 eus ar gloazio\u00f9. "
                            },
                            {
                                "text": "Neuze e roint ac'hanoc'h evit beza\u00f1 poaniet hag e lazhint ac'hanoc'h, hag e viot kasaet gant an holl vroado\u00f9 abalamour da'm anv. "
                            },
                            {
                                "text": "Neuze meur a hini a gouezho, en em drubardo hag en em gasaio an eil egile. "
                            },
                            {
                                "text": "Kalz a fals-profeded a savo hag a dromplo kalz a dud. "
                            },
                            {
                                "text": "Dre ma vo kresket an direizhder, karantez meur a hini a yenaio. "
                            },
                            {
                                "text": "Met an hini a gendalc'ho betek ar fin a vo salvet. "
                            },
                            {
                                "text": "An Aviel-ma\u00f1 eus ar rouantelezh a vo prezeget er bed a-bezh evit rei\u00f1 testeni d'an holl vroado\u00f9. Neuze e teuio ar fin. "
                            },
                            {
                                "text": "Pa welot eta an euzhusted eus ar glac'har, m'en deus komzet ar profed Daniel anezhi, deuet el lec'h santel, ra gompreno an neb a lenn, "
                            },
                            {
                                "text": "neuze ar re a vo e Judea, ra dec'hint war ar menezio\u00f9, "
                            },
                            {
                                "text": "an hini a vo war an doenn, ra ne ziskenno ket da gemer ar pezh a zo en e di, "
                            },
                            {
                                "text": "an hini a vo er parkeier, ra ne zistroio ket a-dre\u00f1v da gemer e zilhad. "
                            },
                            {
                                "text": "Gwalleur d'ar gwragez brazez ha d'ar magerezed en deizio\u00f9-se! "
                            },
                            {
                                "text": "Pedit evit na erruo ket ho tec'h er goa\u00f1v, nag un deiz sabad, "
                            },
                            {
                                "text": "rak bez' e vo neuze ur glac'har ken bras evel n'eus ket bet adalek penn-kenta\u00f1 ar bed betek vrema\u00f1, ha ne vo biken. "
                            },
                            {
                                "text": "Ha ma ne vije ket bet berraet an deizio\u00f9-se, den ebet ne vije salvet. Met abalamour d'ar re zibabet, an deizio\u00f9-se a vo berraet. "
                            },
                            {
                                "text": "Neuze, mar lavar unan bennak deoc'h: Setu, ar C'hrist a zo ama\u00f1, pe: Aze, na gredit ket. "
                            },
                            {
                                "text": "Rak fals-kristed ha fals-profeded a savo, hag e raint sino\u00f9 bras ha burzhudo\u00f9 en hevelep doare ma tromplint, ma vije gallet, ar re zibabet o-unan. "
                            },
                            {
                                "text": "Setu, henn lavaret em eus deoc'h a-raok. "
                            },
                            {
                                "text": "Mar lavarer eta deoc'h: Setu, ema\u00f1 el lec'h distro, n'it ket; Setu, ema\u00f1 er c'hambro\u00f9, na gredit ket. "
                            },
                            {
                                "text": "Rak, evel ma teu al luc'hedenn eus ar sav-heol ha ma he gweler betek ar c'huzh-heol, evel-se e vo donedigezh Mab an den. "
                            },
                            {
                                "text": "E pelec'h bennak ma vo ar c'horf marv, eno en em zastumo an erered. "
                            },
                            {
                                "text": "Raktal goude glac'har an deizio\u00f9-se, an heol a vo te\u00f1valaet, al loar ne roio ket he skl\u00earijenn, ar stered a gouezho eus an oabl, ha galloudo\u00f9 an ne\u00f1v a vo bra\u00f1sellet. "
                            },
                            {
                                "text": "Neuze sin Mab an den en em ziskouezo en ne\u00f1v, holl boblo\u00f9 an douar a glemmo, hag e welint Mab an den o tont war goabr an ne\u00f1v gant galloud ha gant ur gloar bras. "
                            },
                            {
                                "text": "E\u00f1 a gaso e aeled gant an trompilh tregernus da zastum e re zibabet eus ar pevar avel, adalek ur penn pella\u00f1 eus an ne\u00f1v betek ar penn all. "
                            },
                            {
                                "text": "Deskit dre ur barabolenn tennet eus ar wezenn-fiez. Pa zeu he branko\u00f9 da veza\u00f1 tener hag he delio\u00f9 da vounta\u00f1, c'hwi a oar ez eo tost an ha\u00f1v. "
                            },
                            {
                                "text": "Evel-se ivez pa welot kement-se holl, gouezit ema\u00f1 tost Mab an den, e-tal an nor. "
                            },
                            {
                                "text": "Me a lavar deoc'h e gwirionez, penaos ar rummad-ma\u00f1 ne dremeno ket ken na vo peurc'hraet an holl drao\u00f9-se. "
                            },
                            {
                                "text": "An ne\u00f1v hag an douar a dremeno, met va gerio\u00f9 ne dremenint ket. "
                            },
                            {
                                "text": "Evit ar pezh a sell ouzh an deiz hag an eur, den n'o anavez, zoken aeled an ne\u00f1v, met va Zad hepken. "
                            },
                            {
                                "text": "Ar pezh a c'hoarvezas en amzer Noe, evel-se a c'hoarvezo ivez da zonedigezh Mab an den. "
                            },
                            {
                                "text": "Rak en deizio\u00f9 a-raok al li\u00f1vadenn-veur, an dud a zebre hag a eve, en em zimeze hag a roe da zimezi\u00f1, betek an deiz ma'z eas Noe en arc'h, "
                            },
                            {
                                "text": "hag ne ouezjont netra betek ma teuas al li\u00f1vadenn-veur d'o c'has holl ganti. Evel-se e vo ivez da zonedigezh Mab an den. "
                            },
                            {
                                "text": "Neuze eus daou a vo en ur park, unan a vo kemeret hag egile lezet, "
                            },
                            {
                                "text": "eus daou a valo a-gevret, unan a vo kemeret hag eben lezet. "
                            },
                            {
                                "text": "Beilhit eta, rak n'ouzoc'h ket da bet eur e teuio hoc'h Aotrou. "
                            },
                            {
                                "text": "Gouezit mat, ma anavezfe mestr an ti da bet beilhadenn eus an noz e tlefe ar laer dont, e chomfe dihun ha ne lezfe ket toulla\u00f1 e di. "
                            },
                            {
                                "text": "Dre-se c'hwi ivez, en em zalc'hit prest, rak Mab an den a zeuio d'an eur na so\u00f1jit ket. "
                            },
                            {
                                "text": "Piv eo eta ar mevel feal ha poellek a zo bet lakaet gant e aotrou war e dud evit rei\u00f1 dezho boued en amzer dereat? "
                            },
                            {
                                "text": "E\u00fcrus ar mevel-se pa zeuio en-dro e aotrou, mar d-eo kavet ganta\u00f1 oc'h ober evel-se. "
                            },
                            {
                                "text": "Me a lavar deoc'h e gwirionez, e lakaat a raio war e holl vado\u00f9. "
                            },
                            {
                                "text": "Met mar d-eo drouk ar mevel-se ha ma lavar en e galon: Va aotrou a zale da zont en-dro, "
                            },
                            {
                                "text": "ha ma teu da skei\u00f1 gant e genseurted, ha da zebri\u00f1 ha da eva\u00f1 gant ar vezvierien, "
                            },
                            {
                                "text": "aotrou ar mevel-se a zeuio d'an deiz na c'hortozo ket ha d'an eur na ouezo ket, "
                            },
                            {
                                "text": "hag e tispenno anezha\u00f1 hag e roio dezha\u00f1 e lod gant ar bilpouzed. Eno eo e vo goueladego\u00f9 ha grigo\u00f1sadego\u00f9-dent.  "
                            }
                        ]
                    },
                    {
                        "verses": [
                            {
                                "text": "   Neuze, rouantelezh an ne\u00f1vo\u00f9 a vo he\u00f1vel ouzh dek gwerc'hez a gemeras o lampo\u00f9 ganto hag a yeas da ziaraogi\u00f1 ar pried. "
                            },
                            {
                                "text": "Pemp anezho a oa fur ha pemp a oa diskiant. "
                            },
                            {
                                "text": "Ar re ziskiant, en ur gemer o lampo\u00f9, ne gemerjont ket a eoul ganto, "
                            },
                            {
                                "text": "met ar re fur a gemeras eoul en o fodo\u00f9 gant o lampo\u00f9. "
                            },
                            {
                                "text": "Evel ma talee ar pried, e voredjont holl hag e kouskjont. "
                            },
                            {
                                "text": "Met war-dro hanternoz e voe klevet ur griadenn: Setu ar pried a zeu, it en e raok! "
                            },
                            {
                                "text": "Neuze an holl werc'hezed-se a savas hag a fichas o lampo\u00f9. "
                            },
                            {
                                "text": "Ar re ziskiant a lavaras d'ar re fur: Roit deomp eus hoc'h eoul, rak hol lampo\u00f9 a ya da vouga\u00f1. "
                            },
                            {
                                "text": "Met ar re fur a respontas: Gant aon n'hor befe ket a-walc'h evidomp hag evidoc'h, it kentoc'h da gavout ar re a werzh ha prenit evidoc'h. "
                            },
                            {
                                "text": "E-pad ma'z aent da brena\u00f1 e teuas ar pried. Ar re a oa prest a zeuas ganta\u00f1 e sal an eured, hag e voe serret an nor. "
                            },
                            {
                                "text": "Goude-se e teuas ivez ar gwerc'hezed all hag e lavarjont: Aotrou, aotrou, digor deomp. "
                            },
                            {
                                "text": "Met e\u00f1 a respontas: Me a lavar deoc'h e gwirionez, n'anavezan ket ac'hanoc'h. "
                            },
                            {
                                "text": "Beilhit eta, rak n'ouzoc'h nag an deiz nag an eur ma teuio Mab an den.  "
                            },
                            {
                                "text": "   He\u00f1vel eo ouzh un den a yeas en ur vro bell, a c'halvas e servijerien hag a lakaas e vado\u00f9 etre o daouarn. "
                            },
                            {
                                "text": "Rei\u00f1 a reas pemp talant (1 talant = 6000 drakm, d.l.e. war-dro 30 kg a arc'hant) da unan, daou da unan all, unan da unan all, da bep hini hervez e c'halloud, hag ez eas en hent raktal. "
                            },
                            {
                                "text": "Neuze an hini en doa resevet ar pemp talant a yeas, o lakaas da dalvezout hag a c'hounezas pemp talant all. "
                            },
                            {
                                "text": "En hevelep doare an hini en doa resevet daou dalant a c'hounezas ivez daou all. "
                            },
                            {
                                "text": "Met an hini en doa resevet unan a yeas d'ober un toull en douar hag a guzhas arc'hant e aotrou. "
                            },
                            {
                                "text": "Pell amzer goude, mestr ar servijerien-ma\u00f1 a zistroas hag a reas o c'hont ganto. "
                            },
                            {
                                "text": "An hini en doa resevet pemp talant a zeuas, a zegasas pemp talant all hag a lavaras: Aotrou, pemp talant ac'h eus roet din, setu, pemp talant all am eus gounezet ouzhpenn. "
                            },
                            {
                                "text": "E vestr a lavaras dezha\u00f1: Mat eo, servijer mat ha feal. Dre ma'z out bet feal war nebeut a dra, da lakaat a rin war galz. Kae e-barzh levenez da aotrou. "
                            },
                            {
                                "text": "An hini en doa resevet daou dalant a zeuas ivez hag a lavaras: Aotrou, daou dalant ac'h eus roet din, setu, daou dalant all am eus gounezet ouzhpenn. "
                            },
                            {
                                "text": "E vestr a lavaras dezha\u00f1: Mat eo, servijer mat ha feal. Dre ma'z out bet feal war nebeut a dra, da lakaat a rin war galz. Kae e-barzh levenez da aotrou. "
                            },
                            {
                                "text": "An hini n'en doa resevet nemet un talant a zeuas ivez hag a lavaras: Aotrou, gouzout a ran ez out un den didruez, hag a ved e-lec'h na'c'h eus ket hadet hag a zastum e-lec'h na'c'h eus ket strewet, "
                            },
                            {
                                "text": "hag e teuas aon din hag on aet da guzhat da dalant en douar. Setu, e roan dit ar pezh a zo dit. "
                            },
                            {
                                "text": "Met e aotrou a respontas dezha\u00f1: Servijer fall ha diegus, gouzout a ouies penaos e vedan e-lec'h na'm eus ket hadet hag e tastuman e-lec'h na'm eus ket strewet, "
                            },
                            {
                                "text": "ret e oa dit eta rei\u00f1 va arc'hant d'ar vankerien ha, pa vijen deuet en-dro, em bije tennet va arc'hant gant ar c'hampi. "
                            },
                            {
                                "text": "Lamit eta e dalant diganta\u00f1 ha roit anezha\u00f1 d'an hini en deus dek talant. "
                            },
                            {
                                "text": "Rak roet e vo d'an neb en deus hag en devo a fonn, met an hini n'en deus ket, e vo lamet diganta\u00f1 zoken ar pezh en deus. "
                            },
                            {
                                "text": "Ha taolit ar servijer didalvoud en de\u00f1valijenn a-ziavaez, e-lec'h ma vo goueladego\u00f9 ha grigo\u00f1sadego\u00f9-dent.  "
                            },
                            {
                                "text": "   Pa zeuio Mab an den en e c'hloar, gant an holl aeled santel, ec'h azezo war dron e c'hloar. "
                            },
                            {
                                "text": "An holl vroado\u00f9 a vo dastumet diraza\u00f1, hag e tispartio an eil diouzh egile, evel ma tisparti ar mesaer an de\u00f1ved diouzh ar bouc'hed. "
                            },
                            {
                                "text": "Lakaat a raio an de\u00f1ved a-zehou dezha\u00f1 hag ar bouc'hed a-gleiz. "
                            },
                            {
                                "text": "Neuze ar Roue a lavaro d'ar re a vo a-zehou dezha\u00f1: Deuit, c'hwi hag a zo benniget gant va Zad, bezit perc'henn war ar rouantelezh a zo bet kempennet evidoc'h adalek krouidigezh ar bed. "
                            },
                            {
                                "text": "Rak naon am eus bet ha roet hoc'h eus din da zebri\u00f1; sec'hed am eus bet ha roet hoc'h eus din da eva\u00f1; diavaeziad on bet ha va degemeret hoc'h eus; "
                            },
                            {
                                "text": "en noazh e oan ha va gwisket hoc'h eus; kla\u00f1v e oan ha deuet oc'h da'm gwelout; er prizon e oan ha deuet oc'h da'm c'havout. "
                            },
                            {
                                "text": "Neuze ar re reizh a responto dezha\u00f1, o lavarout: Aotrou, pegoulz hon eus da welet o kaout naon hag hon eus roet dit da zebri\u00f1, pe o kaout sec'hed hag hon eus roet dit da eva\u00f1? "
                            },
                            {
                                "text": "Pegoulz hon eus da welet diavaeziad hag hon eus da zegemeret, pe en noazh hag hon eus da wisket? "
                            },
                            {
                                "text": "Pegoulz hon eus da welet kla\u00f1v, pe er prizon, hag ez omp deuet da'z kavout? "
                            },
                            {
                                "text": "Hag ar Roue a responto hag a lavaro dezho: Me a lavar deoc'h e gwirionez, bep gwech ma hoc'h eus graet kement-se e-ke\u00f1ver unan eus ar re zistera\u00f1 eus va breudeur, hoc'h eus graet an dra-se din. "
                            },
                            {
                                "text": "Neuze e lavaro d'ar re a vo a-gleiz dezha\u00f1: Tec'hit diouzhin, tud villiget, it en tan peurbadus a zo bet kempennet evit an diaoul hag e aeled. "
                            },
                            {
                                "text": "Rak naon am eus bet ha n'hoc'h eus ket roet din da zebri\u00f1; sec'hed am eus bet ha n'hoc'h eus ket roet din da eva\u00f1; "
                            },
                            {
                                "text": "diavaeziad on bet ha n'hoc'h eus ket va degemeret; en noazh e oan ha n'hoc'h eus ket va gwisket; kla\u00f1v hag er prizon e oan ha n'oc'h ket deuet da'm gwelout. "
                            },
                            {
                                "text": "Neuze int a responto dezha\u00f1, o lavarout: Aotrou, pegoulz hon eus da welet o kaout naon, pe sec'hed, diavaeziad, pe en noazh, pe kla\u00f1v, pe er prizon, ha n'hon eus ket da sikouret? "
                            },
                            {
                                "text": "Hag e responto dezho, o lavarout: Me a lavar deoc'h e gwirionez, bep gwech ma n'hoc'h eus ket graet kement-se e-ke\u00f1ver unan eus ar re zistera\u00f1-se, n'hoc'h eus ket graet an dra-se din. "
                            },
                            {
                                "text": "Hag ar re-ma\u00f1 a yelo er c'hastiz peurbadus, met ar re reizh er vuhez peurbadus.  "
                            }
                        ]
                    },
                    {
                        "verses": [
                            {
                                "text": "   Goude m'en doe Jezuz peurlavaret an holl gomzo\u00f9-se, e lavaras d'e ziskibien: "
                            },
                            {
                                "text": "Gouzout a rit ema\u00f1 gouel ar Pask a-benn daou zevezh ha Mab an den a vo gwerzhet evit beza\u00f1 staget ouzh ar groaz. "
                            },
                            {
                                "text": "Neuze ar veleien vras, ar skribed hag henaourien ar bobl en em zastumas e palez ar beleg-meur, anvet Kaifaz, "
                            },
                            {
                                "text": "hag en em guzuilhjont evit gouzout penaos kregi\u00f1 e Jezuz dre droidell hag e lakaat d'ar marv. "
                            },
                            {
                                "text": "Met e lavarent: Arabat e vefe e-pad ar gouel, gant aon na savfe un drubuilh bennak e-touez ar bobl.  "
                            },
                            {
                                "text": "   E-pad ma oa Jezuz e Betania, e ti Simon al lovr, "
                            },
                            {
                                "text": "ur wreg a zeuas d'e gavout gant ul lestr alabastr leun a c'hwezh-vat eus ur priz bras, hag, e-pad ma oa ouzh taol, e skuilhas anezhi war e benn. "
                            },
                            {
                                "text": "An diskibien, o welout kement-se, a savas droug enno hag a lavaras: Perak ar c'holl-se? "
                            },
                            {
                                "text": "Gallet e vije bet gwerzha\u00f1 ker ar c'hwezh-vat-se ha rei\u00f1 an arc'hant d'ar beorien. "
                            },
                            {
                                "text": "Met Jezuz, o c'houzout kement-se, a lavaras dezho: Perak e rit poan d'ar wreg-se? Un dra vat he deus graet em c'he\u00f1ver. "
                            },
                            {
                                "text": "Rak c'hwi ho po bepred peorien ganeoc'h, met n'ho po ket atav ac'hanon. "
                            },
                            {
                                "text": "Rak, pa he deus skuilhet ar c'hwezh-vat-se war va c'horf, he deus graet kement-se evit va beziadur. "
                            },
                            {
                                "text": "Me a lavar deoc'h e gwirionez, penaos el lec'hio\u00f9 ma vo an Aviel-ma\u00f1 prezeget dre ar bed holl, ar pezh he deus graet ar wreg-ma\u00f1 a vo ivez lavaret en e\u00f1vor anezhi.  "
                            },
                            {
                                "text": "   Neuze unan eus an daouzek, anvet Judaz Iskariod, a yeas da gavout ar veleien vras "
                            },
                            {
                                "text": "hag a lavaras: Petra a roit din, ha me en droukroio deoc'h? Int a reas marc'had ganta\u00f1 eus tregont pezh arc'hant. "
                            },
                            {
                                "text": "Diwar neuze e klaskas an tu dereat d'e zroukrei\u00f1.  "
                            },
                            {
                                "text": "   Ar c'henta\u00f1 deiz eus gouel ar bara hep goell, an diskibien a zeuas da gavout Jezuz hag a lavaras dezha\u00f1: Pelec'h e c'hoantaez e kempennfemp evidout pred ar Pask? "
                            },
                            {
                                "text": "E\u00f1 a lavaras: It e k\u00ear da gavout an den-ma\u00f1-'n den ha lavarit dezha\u00f1: Ar Mestr a lavar: Va amzer a zo tost, ober a rin ar Pask ez ti gant va diskibien. "
                            },
                            {
                                "text": "An diskibien a reas evel m'en doa Jezuz gourc'hemennet dezho. Hag e kempennjont ar Pask. "
                            },
                            {
                                "text": "Pa voe deuet an abardaez, en em lakaas ouzh taol gant an daouzek. "
                            },
                            {
                                "text": "E-pad ma tebrent, e lavaras dezho: Me a lavar deoc'h e gwirionez, unan ac'hanoc'h am droukroio. "
                            },
                            {
                                "text": "Gwall c'hlac'haret e oant ha pep hini anezho en em lakaas da lavarout dezha\u00f1: Aotrou, ha me eo? "
                            },
                            {
                                "text": "E\u00f1 a respontas: An hini en deus lakaet e zorn ganin er plad, hennezh eo am droukroio. "
                            },
                            {
                                "text": "Mab an den evit gwir a ya hervez ar pezh a zo skrivet anezha\u00f1, met gwalleur d'an den ma'z eo droukroet ganta\u00f1! Gwelloc'h e vije d'an den-se na vije biken bet ganet. "
                            },
                            {
                                "text": "Judaz, an hini en droukroe, a gemeras ar gomz hag a lavaras: Ha me eo, Mestr? E\u00f1 a lavaras dezha\u00f1: Lavaret ec'h eus.  "
                            },
                            {
                                "text": "   Evel ma tebrent, Jezuz a gemeras bara ha, goude beza\u00f1 trugarekaet, e torras anezha\u00f1 hag en roas d'an diskibien o lavarout: Kemerit, debrit, hema\u00f1 eo va c'horf. "
                            },
                            {
                                "text": "Kemer a reas ivez an hanaf ha, goude beza\u00f1 trugarekaet, en roas dezho o lavarout: Evit holl diouta\u00f1, "
                            },
                            {
                                "text": "rak hema\u00f1 eo va gwad, ar gwad eus an emglev nevez skuilhet evit kalz, evit pardon ar pec'hedo\u00f9. "
                            },
                            {
                                "text": "Me a lavar deoc'h, n'evin mui hiviziken eus ar frouezh-se eus ar winienn betek an deiz ma'c'h evin anezha\u00f1 nevez ganeoc'h e rouantelezh va Zad.  "
                            },
                            {
                                "text": "   Goude m'o doe kanet ur c'hantik, ez ejont da Venez an Olived. "
                            },
                            {
                                "text": "Neuze Jezuz a lavaras dezho: Me a vo evidoc'h holl en noz-ma\u00f1 un abeg da gouezha\u00f1, rak skrivet eo: Skei\u00f1 a rin ar mesaer ha de\u00f1ved an tropell a vo stlabezet. "
                            },
                            {
                                "text": "Met pa vin adsavet a varv, ho tiaraogin e Galilea. "
                            },
                            {
                                "text": "P\u00ear, o kemer ar gomz, a lavaras dezha\u00f1: Pa vefes un abeg da gouezha\u00f1 evit an holl, evidon-me ne vi biken. "
                            },
                            {
                                "text": "Jezuz a lavaras dezha\u00f1: Me a lavar dit e gwirionez, penaos en noz-ma\u00f1, a-raok ma kano ar c'hilhog, te az po va dinac'het teir gwech. "
                            },
                            {
                                "text": "P\u00ear a respontas dezha\u00f1: Ha pa vefe ret din mervel ganit, ne zinac'hin ket ac'hanout. Hag an holl ziskibien a lavaras an hevelep tra.  "
                            },
                            {
                                "text": "   Neuze Jezuz a zeuas ganto en ul lec'h galvet Getsemane, hag e lavaras d'an diskibien: Azezit ama\u00f1 e-pad ma'z in da bedi\u00f1 ahont. "
                            },
                            {
                                "text": "Kemer a reas ganta\u00f1 P\u00ear ha daou vab Zebedea, hag e voe leuniet a dristidigezh hag a anken. "
                            },
                            {
                                "text": "Neuze e lavaras dezho: Trist eo va ene betek ar marv, chomit ama\u00f1 ha beilhit ganin. "
                            },
                            {
                                "text": "O vont un tamm a-raokoc'h, en em daolas war e c'heno\u00f9 d'an douar hag e pedas o lavarout: Va Zad, ma pellaio an hanaf-se diouzhin mar gell-se beza\u00f1! Koulskoude, n'eo ket evel ma fell din, met evel ma fell dit. "
                            },
                            {
                                "text": "Dont a reas da gavout an diskibien hag o c'havas kousket, hag e lavaras da B\u00ear: Ha n'hoc'h eus ket gallet beilha\u00f1 un eur ganin? "
                            },
                            {
                                "text": "Beilhit ha pedit evit na gouezhot ket en temptadur, ar spered a zo buan met ar c'hig a zo dinerzh. "
                            },
                            {
                                "text": "Mont a reas adarre un eil gwech hag e pedas o lavarout: Va Zad, ma ne c'hell ket an hanaf-se mont e-biou din hep ma'c'h evin anezha\u00f1, ra vo graet da volontez! "
                            },
                            {
                                "text": "Distrei\u00f1 a reas hag o c'havas kousket adarre, rak o daoulagad a oa pounneraet. "
                            },
                            {
                                "text": "O veza\u00f1 o c'huitaet, ez eas adarre hag e pedas evit an trede gwech, o lavarout an hevelep komzo\u00f9. "
                            },
                            {
                                "text": "Neuze e teuas da gavout e ziskibien hag e lavaras dezho: Kouskit brema\u00f1 ha diskuizhit! Setu, an eur a zo tost ha Mab an den a zo droukroet etre daouarn ar bec'herien. "
                            },
                            {
                                "text": "Savit ha deomp. Setu, an hini am droukro a dosta.  "
                            },
                            {
                                "text": "   Evel ma komze c'hoazh, setu Judaz, unan eus an daouzek, a zeuas ha ganta\u00f1 ur vandenn vras a dud gant klezeier ha gant bizhier, a-berzh ar veleien vras hag henaourien ar bobl. "
                            },
                            {
                                "text": "An hini en droukroe en doa roet ar sin-ma\u00f1: An hini a bokin dezha\u00f1, hennezh eo, krogit enna\u00f1. "
                            },
                            {
                                "text": "Raktal, o tostaat ouzh Jezuz, e lavaras: Salud, Mestr! Hag e pokas dezha\u00f1. "
                            },
                            {
                                "text": "Jezuz a lavaras dezha\u00f1: Mignon, evit petra out ama\u00f1? Neuze e tostajont, e lakajont o daouarn war Jezuz hag e krogjont enna\u00f1. "
                            },
                            {
                                "text": "Ha setu, unan eus ar re a oa gant Jezuz a astennas e zorn, a dennas e gleze, a skoas ur servijer eus ar beleg-meur hag a droc'has e skouarn dezha\u00f1. "
                            },
                            {
                                "text": "Neuze Jezuz a lavaras dezha\u00f1: Laka da gleze en e lec'h, rak ar re holl a gemero ar c'hleze a varvo dre ar c'hleze. "
                            },
                            {
                                "text": "Ha so\u00f1jal a rez na c'hellfen ket pedi\u00f1 va Zad, hag e rofe din raktal ouzhpenn daouzek lejion aeled? "
                            },
                            {
                                "text": "Penaos eta e vefe peurc'hraet ar Skriturio\u00f9 a lavar e tle an trao\u00f9 c'hoarvezout evel-se? "
                            },
                            {
                                "text": "D'an ampoent-se Jezuz a lavaras d'ar vandenn-se: Deuet oc'h er-maez evel war-lerc'h ul laer, gant klezeier ha gant bizhier, evit kregi\u00f1 ennon. Bemdez e oan azezet en ho touez, o kelenn en templ, ha n'hoc'h eus ket va c'hemeret. "
                            },
                            {
                                "text": "Met kement-se a zo c'hoarvezet evit ma vo peurc'hraet ar pezh a zo bet skrivet gant ar brofeded. Neuze e holl ziskibien a zilezas anezha\u00f1 hag a dec'has kuit.  "
                            },
                            {
                                "text": "   Ar re o doa kemeret Jezuz, a gasas anezha\u00f1 da di Kaifaz, ar beleg-meur, e-lec'h ma oa en em zastumet ar skribed hag an henaourien. "
                            },
                            {
                                "text": "P\u00ear a heulias anezha\u00f1 a-bell betek porzh ar beleg-meur. Hag o veza\u00f1 aet e-barzh, ec'h azezas gant ar vevelien, evit gwelout penaos ec'h echufe kement-se. "
                            },
                            {
                                "text": "Neuze, ar veleien vras, an henaourien hag ar sanedrin a-bezh a glaske ur fals-testeni bennak a-enep Jezuz evit e lakaat d'ar marv. "
                            },
                            {
                                "text": "Hogen ne gavent ket, petra bennak ma teuas meur a fals-test, ne gavent ket. En diwezh, e teuas daou fals-test a lavaras: "
                            },
                            {
                                "text": "Hema\u00f1 en deus lavaret: Me a c'hell diskar templ Doue hag e adsevel e tri devezh. "
                            },
                            {
                                "text": "Ar beleg-meur a savas hag a lavaras dezha\u00f1: Ha ne respontez netra? Petra a dest an dud-se en da enep? "
                            },
                            {
                                "text": "Met Jezuz a davas. Ar beleg-meur a lavaras dezha\u00f1: Da bedi\u00f1 a ran sart en anv an Doue bev da lavarout deomp mar d-out ar C'hrist, Mab Doue. "
                            },
                            {
                                "text": "Jezuz a lavaras dezha\u00f1: Henn lavaret ec'h eus. Ouzhpenn, e lavaran deoc'h, e welot hiviziken Mab an den azezet a-zehou da c'halloud Doue hag o tont war goabr an ne\u00f1v. "
                            },
                            {
                                "text": "Neuze ar beleg-meur a rogas e zilhad en ur lavarout: Touet en deus! Da betra hon eus mui ezhomm a desto\u00f9? Setu, klevet hoc'h eus e ledoued. "
                            },
                            {
                                "text": "Petra a so\u00f1jit? Respont a rejont: Din eo da vervel. "
                            },
                            {
                                "text": "Neuze e kra\u00f1chjont ouzh e zremm hag e rojont taolio\u00f9-dorn dezha\u00f1, ha re all a roe karvanado\u00f9 dezha\u00f1 "
                            },
                            {
                                "text": "o lavarout: Diougan deomp, Krist, piv eo an hini en deus skoet ganit? "
                            },
                            {
                                "text": "Koulskoude P\u00ear a oa azezet en diavaez er porzh. Ur vatezh a dostaas outa\u00f1 hag a lavaras: Te ivez a oa gant Jezuz ar Galilead. "
                            },
                            {
                                "text": "Met e\u00f1 a nac'has dirak an holl hag a lavaras: N'ouzon ket petra a lavarez. "
                            },
                            {
                                "text": "Evel ma'z ae etrezek an nor, ur vatezh all a welas anezha\u00f1 hag a lavaras d'ar re a oa eno: Hema\u00f1 a oa ivez gant Jezuz a Nazared. "
                            },
                            {
                                "text": "E\u00f1 a nac'has adarre gant ul ledoued: N'anavezan ket an den-se. "
                            },
                            {
                                "text": "Ur pennad goude, ar re a oa eno a dostaas hag a lavaras da B\u00ear: Evit gwir te a zo eus an dud-se, rak da anavezout a reer diouzh da yezh. "
                            },
                            {
                                "text": "Neuze en em lakaas da zroukpedi\u00f1 ha da doui\u00f1: N'anavezan ket an den-se. Raktal ar c'hilhog a ganas. "
                            },
                            {
                                "text": "P\u00ear en doe so\u00f1j eus ar ger en doa Jezuz lavaret: A-raok ma kano ar c'hilhog, te az po va dinac'het teir gwech. Hag o veza\u00f1 aet er-maez, e ouelas gant c'hwervder.  "
                            }
                        ]
                    },
                    {
                        "verses": [
                            {
                                "text": "   Pa voe deuet ar mintin, an holl veleien vras hag henaourien ar bobl en em guzulias a-enep Jezuz evit e lakaat d'ar marv. "
                            },
                            {
                                "text": "O veza\u00f1 e ereet, en degasjont hag en lakajont etre daouarn Po\u00f1s-Pilat, ar gouarnour. "
                            },
                            {
                                "text": "Neuze Judaz, an hini en doa e zroukroet, o welout penaos e oa kondaonet, a zeuas keuz dezha\u00f1 hag a zegasas an tregont pezh arc'hant d'ar veleien vras ha d'an henaourien, "
                            },
                            {
                                "text": "o lavarout: Pec'het em eus o troukrei\u00f1 ar gwad didamall. Met int a lavaras dezha\u00f1: Petra a ra-se deomp? An dra-se a sell ouzhit. "
                            },
                            {
                                "text": "Goude m'en doe taolet ar pezhio\u00f9 arc'hant en templ, ez eas kuit hag en em grougas. "
                            },
                            {
                                "text": "Ar veleien vras o dastumas hag a lavaras: N'eo ket aotreet o lakaat en te\u00f1zor, dre ma'z int priz ar gwad. "
                            },
                            {
                                "text": "Hag o veza\u00f1 en em guzuliet, e prenjont park ar poder evit bezia\u00f1 an diavaezidi. "
                            },
                            {
                                "text": "Setu perak eo bet galvet ar park-se Park ar Gwad betek hiziv. "
                            },
                            {
                                "text": "Neuze e voe peurc'hraet ar pezh a oa bet lavaret gant Jeremia ar profed: Kemeret o deus an tregont pezh arc'hant, gwerzh an hini a zo bet lakaet e briz, an hini a zo bet lakaet e briz gant mibien Israel, "
                            },
                            {
                                "text": "hag o rojont evit park ar poder, evel m'en deus an Aotrou urzhiet din. "
                            },
                            {
                                "text": "Jezuz a voe kaset dirak ar gouarnour. Ar gouarnour a reas ar goulenn-ma\u00f1 outa\u00f1: Ha bez' out roue ar Yuzevien? Ha Jezuz a lavaras dezha\u00f1: Te en lavar. "
                            },
                            {
                                "text": "Met pa voe tamallet gant ar veleien vras ha gant an henaourien, ne respontas netra. "
                            },
                            {
                                "text": "Neuze Pilat a lavaras dezha\u00f1: Ha ne glevez ket pegement a drao\u00f9 a damallont dit? "
                            },
                            {
                                "text": "Ha ne respontas ket ur ger dezha\u00f1, en hevelep doare ma oa ar gouarnour souezhet meurbet. "
                            },
                            {
                                "text": "Ar gouarnour en doa ar c'hiz, d'ar gouel-ma\u00f1, da leuskel d'ar bobl an hini eus ar brizonidi a c'houlennent. "
                            },
                            {
                                "text": "Bez' e oa neuze ur prizoniad brudet-bras, a c'halved Barabbaz. "
                            },
                            {
                                "text": "Evel ma oant dastumet, Pilat a lavaras dezho: Pehini a fell deoc'h e laoskfen deoc'h, Barabbaz, pe Jezuz a c'halver Krist? "
                            },
                            {
                                "text": "Rak anavezout a rae e oa dre avi o doa e lakaet etre e zaouarn. "
                            },
                            {
                                "text": "E-pad ma oa azezet war e gador-varn, e wreg a gasas da lavarout dezha\u00f1: Ra ne vo netra etre an den reizh-se ha te, rak gwall boaniet on bet hiziv, dre un hunvre, abalamour dezha\u00f1. "
                            },
                            {
                                "text": "Met ar veleien vras hag an henaourien a alias ar bobl da c'houlenn Barabbaz ha da lakaat Jezuz d'ar marv. "
                            },
                            {
                                "text": "Ar gouarnour, o kemer ar gomz, a lavaras dezho: Pehini an daou a fell deoc'h e laoskfen deoc'h? Int a lavaras: Barabbaz. "
                            },
                            {
                                "text": "Pilat a lavaras dezho: Petra a rin eta eus Jezuz a c'halver Krist? Holl a lavarjont dezha\u00f1: Ra vo staget ouzh ar groaz! "
                            },
                            {
                                "text": "Ar gouarnour a lavaras: Peseurt droug eta en deus graet? Hag e krient kre\u00f1voc'h o lavarout: Ra vo staget ouzh ar groaz! "
                            },
                            {
                                "text": "Pilat, o welout penaos ne c'houneze netra met e kreske an drubuilh, a gemeras dour hag a walc'has e daouarn dirak ar bobl, o lavarout: Didamall on eus gwad an den reizh-ma\u00f1. Ouzhoc'h-c'hwi e sell kement-se. "
                            },
                            {
                                "text": "Hag an holl bobl a respontas: Ra gouezho e wad warnomp ha war hor bugale! "
                            },
                            {
                                "text": "Neuze e laoskas dezho Barrabaz ha, goude beza\u00f1 lakaet Jezuz da veza\u00f1 skourjezet, en roas evit beza\u00f1 staget ouzh ar groaz. "
                            },
                            {
                                "text": "Neuze soudarded ar gouarnour a zegasas Jezuz er pretordi hag a zastumas en-dro dezha\u00f1 an holl strollad. "
                            },
                            {
                                "text": "O veza\u00f1 e ziwisket, e lakajont warna\u00f1 ur vantell ruz-tane. "
                            },
                            {
                                "text": "O veza\u00f1 gweet ur gurunenn spern, e lakajont anezhi war e benn, gant ur gorzenn en e zorn dehou, hag, o plega\u00f1 o glin diraza\u00f1, e raent goap anezha\u00f1 o lavarout: Salud, Roue ar Yuzevien! "
                            },
                            {
                                "text": "O veza\u00f1 kra\u00f1chet outa\u00f1, e kemerjont ar gorzenn hag e skojont ganti war e benn.  "
                            },
                            {
                                "text": "   Goude beza\u00f1 graet goap anezha\u00f1, e lamjont ar vantell diwarna\u00f1, e wiskjont dezha\u00f1 e zilhad en-dro hag e kasjont anezha\u00f1 evit e staga\u00f1 ouzh ar groaz. "
                            },
                            {
                                "text": "Pa'z ejont er-maez, e kavjont un den eus Siren, anvet Simon, hag e redijont anezha\u00f1 da zougen e groaz. "
                            },
                            {
                                "text": "O veza\u00f1 erruet en ul lec'h anvet Golgota, da lavarout eo: Lec'h ar C'hlopenn, "
                            },
                            {
                                "text": "e rojont dezha\u00f1 da eva\u00f1 gwinegr mesket gant bestl. Ha p'en doe ta\u00f1vaet, ne fellas ket dezha\u00f1 eva\u00f1. "
                            },
                            {
                                "text": "Goude beza\u00f1 e staget ouzh ar groaz, e lodennjont e zilhad ouzh o zeurel d'ar sord, evit ma vije peurc'hraet ar pezh a oa bet lavaret gant ar profed: Lodennet o deus va dilhad ha taolet o deus va sae d'ar sord. "
                            },
                            {
                                "text": "Hag, o veza\u00f1 azezet, e tiwallent anezha\u00f1 eno. "
                            },
                            {
                                "text": "Lakaat a rejont a-us d'e benn abeg e gondaonidigezh dre ar skrid: HEMA\u00d1 EO JEZUZ, ROUE AR YUZEVIEN. "
                            },
                            {
                                "text": "Kroazstaget e voe ganta\u00f1 daou laer, unan a-zehou hag egile a-gleiz dezha\u00f1. "
                            },
                            {
                                "text": "Ar re a dremene dre eno a lavare dismega\u00f1so\u00f9 dezha\u00f1, o heja\u00f1 o fenn "
                            },
                            {
                                "text": "hag o lavarout: Te hag a ziskar an templ hag en adsav e tri devezh, en em savete da-unan! Mar d-out Mab Doue, diskenn eus ar groaz! "
                            },
                            {
                                "text": "Evel-se ivez, ar veleien vras gant ar skribed hag an henaourien, a lavare en ur c'hoapaat: "
                            },
                            {
                                "text": "Saveteet en deus ar re all ha ne c'hell ket en em savetei\u00f1 e-unan. Mar d-eo roue Israel, ra ziskenno brema\u00f1 eus ar groaz hag e kredimp anezha\u00f1. "
                            },
                            {
                                "text": "En em fiziout a rae e Doue, ra zieubo Doue anezha\u00f1 brema\u00f1 mar kar anezha\u00f1, rak lavaret en deus: Me eo Mab Doue. "
                            },
                            {
                                "text": "Al laeron ivez, a oa kroazstaget ganta\u00f1, a rae dezha\u00f1 an hevelep rebecho\u00f9. "
                            },
                            {
                                "text": "Hogen adalek ar c'hwec'hvet eur e voe te\u00f1valijenn war ar vro holl, betek an navet eur. "
                            },
                            {
                                "text": "War-dro an navet eur, Jezuz a grias gant ur vouezh kre\u00f1v, o lavarout: Eli, Eli, lama sabaktani? Da lavarout eo: Va Doue, va Doue, perak ec'h eus va dilezet? "
                            },
                            {
                                "text": "Hinienno\u00f9 eus ar re a oa eno, o veza\u00f1 e glevet, a lavaras: Setu e c'halv Elia. "
                            },
                            {
                                "text": "Raktal, unan anezho a redas, a gemeras ur spoueenn hag, o veza\u00f1 he leuniet a winegr, he lakaas e penn ur gorzenn hag he roas dezha\u00f1 da eva\u00f1. "
                            },
                            {
                                "text": "Ar re all a lavare: Lez, gwelomp hag-e\u00f1 e teuio Elia d'e savetei\u00f1. "
                            },
                            {
                                "text": "Jezuz, o veza\u00f1 kriet adarre gant ur vouezh kre\u00f1v, a rentas e spered. "
                            },
                            {
                                "text": "Ha setu, gouel an templ a rogas e div adalek krec'h betek trao\u00f1, an douar a grenas, ar reier a frailhas, "
                            },
                            {
                                "text": "ar bezio\u00f9 a zigoras ha meur a gorf eus ar sent a oa marv a adsavas a varv, "
                            },
                            {
                                "text": "hag, o veza\u00f1 aet er-maez eus o bezio\u00f9 goude e adsavidigezh a varv ez ejont er g\u00ear santel hag en em ziskouezjont da galz. "
                            },
                            {
                                "text": "Neuze ar c'hantener hag ar re a oa ganta\u00f1 da ziwall Jezuz, o welout ar c'hren-douar ha kement a oa c'hoarvezet, a voe spontet bras hag a lavaras: E gwirionez, hema\u00f1 a oa Mab Doue. "
                            },
                            {
                                "text": "Bez' e oa ivez meur a wreg a selle a-bell, ar re o doa heuliet Jezuz adalek Galilea ouzh e servija\u00f1. "
                            },
                            {
                                "text": "En o-zouez e oa Mari a Vagdala, Mari mamm Jakez ha Jozez, ha mamm mibien Zebedea.  "
                            },
                            {
                                "text": "   Diouzh an abardaez, e teuas un den pinvidik eus Arimatea, anvet Jozef, un den a oa ivez diskibl da Jezuz. "
                            },
                            {
                                "text": "Mont a reas da gavout Pilat hag e c'houlennas diganta\u00f1 korf Jezuz. Neuze Pilat a c'hourc'hemennas rei\u00f1 ar c'horf. "
                            },
                            {
                                "text": "Jozef a gemeras ar c'horf, en goloas gant ul lienenn gwenn "
                            },
                            {
                                "text": "hag a lakaas anezha\u00f1 en e vez nevez, en doa toullet er roc'h evita\u00f1 e-unan. Ha goude beza\u00f1 ruilhet ur maen bras ouzh dor ar bez, ez eas kuit. "
                            },
                            {
                                "text": "Mari a Vagdala hag ar Vari all a oa azezet eno, e-tal ar bez. "
                            },
                            {
                                "text": "An deiz war-lerc'h a oa deiz goude ar c'hempennadur, ar veleien vras hag ar farizianed en em zastumas, a yeas da gavout Pilat "
                            },
                            {
                                "text": "hag a lavarjont dezha\u00f1: Aotrou, deuet eo da so\u00f1j deomp penaos an trompler-se a lavaras pa oa bev: A-benn tri devezh ec'h adsavin a varv. "
                            },
                            {
                                "text": "Gourc'hemenn eta ma vo diwallet ar bez betek an trede deiz, gant aon na zeufe e ziskibien en noz d'e laerezh ha da lavarout d'ar bobl: Savet eo a-douez ar re varv. An tromplerezh diwezha\u00f1-se a vefe gwashoc'h eget an hini kenta\u00f1. "
                            },
                            {
                                "text": "Pilat a lavaras dezho: Gwarded hoc'h eus, it ha diwallit anezha\u00f1 evel ma karot. "
                            },
                            {
                                "text": "Mont a rejont eta kuit hag e lakajont e surentez ar bez en ur siella\u00f1 ar maen hag o lakaat gwarded war e dro.  "
                            }
                        ]
                    },
                    {
                        "verses": [
                            {
                                "text": "   Pa voe tremenet ar sabad, da darzh an deiz kenta\u00f1 eus ar sizhun, e teuas Mari a Vagdala hag ar Vari all da welout ar bez. "
                            },
                            {
                                "text": "Ha setu, e c'hoarvezas ur c'hren-douar bras, rak un ael eus an Aotrou a ziskennas eus an ne\u00f1v, a zeuas da ruilha\u00f1 ar maen a-zirak an nor hag a azezas warna\u00f1. "
                            },
                            {
                                "text": "E neuz a oa evel ul luc'hedenn hag e zilhad gwenn evel an erc'h. "
                            },
                            {
                                "text": "Ar warded a grenas gant ar spont diraza\u00f1 hag a zeuas evel tud varv. "
                            },
                            {
                                "text": "Met an ael a lavaras d'ar gwragez: Evidoc'h, n'ho pet ket aon, rak gouzout a ran e klaskit Jezuz, an hini a zo bet staget ouzh ar groaz. "
                            },
                            {
                                "text": "N'ema\u00f1 ket ama\u00f1, rak adsavet eo a varv hervez m'en doa lavaret. Deuit ha gwelit al lec'h ma oa gourvezet an Aotrou, "
                            },
                            {
                                "text": "hag it raktal ha lavarit d'e ziskibien penaos eo adsavet a-douez ar re varv. Ha setu, ho tiaraogo e Galilea, eno en gwelot. Setu, em eus henn lavaret deoc'h.  "
                            },
                            {
                                "text": "   Mont a rejont raktal er-maez eus ar bez, gant spont ha levenez vras, hag e redjont da ziskl\u00earia\u00f1 kement-se d'e ziskibien. "
                            },
                            {
                                "text": "Hag evel ma'z aent da gemenn kement-se d'e ziskibien, setu, Jezuz a zeuas a-ziarbenn dezho hag a lavaras: Salud deoc'h. Hag int, o tostaat, a bokas d'e dreid hag a azeuljont anezha\u00f1. "
                            },
                            {
                                "text": "Neuze Jezuz a lavaras dezho: N'ho pet ket aon, it ha lavarit da'm breudeur mont e Galilea, eno eo e welint ac'hanon.  "
                            },
                            {
                                "text": "   Pa voent aet kuit, setu, lod eus ar warded a zeuas e k\u00ear hag a ziskl\u00earias d'ar veleien vras kement a oa c'hoarvezet. "
                            },
                            {
                                "text": "Ar re ma\u00f1, o veza\u00f1 en em zastumet gant an henaourien ha goude beza\u00f1 en em guzuliet, a roas kalz a arc'hant d'ar soudarded, "
                            },
                            {
                                "text": "o lavarout: Lavarit: Deuet eo e ziskibien e-pad an noz hag e laeret o deus e-keit ha ma oamp kousket. "
                            },
                            {
                                "text": "Mar deu ar gouarnour da glevout kement-se, ni a c'hounezo anezha\u00f1 hag a denno ac'hanoc'h a boan. "
                            },
                            {
                                "text": "Int, o veza\u00f1 kemeret an arc'hant, a reas evel ma oa bet lavaret dezho. Hag ar vrud-se a zo bet en em skuilhet e-touez ar Yuzevien betek hiziv.  "
                            },
                            {
                                "text": "   Neuze an unnek diskibl a yeas e Galilea, war ar menez en doa Jezuz gourc'hemennet dezho en em gavout. "
                            },
                            {
                                "text": "Pa en gweljont, ec'h azeuljont anezha\u00f1. Met darn a zouetas. "
                            },
                            {
                                "text": "Jezuz a dostaas outo, a gomzas outo hag a lavaras: Pep galloud a zo bet roet din en ne\u00f1v ha war an douar. "
                            },
                            {
                                "text": "It eta, kelennit an holl vroado\u00f9, o vadezi\u00f1 anezho en anv an Tad, ar Mab hag ar Spered-Santel, "
                            },
                            {
                                "text": "hag o teski\u00f1 dezho mirout kement am eus gourc'hemennet deoc'h. Ha setu, emaon ganeoc'h bemdez betek fin ar bed. Amen.    "
                            }
                        ]
                    }
                ]
            },
            {
                "names": [
                    "Mark"
                ],
                "usfm_id": "Mark",
                "abbreviation": "Mark",
                "chapters": [
                    {
                        "verses": [
                            {
                                "text": "   Penn-kenta\u00f1 Aviel Jezuz-Krist, Mab Doue. "
                            },
                            {
                                "text": "Hervez ar pezh a oa bet skrivet er brofeded: Setu, e kasan va c'hannad dirak da zremm da gempenn an hent dirazout, "
                            },
                            {
                                "text": "mouezh an hini a gri el lec'h distro a lavar: Kempennit hent an Aotrou, grit eeun e wenodenno\u00f9, "
                            },
                            {
                                "text": "Yann a zeuas o vadezi\u00f1 el lec'h distro hag o prezeg badeziant ar geuzidigezh evit pardon ar pec'hedo\u00f9. "
                            },
                            {
                                "text": "Holl vro Judea hag holl dud Jeruzalem a yae d'e gavout hag e oant badezet ganta\u00f1 er st\u00ear Jordan, oc'h anzav o fec'hedo\u00f9. "
                            },
                            {
                                "text": "Yann a zouge ur sae a vlev ka\u00f1val hag ur gouriz l\u00ear en-dro d'e groazell. E voued a oa kilheien-raden ha mel gouez. "
                            },
                            {
                                "text": "Hag e prezege, o lavarout: Dont a ra unan war va lerc'h, galloudusoc'h eo egedon, ha n'on ket dellezek, en ur blega\u00f1, da zieren korreenn e voto\u00f9. "
                            },
                            {
                                "text": "Me am eus ho padezet en dour, met e\u00f1 ho padezo er Spered-Santel.  "
                            },
                            {
                                "text": "   Erruout a reas, en amzer-se, ma teuas Jezuz eus Nazared e Galilea hag e voe badezet gant Yann er Jordan. "
                            },
                            {
                                "text": "Kerkent, evel ma save eus an dour, e welas an ne\u00f1vo\u00f9 digor hag ar Spered-Santel, evel ur goulm, o tiskenn warna\u00f1. "
                            },
                            {
                                "text": "Ur vouezh a zeuas eus an ne\u00f1vo\u00f9, o lavarout: Te eo va Mab karet-mat, ennout em eus lakaet va holl levenez. "
                            },
                            {
                                "text": "Ha raktal ar Spered a gasas Jezuz el lec'h distro. "
                            },
                            {
                                "text": "Hag e voe el lec'h distro daou-ugent devezh, o veza\u00f1 temptet gant Satan. Eno e oa gant al loened gouez hag an aeled a servije anezha\u00f1.  "
                            },
                            {
                                "text": "   Goude ma voe bet lakaet Yann er prizon, Jezuz a zeuas e Galilea, o prezeg Aviel rouantelezh Doue "
                            },
                            {
                                "text": "hag o lavarout: An amzer a zo peurc'hraet ha rouantelezh Doue a zo tost. Ho pet keuz ha kredit en Aviel.  "
                            },
                            {
                                "text": "   Evel ma valee a-hed mor Galilea, e welas Simon hag Andrev e vreur, o teurel o roued er mor, rak pesketaerien e oant. "
                            },
                            {
                                "text": "Jezuz a lavaras dezho: Deuit da'm heul hag e rin ac'hanoc'h pesketaerien dud. "
                            },
                            {
                                "text": "Kerkent, o lezel o rouedo\u00f9, e heuilhjont anezha\u00f1. "
                            },
                            {
                                "text": "Hag ac'hano, o veza\u00f1 aet un tamm a-raokoc'h, e welas Jakez mab Zebedea ha Yann e vreur, a oa en ur vag ivez o ficha\u00f1 o rouedo\u00f9. "
                            },
                            {
                                "text": "Raktal e c'halvas anezho. Hag int, o lezel Zebedea o zad er vag gant an devezhourien, a heulias anezha\u00f1.  "
                            },
                            {
                                "text": "   Mont a rejont e Kafarnaoum. O veza\u00f1 da genta\u00f1 aet er sinagogenn d'an deiz sabad, e kelennas enni. "
                            },
                            {
                                "text": "Souezhet e oant gant e gelennadurezh, rak o deski\u00f1 a rae evel unan a oa galloud ganta\u00f1 ha nann evel ar skribed. "
                            },
                            {
                                "text": "En em gavas er sinagogenn un den dalc'het gant ur spered hudur, hag a grias "
                            },
                            {
                                "text": "o lavarout: Ah! Petra a zo etre te ha ni, Jezuz a Nazared? Ha deuet out evit hor c'holl? Gouzout a ran piv out: Sant Doue. "
                            },
                            {
                                "text": "Jezuz a c'hourdrouzas anezha\u00f1 o lavarout: Tav ha kae er-maez eus an den-se. "
                            },
                            {
                                "text": "Neuze ar spered hudur en hejas start hag, o leuskel ur griadenn vras, a yeas kuit diouta\u00f1. "
                            },
                            {
                                "text": "Souezhet bras e voent holl, en hevelep doare ma en em c'houlennent etrezo: Petra eo kement-ma\u00f1? Petra eo ar gelennadurezh nevez-ma\u00f1? Rak gant galloud e c'hourc'hemenn d'ar speredo\u00f9 hudur zoken, hag e sentont outa\u00f1. "
                            },
                            {
                                "text": "Ar vrud anezha\u00f1 en em skuilhas kerkent en holl vro en-dro da C'halilea.  "
                            },
                            {
                                "text": "   Kerkent goude, o veza\u00f1 aet er-maez eus ar sinagogenn, e teujont gant Jakez ha Yann e ti Simon hag Andrev. "
                            },
                            {
                                "text": "Mamm-gaer Simon a oa war he gwele kla\u00f1v gant an derzhienn, ha raktal e komzjont outa\u00f1 diwar he fenn. "
                            },
                            {
                                "text": "Neuze e tostaas hag, en ur gemer he dorn, e lakaas anezhi da sevel. An derzhienn a yeas kuit diouzhtu diouti, hag hi a servijas anezho.  "
                            },
                            {
                                "text": "   Diouzh an abardaez, pa voe kuzhet an heol, e tegasjont dezha\u00f1 an holl dud kla\u00f1v hag ar re a oa dalc'het gant diaouled. "
                            },
                            {
                                "text": "Holl dud k\u00ear a oa dastumet dirak an nor. "
                            },
                            {
                                "text": "Hag e yac'haas kalz a dud kla\u00f1v eus meur a gle\u00f1ved hag e kasas kuit meur a ziaoul. Ne aotree ket dezho komz, dre ma anavezent anezha\u00f1.  "
                            },
                            {
                                "text": "   Da veure, evel ma oa c'hoazh gwall de\u00f1val, o veza\u00f1 savet, ez eas er-maez hag e teuas en ul lec'h a-du. Hag e pedas eno. "
                            },
                            {
                                "text": "Simon hag ar re a oa ganta\u00f1 a yeas d'e glask. "
                            },
                            {
                                "text": "O veza\u00f1 e gavet, e lavarjont dezha\u00f1: An holl a glask ac'hanout. "
                            },
                            {
                                "text": "E\u00f1 a lavaras dezho: Deomp d'ar bourc'hio\u00f9 tro-war-dro, evit ma prezegin ivez eno, rak evit-se eo ez on deuet. "
                            },
                            {
                                "text": "Hag e prezege en o sinagogenno\u00f9 dre an holl C'halilea hag e kase kuit an diaouled. "
                            },
                            {
                                "text": "Un den lovr a zeuas d'e gavout, en em daolas war e zaoulin, en pedas hag a lavaras dezha\u00f1: Mar fell dit, e c'hellez va glanaat. "
                            },
                            {
                                "text": "Jezuz, o kaout truez outa\u00f1, a astennas e zorn, en stokas hag a lavaras dezha\u00f1: Fellout a ra din, bez glanaet. "
                            },
                            {
                                "text": "Adalek m'en doe lavaret-se, al lorgnez a guitaas an den-ma\u00f1 hag e voe glanaet. "
                            },
                            {
                                "text": "Jezuz a gasas anezha\u00f1 kuit raktal, gant gourc'hemenno\u00f9 start, "
                            },
                            {
                                "text": "o lavarout dezha\u00f1: Diwall da lavarout netra da zen, met kae d'en em ziskouez d'ar beleg ha kinnig evit da c'hlanidigezh ar pezh en deus Moizez gourc'hemennet, evit ma servijo-se da desteni dezho. "
                            },
                            {
                                "text": "Met an den-ma\u00f1, o veza\u00f1 aet kuit, en em lakaas da ziskl\u00earia\u00f1 uhel an dra ha da skuilha\u00f1 ar vrud a gement-se, en hevelep doare ma ne c'helle mui Jezuz mont e k\u00ear dirak an holl. Met en em zalc'he er-maez e lec'hio\u00f9 a-du, hag a bep tu e teued d'e gavout.  "
                            }
                        ]
                    },
                    {
                        "verses": [
                            {
                                "text": "   Un nebeud devezhio\u00f9 goude, Jezuz a zistroas da Gafarnaoum hag e voe klevet e oa en ti. "
                            },
                            {
                                "text": "Kerkent en em zastumas kement a dud eno, en doare na oa ket a lec'h a-walc'h dirak an nor evit o derc'hel. E\u00f1 a brezege dezho ar ger. "
                            },
                            {
                                "text": "Dont a reas d'e gavout tud o tegas un den seizet, douget gant pevar den. "
                            },
                            {
                                "text": "Evel na c'hellent ket tostaat ouzh an nor abalamour d'an dud niverus, e tistojont an ti ma oa enna\u00f1 hag, o veza\u00f1 graet un toull, e tiskennjont ar gwele ma oa gourvezet an den seizet warna\u00f1. "
                            },
                            {
                                "text": "Jezuz, o welout o feiz, a lavaras d'an den seizet: Mab, da bec'hedo\u00f9 a zo pardonet dit. "
                            },
                            {
                                "text": "Ur re eus ar skribed azezet eno a so\u00f1je en o c'halono\u00f9: "
                            },
                            {
                                "text": "Perak e lavar hema\u00f1 gwallgomzo\u00f9 evel-se? Piv a c'hell pardoni\u00f1 ar pec'hedo\u00f9, nemet Doue hepken? "
                            },
                            {
                                "text": "Jezuz, o veza\u00f1 anavezet raktal en e spered e lavarent evel-se enno o-unan, a lavaras dezho: Perak hoc'h eus ar so\u00f1jo\u00f9-se en ho kalono\u00f9? "
                            },
                            {
                                "text": "Petra eo an aesoc'h, lavarout d'an den seizet-ma\u00f1: Da bec'hedo\u00f9 a zo pardonet dit, pe lavarout: Sav, kemer da wele ha kerzh? "
                            },
                            {
                                "text": "Met evit ma ouiot penaos Mab an den en deus war an douar ar galloud da bardoni\u00f1 ar pec'hedo\u00f9, e lavaras d'an den seizet: "
                            },
                            {
                                "text": "Me a lavar dit, sav, kemer da wele ha kae da'z ti. "
                            },
                            {
                                "text": "Kerkent e savas hag, o veza\u00f1 kemeret e wele, ez eas er-maez dirak an holl, en hevelep doare ma oant holl souezhet ha ma roent gloar da Zoue, o lavarout: Biskoazh n'hon eus gwelet kemend-all.  "
                            },
                            {
                                "text": "   E\u00f1 a zistroas war-zu ar mor. An holl bobl a zeuas d'e gavout hag e\u00f1 o c'helennas. "
                            },
                            {
                                "text": "En ur dremen, e welas Levi mab Alfe, azezet e ti ar gwirio\u00f9, hag e lavaras dezha\u00f1: Heuilh ac'hanon. Sevel a reas hag en heulias. "
                            },
                            {
                                "text": "Jezuz o veza\u00f1 ouzh taol e ti an den-ma\u00f1, kalz a bublikaned hag a dud a vuhez fall en em lakaas ivez ouzh taol ganta\u00f1 ha gant e ziskibien, rak kalz e oant hag heuliet o doa anezha\u00f1. "
                            },
                            {
                                "text": "Ar skribed hag ar farizianed, o welout penaos e tebre gant ar bublikaned ha gant an dud a vuhez fall, a lavaras d'e ziskibien: Perak e tebr hag ec'h ev gant ar bublikaned ha gant an dud a vuhez fall? "
                            },
                            {
                                "text": "Jezuz, o veza\u00f1 klevet-se a lavaras dezho: N'eo ket ar re a zo yac'h o deus ezhomm a vedisin, met ar re a zo kla\u00f1v. N'on ket deuet evit gervel ar re reizh d'ar geuzidigezh, met ar bec'herien.  "
                            },
                            {
                                "text": "   Diskibien Yann ha re ar farizianed a yune, hag e teujont hag e lavarjont dezha\u00f1: A-belec'h e teu ma yun diskibien Yann ha re ar farizianed, ha da ziskibien-te ne yunont ket? "
                            },
                            {
                                "text": "Jezuz a lavaras dezho: Mignoned ar pried, ha gallout a reont yuna\u00f1 e-pad ma'z ema\u00f1 ar pried ganto? E-pad an holl amzer ma'z ema\u00f1 ar pried ganto, ne c'hellont ket yuna\u00f1. "
                            },
                            {
                                "text": "Met deizio\u00f9 a zeuio ma vo lamet ar pried diganto, hag en deizio\u00f9-se e yunint. "
                            },
                            {
                                "text": "Den ne wri un tamm mezher nevez ouzh un dilhad kozh, pe an tamm nevez a ziframmfe an hini kozh hag ar rog a vefe brasoc'h. "
                            },
                            {
                                "text": "Den kennebeut ne lak gwin nevez e seier-l\u00ear kozh, rak ar gwin nevez a dorrfe ar seier, ar gwin en em skuilhfe hag ar seier-l\u00ear a vefe kollet. Met ar gwin nevez a dle beza\u00f1 lakaet e seier nevez.  "
                            },
                            {
                                "text": "   C'hoarvezout a reas ma tremenas dre barkeier ed un deiz sabad. E ziskibien, en ur vale, en em lakaas da ziframma\u00f1 ta\u00f1vouezenno\u00f9. "
                            },
                            {
                                "text": "Ar farizianed a lavaras dezha\u00f1: Setu, perak e reont ar pezh n'eo ket aotreet ober e-pad ar sabad? "
                            },
                            {
                                "text": "E\u00f1 a lavaras dezho: Ha n'hoc'h eus ket biskoazh lennet ar pezh a reas David p'en doa ezhomm ha p'en doa naon, e\u00f1 hag ar re a oa ganta\u00f1, "
                            },
                            {
                                "text": "penaos ez eas e ti Doue, en amzer Abiazar ar beleg-meur, hag e tebras barao\u00f9 a ginnig, petra bennak na c'helle o debri\u00f1 nemet ar veleien hepken, hag e roas lod ivez d'ar re a oa ganta\u00f1? "
                            },
                            {
                                "text": "Hag e lavaras dezho: Ar sabad a zo bet graet evit an den ha nann an den evit ar sabad. "
                            },
                            {
                                "text": "Dre-se Mab an den a zo mestr zoken war ar sabad.  "
                            }
                        ]
                    },
                    {
                        "verses": [
                            {
                                "text": "   Mont a reas ur wech all er sinagogenn, hag e oa eno un den en doa un dorn disec'het. "
                            },
                            {
                                "text": "Hag ec'h eveshaent outa\u00f1 da welout hag e\u00f1 a yac'hafe anezha\u00f1 d'an deiz sabad, evit e damall. "
                            },
                            {
                                "text": "Hag e lavaras d'an den en doa an dorn disec'het: En em zalc'h aze er c'hreiz. "
                            },
                            {
                                "text": "Lavarout a reas dezho: Hag aotreet eo ober vad pe droug, d'an deiz sabad, savetei\u00f1 un den pe e lezel da goll? Hag int a davas. "
                            },
                            {
                                "text": "Neuze, o sellout gant fae ouzh ar re a oa en-dro dezha\u00f1 hag o veza\u00f1 glac'haret eus kaleter o c'halon, e lavaras d'an den-se: Astenn da zorn. Astenn a reas anezha\u00f1 hag e teuas yac'h evel egile. "
                            },
                            {
                                "text": "Ar farizianed, o veza\u00f1 aet er-maez, a zalc'has raktal kuzul gant an herodianed a-enep dezha\u00f1 evit e lakaat da vervel.  "
                            },
                            {
                                "text": "   Jezuz en em dennas gant e ziskibien war-zu ar mor, hag ul lod bras a dud a heulias anezha\u00f1 eus Galilea, eus Judea, "
                            },
                            {
                                "text": "eus Jeruzalem, eus Idumea hag eus an tu all d'ar Jordan. Hag ar re a oa diwar-dro Tir ha Sidon, o veza\u00f1 klevet komz eus an trao\u00f9 bras a reas, a zeuas e niver bras war-zu enna\u00f1. "
                            },
                            {
                                "text": "E\u00f1 a lavaras d'e ziskibien derc'hel prest ur vag dezha\u00f1, abalamour d'ar bobl vras-se, gant aon na vije re wasket ganto. "
                            },
                            {
                                "text": "Rak en doa yac'haet kalz anezho, en hevelep doare m'en em daole warna\u00f1 kement en doa ur c'hle\u00f1ved evit steki\u00f1 outa\u00f1. "
                            },
                            {
                                "text": "Pa en gwele an speredo\u00f9 hudur, e taoulinent diraza\u00f1 hag e krient: Te eo Mab Doue! "
                            },
                            {
                                "text": "Met e\u00f1 a c'hourc'hemenne start dezho n'en ziskl\u00earjent ket.  "
                            },
                            {
                                "text": "   Pignat a reas war ur menez hag e c'halvas ar re a felle dezha\u00f1. Dont a rejont d'e gavout. "
                            },
                            {
                                "text": "Lakaat a reas daouzek anezho da veza\u00f1 ganta\u00f1, evit o c'has da brezeg, "
                            },
                            {
                                "text": "gant ar galloud da yac'haat ar re gla\u00f1v ha da gas kuit an diaouled. "
                            },
                            {
                                "text": "Bez' e oant: Simon ma roas an anv a B\u00ear dezha\u00f1; "
                            },
                            {
                                "text": "Jakez mab Zebedea, ha Yann breur Jakez, ma roas an anv a Voanergez dezho, da lavarout eo mibien ar c'hurun; "
                            },
                            {
                                "text": "Andrev; Filip; Bartolome; Mazhev; Tomaz; Jakez mab Alfe; Tadde; Simon ar C'hananead; "
                            },
                            {
                                "text": "Judaz Iskariod, an hini en droukroas. Neuze e tistrojont d'an ti. "
                            },
                            {
                                "text": "Ar bobl en em zastumas a-nevez, en hevelep doare ma ne c'hellent ket zoken kemer o fred.  "
                            },
                            {
                                "text": "   E vignoned o veza\u00f1 klevet kement-se, a yeas evit e gemer, rak lavarout a raent: Diskiantet eo. "
                            },
                            {
                                "text": "Hag ar skribed diskennet eus Jeruzalem, a lavaras: Dalc'het eo gant Beelzebul. Kas a ra kuit an diaouled dre bri\u00f1s an diaouled. "
                            },
                            {
                                "text": "Jezuz, o veza\u00f1 o galvet, a lavaras dezho dre barabolenno\u00f9: Penaos e c'hell Satan kas Satan kuit? "
                            },
                            {
                                "text": "Mar d-eo ur rouantelezh a-enep dezhi hec'h-unan, ne c'hell ket ar rouantelezh-se padout, "
                            },
                            {
                                "text": "ha mar d-eo un ti a-enep dezha\u00f1 e-unan, ne c'hell ket an ti-se padout. "
                            },
                            {
                                "text": "Mar sav eta Satan a-enep dezha\u00f1 e-unan ha mar d-eo dizunvan, ne c'hell ket padout, met e ziwezh eo. "
                            },
                            {
                                "text": "Den ne c'hell mont e ti un den kre\u00f1v ha preizha\u00f1 e vado\u00f9, nemet en defe da genta\u00f1 ereet an den kre\u00f1v-se. Neuze e preizho e di. "
                            },
                            {
                                "text": "Me a lavar deoc'h e gwirionez, penaos pep pec'hed a vo pardonet da vugale an dud kenkoulz hag ar gwallgomzo\u00f9 m'o devo touet drezo, "
                            },
                            {
                                "text": "met piv bennak en devo gwallgomzet a-enep ar Spered-Santel n'en devo biken a bardon, met dalc'het e vo dindan ur varn peurbadus. "
                            },
                            {
                                "text": "Kement-se, abalamour ma lavarent: Dalc'het eo gant ur spered hudur.  "
                            },
                            {
                                "text": "   E vreudeur hag e vamm a erruas hag, oc'h en em zerc'hel er-maez, e kasjont d'e c'hervel. "
                            },
                            {
                                "text": "Ar bobl a oa azezet en-dro dezha\u00f1 hag e voe lavaret dezha\u00f1: Setu, da vamm ha da vreudeur a zo er-maez o c'houlenn ac'hanout. "
                            },
                            {
                                "text": "Met e\u00f1 a respontas: Piv eo va mamm, piv eo va breudeur? "
                            },
                            {
                                "text": "Hag o teurel e zaoulagad war ar re a oa azezet en-dro dezha\u00f1, e lavaras: Setu va mamm ha va breudeur. "
                            },
                            {
                                "text": "Rak piv bennak a ra bolontez Doue, hennezh eo va breur ha va c'hoar ha va mamm.  "
                            }
                        ]
                    },
                    {
                        "verses": [
                            {
                                "text": "   Jezuz en em lakaas c'hoazh da gelenn e-tal ar mor. Ur bobl vras o veza\u00f1 en em zastumet en e gichen, e pignas en ur vag hag ec'h azezas enni. An holl bobl a oa war an douar e-tal ar mor. "
                            },
                            {
                                "text": "Deski\u00f1 a reas dezho kalz a drao\u00f9 dre barabolenno\u00f9 hag e lavaras dezho en e gelennadurezh: "
                            },
                            {
                                "text": "Selaouit. Setu, un hader a yeas er-maez da hada\u00f1 "
                            },
                            {
                                "text": "Evel ma hade, ul lodenn eus an had a gouezhas a-hed an hent, hag al laboused an ne\u00f1v a zeuas hag he debras holl. "
                            },
                            {
                                "text": "Ul lodenn all a gouezhas war ul lec'h meinek e-lec'h ma oa nebeut a zouar, kerkent e savas rak ne oa ket aet don en douar, "
                            },
                            {
                                "text": "met pa zeuas an heol, e voe devet, ha dre ma ne oa ket a wrizienn, e sec'has. "
                            },
                            {
                                "text": "Ul lodenn all a gouezhas e-touez ar spern, hag ar spern a greskas hag he mougas, ha ne roas ket a frouezh. "
                            },
                            {
                                "text": "Ul lodenn all a gouezhas en douar mat, hag e roas frouezh o sevel hag o kreski\u00f1, en hevelep doare ma roas ur c'hreunenn tregont, unan all tri-ugent, unan all kant. "
                            },
                            {
                                "text": "Hag e lavaras dezho: Ra selaouo, an neb en deus divskouarn da glevout. "
                            },
                            {
                                "text": "Pa voe e-unan, ar re a oa en-dro dezha\u00f1 gant an daouzek a c'houlennas diganta\u00f1 diwar-benn ar barabolenn-se. "
                            },
                            {
                                "text": "E\u00f1 a lavaras dezho: Roet eo deoc'h da anavezout mister rouantelezh Doue, met evit ar re a-ziavaez pep tra a zo lavaret dre barabolenno\u00f9, "
                            },
                            {
                                "text": "evit o welout e welont ha n'anavezont ket, hag o klevout e klevont ha ne gomprenont ket, en aon na zistrofent ha na vefe pardonet dezho o fec'hedo\u00f9. "
                            },
                            {
                                "text": "Lavarout a reas dezho: Ha ne gomprenit ket ar barabolenn-se? Ha penaos neuze e komprenot an holl barabolenno\u00f9? "
                            },
                            {
                                "text": "An hader a had ar ger. "
                            },
                            {
                                "text": "Ar re a zo a-hed an hent, eo ar re ma'z eo hadet ar ger enna\u00f1, met kerkent m'o deus e glevet, e teu Satan hag a zilam ar ger a oa bet hadet en o c'halono\u00f9. "
                            },
                            {
                                "text": "En hevelep doare, ar re a zegemer an had el lec'hio\u00f9 meinek, eo ar re a glev ar ger hag e zegemer kerkent gant levenez, "
                            },
                            {
                                "text": "met n'o deus ket a wrizienn enno o-unan, ne badont ket pell ha, pa zeu ur glac'har pe un heskinerezh abalamour d'ar ger, e kavont kerkent un abeg da gouezha\u00f1. "
                            },
                            {
                                "text": "Ar re a zegemer an had e-touez an drein, eo ar re a selaou ar ger, "
                            },
                            {
                                "text": "met prederio\u00f9 ar bed-ma\u00f1, tromplerezh ar pinvidigezhio\u00f9 ha c'hoanto\u00f9 a bep seurt evit an trao\u00f9 all o tont warno a voug ar ger hag e teu da veza\u00f1 difrouezh. "
                            },
                            {
                                "text": "Ar re o deus degemeret an had en un douar mat, eo ar re a selaou ar ger, en degemer hag a zoug frouezh, ur c'hreunenn tregont, unan all tri-ugent, unan all kant.  "
                            },
                            {
                                "text": "   Hag e lavaras dezho: Ha degas a reer ul lamp evit e lakaat dindan ur boezell pe dindan ur gwele? N'eo ket evit e lakaat war ur c'hantolor? "
                            },
                            {
                                "text": "Rak n'eus netra kuzhet na dle beza\u00f1 diskl\u00eariet, ha n'eus netra goloet na dle beza\u00f1 lakaet war-wel. "
                            },
                            {
                                "text": "Mar en deus unan bennak divskouarn da glevout, ra selaouo. "
                            },
                            {
                                "text": "Hag e lavaras dezho: Lakait evezh ouzh ar pezh a glevit. Muzuliet e vo deoc'h gant an hevelep muzul ma vuzuilhit d'ar re all, ha c'hoazh e vo roet ouzhpenn deoc'h-c'hwi a selaou. "
                            },
                            {
                                "text": "Rak roet e vo d'an neb en deus, met an hini n'en deus ket, e vo lamet diganta\u00f1 zoken ar pezh en deus. "
                            },
                            {
                                "text": "Hag e lavaras: Bez' ema\u00f1 diwar-benn rouantelezh Doue evel pa daol un den had en douar, "
                            },
                            {
                                "text": "pe e kousk, pe e sav, noz pe deiz, an had a ziwan hag a gresk hep ma oar penaos. "
                            },
                            {
                                "text": "Rak an douar a ro anezha\u00f1 e-unan, da genta\u00f1 ar geot, goude an da\u00f1vouezenn, hag ar c'hreunenn en da\u00f1vouezenn. "
                            },
                            {
                                "text": "Ha pa vez darev ar frouezh, e lakaer raktal ar falz enna\u00f1 dre ma'z eo prest an eost. "
                            },
                            {
                                "text": "Hag e lavaras: Ouzh petra e ha\u00f1valin rouantelezh Doue? Pe dre beseurt parabolenn he diskouezimp? "
                            },
                            {
                                "text": "He\u00f1vel eo ouzh ur c'hreunenn sezo; pa he hader en douar, ez eo ar bihana\u00f1 eus holl hado\u00f9 an douar. "
                            },
                            {
                                "text": "Met goude ma vez hadet, e sav, e teu brasoc'h eget al louzo\u00f9 all hag e taol branko\u00f9, en hevelep doare ma c'hell laboused an ne\u00f1v chom dindan he skeud. "
                            },
                            {
                                "text": "Diskl\u00earia\u00f1 a reas dezho ger Doue dre galz a barabolenno\u00f9 en doare-ma\u00f1, hervez ma c'hellent e glevout. "
                            },
                            {
                                "text": "Ne gomze ket outo hep parabolenn; met, a-du, e tisplege pep tra d'e ziskibien.  "
                            },
                            {
                                "text": "   En deiz-se, pa voe deuet an noz, e lavaras dezho: Tremenomp en tu all. "
                            },
                            {
                                "text": "Ha goude beza\u00f1 kaset kuit ar bobl, e tegasjont Jezuz er vag m'edo enni. Bez' e oa ivez bago\u00f9 bihan all ouzh e ambroug. "
                            },
                            {
                                "text": "Neuze e savas un taol-avel bras hag ar c'hoummo\u00f9-mor a yeas er vag, en hevelep doare ma leunie. "
                            },
                            {
                                "text": "Hag e\u00f1 a oa e diadre\u00f1v ar vag, kousket war ur blueg. Duhuni\u00f1 a rejont anezha\u00f1 o lavarout: Mestr, ha ne rez ket van ebet ouzh hor gwelout o vont da goll? "
                            },
                            {
                                "text": "O veza\u00f1 dihunet, e c'hourdrouzas d'an avelio\u00f9 hag e lavaras d'ar mor: Tav! Bez sioul! An avel a davas hag e voe ur sioulder bras. "
                            },
                            {
                                "text": "Neuze e lavaras dezho: Perak hoc'h eus aon? Penaos n'hoc'h eus ket a feiz? "
                            },
                            {
                                "text": "Hag o doe un aon bras hag e lavarjont an eil d'egile: Piv eta eo hema\u00f1, ma sent zoken an avel hag ar mor outa\u00f1?  "
                            }
                        ]
                    },
                    {
                        "verses": [
                            {
                                "text": "   Erruout a rejont en tu all d'ar mor, e bro ar C'hadareniz. "
                            },
                            {
                                "text": "Kerkent ha ma tiskennas eus ar vag, un den dalc'het gant ur spered hudur a zeuas eus ar bezio\u00f9 d'e gavout. "
                            },
                            {
                                "text": "Chom a rae er bezio\u00f9 ha den ne c'helle e zerc'hel ereet, gant chadenno\u00f9 zoken. "
                            },
                            {
                                "text": "Rak alies, o kaout an hern ouzh e dreid hag o veza\u00f1 bet ereet gant chadenno\u00f9, en doa torret ar chadenno\u00f9 ha friket an hern, ha den ne c'helle e zo\u00f1vaat. "
                            },
                            {
                                "text": "Chom a rae dalc'hmat, noz ha deiz, war ar menezio\u00f9 hag er bezio\u00f9, o krial hag oc'h en em vlo\u00f1sa\u00f1 gant mein. "
                            },
                            {
                                "text": "P'en doe gwelet Jezuz a-bell, e teredas, e taoulinas diraza\u00f1 "
                            },
                            {
                                "text": "hag e lavaras o krial a vouezh uhel: Petra a zo etre te ha me, Jezuz, Mab an Doue Uhel-Meurbet? Da bedi\u00f1 a ran dre anv Doue, na boagn ket ac'hanon. "
                            },
                            {
                                "text": "Rak e lavare dezha\u00f1: Spered hudur, kae eus an den-se! "
                            },
                            {
                                "text": "Jezuz a c'houlennas diganta\u00f1: Pe anv ac'h eus? E\u00f1 a respontas: Va anv a zo Lejion, rak kalz omp. "
                            },
                            {
                                "text": "Hag e pedas start anezha\u00f1 na gasje ket anezho er-maez eus ar vro-se. "
                            },
                            {
                                "text": "Bez' e oa eno, war ar menezio\u00f9, ur vandenn vras a voc'h o peuri\u00f1. "
                            },
                            {
                                "text": "Hag an holl ziaouled en pedas o lavarout: Kas ac'hanomp er moc'h-se, evit ma'z aimp enno. "
                            },
                            {
                                "text": "Raktal Jezuz o lezas da vont. Hag ar speredo\u00f9 hudur-ma\u00f1, o veza\u00f1 aet er-maez, a yeas er moc'h hag ar vandenn en em daolas war red eus al lec'h uhel-se er mor, hag e oant beuzet er mor. Bez' e oa anezho war-dro daou vil. "
                            },
                            {
                                "text": "Ar re a vesae ar moc'h a dec'has kuit da lavarout kement-se e k\u00ear ha war ar maez. An dud a zeuas da welout ar pezh a oa erruet. "
                            },
                            {
                                "text": "Dont a rejont da gavout Jezuz hag e weljont an hini a oa bet dalc'het gant an diaouled, an hini a oa bet dalc'het gant al lejion, azezet, gwisket hag en e skiant vat. Hag o doe aon. "
                            },
                            {
                                "text": "Ar re o doa gwelet kement-se a lavaras dezho ar pezh a oa c'hoarvezet gant an hini a oa dalc'het gant an diaouled, ha gant ar moc'h. "
                            },
                            {
                                "text": "Neuze en em lakajont d'e bedi\u00f1 da bellaat diouzh o bro. "
                            },
                            {
                                "text": "Pa oa aet er vag, an hini a oa bet dalc'het gant an diaouled en pedas d'e lezel da vont ganta\u00f1. "
                            },
                            {
                                "text": "Met Jezuz n'en lezas ket hag a lavaras dezha\u00f1: Kae da'z ti, etrezek da dud, ha lavar dezho an trao\u00f9 bras en deus an Aotrou graet dit ha penaos en deus bet truez ouzhit. "
                            },
                            {
                                "text": "E\u00f1 a yeas kuit hag en em lakaas da embann e Dekapoliz an trao\u00f9 bras en doa Jezuz graet dezha\u00f1, hag e oant holl souezhet bras.  "
                            },
                            {
                                "text": "   Jezuz o veza\u00f1 adarre treuzet ar mor er vag hag aet d'an tu all, ur bobl vras en em zastumas en-dro dezha\u00f1. Tost d'ar mor e oa. "
                            },
                            {
                                "text": "Setu, unan eus penno\u00f9 ar sinagogenn, anvet Jairuz, a zeuas, hag o veza\u00f1 e welet, en em daolas d'e dreid "
                            },
                            {
                                "text": "hag a bedas start anezha\u00f1, o lavarout: Va merc'h vihan a zo prest da vervel, deus da lakaat da zaouarn warni evit ma vo yac'haet, hag e vevo. "
                            },
                            {
                                "text": "Mont a reas ganta\u00f1. Ur bobl vras a yeas war e lerc'h hag a waskas anezha\u00f1. "
                            },
                            {
                                "text": "Bez' e oa ur wreg kla\u00f1v gant an diwada\u00f1 daouzek vloaz a oa. "
                            },
                            {
                                "text": "Gouza\u00f1vet he doa kalz a boan etre daouarn ar vedisined ha dispignet he doa he holl vado\u00f9 hep beza\u00f1 resevet diboan ebet, met aet e oa kentoc'h war gwashaat. "
                            },
                            {
                                "text": "O veza\u00f1 klevet komz eus Jezuz, e teuas e-touez ar bobl dre ziadre\u00f1v hag e stokas ouzh e zilhad. "
                            },
                            {
                                "text": "Rak hi a lavare: Mar gellan hepken steki\u00f1 ouzh e zilhad, e vin yac'haet. "
                            },
                            {
                                "text": "Raktal he diwada\u00f1 a baouezas, hag e santas en he c'horf e oa yac'haet eus he foan. "
                            },
                            {
                                "text": "Kerkent Jezuz, oc'h anavezout enna\u00f1 e-unan ar galloud a oa aet er-maez anezha\u00f1, en em droas e-kreiz ar bobl, o lavarout: Piv en deus stoket ouzh va dilhad? "
                            },
                            {
                                "text": "E ziskibien a lavaras dezha\u00f1: Te a wel e wask ar bobl ac'hanout, hag e lavarez: Piv en deus stoket ouzhin? "
                            },
                            {
                                "text": "Hag e selle en-dro evit gwelout piv en doa graet-se. "
                            },
                            {
                                "text": "Ar wreg, spontet hag en ur grena\u00f1, o c'houzout ar pezh a oa bet graet enni, a zeuas, en em daolas d'e dreid hag a lavaras dezha\u00f1 an holl wirionez. "
                            },
                            {
                                "text": "Lavarout a reas dezhi: Merc'h, da feiz he deus da yac'haet, kae e peoc'h ha bez dizereet eus da gle\u00f1ved. "
                            },
                            {
                                "text": "Evel ma komze c'hoazh, tud eus ti penn ar sinagogenn a zeuas da lavarout dezha\u00f1: Da verc'h a zo marv, na dregas ket ken ar Mestr. "
                            },
                            {
                                "text": "Kerkent ha m'en doe Jezuz klevet kement-se, e lavaras da benn ar sinagogenn: Na'z pez ket aon, kred hepken. "
                            },
                            {
                                "text": "Ha ne lezas den da heulia\u00f1 anezha\u00f1, nemet P\u00ear, Jakez ha Yann breur Jakez. "
                            },
                            {
                                "text": "O veza\u00f1 erruet e ti penn ar sinagogenn, e welas e raed enna\u00f1 un drouz vras ha tud a ouele hag a laoske kriadenno\u00f9 kre\u00f1v. "
                            },
                            {
                                "text": "O veza\u00f1 aet e-barzh, e lavaras dezho: Perak e rit an drouz-se ha perak e ouelit? Ar bugel n'eo ket marv, met kousket a ra. "
                            },
                            {
                                "text": "Int a reas goap anezha\u00f1. Met e\u00f1, o veza\u00f1 graet dezho holl mont er-maez, a gemeras tad ha mamm ar bugel, hag ar re a oa ganta\u00f1, hag ez eas el lec'h ma oa gourvezet. "
                            },
                            {
                                "text": "O kemer he dorn, e lavaras dezhi: Talita koumi, da lavarout eo: Plac'h yaouank, me a lavar dit, sav. "
                            },
                            {
                                "text": "Kerkent ar plac'h yaouank a savas hag en em lakaas da gerzhout, rak oadet e oa a zaouzek vloaz. Hag e voent souezhet meurbet. "
                            },
                            {
                                "text": "Hag ec'h urzhias start dezho na lavarjent kement-se da zen, hag e c'hourc'hemennas rei\u00f1 dezhi da zebri\u00f1.  "
                            }
                        ]
                    },
                    {
                        "verses": [
                            {
                                "text": "   Jezuz, o veza\u00f1 aet ac'hano, a zeuas en e vro hag e ziskibien a heulias anezha\u00f1. "
                            },
                            {
                                "text": "Pa zeuas ar sabad, en em lakaas da gelenn er sinagogenn. Kalz eus ar re en kleve a voe souezhet hag a lavaras: A-belec'h e teu an trao\u00f9-se d'an den-ma\u00f1? Petra eo ar furnez-se a zo bet roet dezha\u00f1 hag ar miraklo\u00f9 bras en em ra dre e zaouarn? "
                            },
                            {
                                "text": "Ha n'eo ket e\u00f1 ar c'halvez, mab Mari, breur Jakez, Jozez, Jud ha Simon? E c'hoarezed, ha n'emaint ket ama\u00f1 en hon touez? Hag e kavent tamall enna\u00f1. "
                            },
                            {
                                "text": "Jezuz a lavaras dezho: Ur profed a zo enoret, nemet en e vro e-unan, e-touez e gerent e-unan hag ar re eus e di e-unan. "
                            },
                            {
                                "text": "Ne c'hellas ober eno mirakl ebet, nemet e yac'haas un nebeud tud kla\u00f1v en ur lakaat e zaouarn warno. "
                            },
                            {
                                "text": "Souezhet e voe eus o diskredoni. Hag ez eas dre ar bourc'hio\u00f9 tro-war-dro, en ur gelenn.  "
                            },
                            {
                                "text": "   Gervel a reas an daouzek hag en em lakaas d'o c'has daou ha daou, en ur rei\u00f1 dezho ar galloud war ar speredo\u00f9 hudur. "
                            },
                            {
                                "text": "Gourc'hemenn a reas dezho na gemerjent netra evit an hent nemet ur vazh, na sac'h, na bara, na moneiz er c'houriz, "
                            },
                            {
                                "text": "met sandalenno\u00f9 en o zreid ha na zougjent ket daou wiskamant. "
                            },
                            {
                                "text": "Hag e lavaras dezho: En ti bennak ma'c'h antreot, chomit eno betek ma'z eot kuit eus al lec'h-se. "
                            },
                            {
                                "text": "P'en em gavo tud n'ho tegemerint ket ha n'ho selaouint ket, pa'z eot kuit ac'hano, hejit ar poultr eus ho treid e testeni a-enep dezho. Me a lavar deoc'h e gwirionez, penaos e vo dousoc'h da Sodom ha da C'homora e deiz ar varn eget d'ar g\u00ear-se. "
                            },
                            {
                                "text": "O veza\u00f1 aet, e prezegjont d'an dud kaout keuz. "
                            },
                            {
                                "text": "Kas a rejont kuit kalz a ziaouled hag ec'h olevjont gant eoul kalz a dud gla\u00f1v hag e yac'hajont anezho.  "
                            },
                            {
                                "text": "   Ar roue Herodez a glevas komz anezha\u00f1, rak e anv a oa brudet bras. Lavarout a reas: Yann-Vadezour a zo adsavet a-douez ar re varv, ha setu perak en em ra kalz a viraklo\u00f9 dreza\u00f1. "
                            },
                            {
                                "text": "Re all a lavare: Elia eo; ha re all a lavare: Ur profed eo, pe evel unan eus ar brofeded. "
                            },
                            {
                                "text": "Met Herodez, o klevout kement-se, a lavaras: Yann eo, an hini am eus graet dibenna\u00f1, adsavet eo a-douez ar re varv. "
                            },
                            {
                                "text": "Rak Herodez e-unan en doa kaset da gemer Yann hag en doa graet e eren er prizon abalamour da Herodiaz, gwreg Filip e vreur, dre m'en doa he dimezet, "
                            },
                            {
                                "text": "ha Yann a lavare da Herodez: N'eo ket aotreet dit kaout gwreg da vreur. "
                            },
                            {
                                "text": "Herodiaz he doa droug outa\u00f1 hag a c'hoantae e lakaat d'ar marv. Met ne c'helle ket, "
                            },
                            {
                                "text": "rak Herodez a zouje Yann, oc'h anavezout penaos e oa un den reizh ha santel. Prederius e oa en e ge\u00f1ver, ober a rae zoken kalz a drao\u00f9 eus e alio\u00f9 hag en selaoue gant plijadur. "
                            },
                            {
                                "text": "Met un devezh a-vat a zeuas. Herodez, evit deiz e c'hanedigezh, a roas ur fest da re vras e lez, da vistri e arme, ha da re vras Galilea. "
                            },
                            {
                                "text": "Merc'h Herodiaz, o veza\u00f1 deuet, a za\u00f1sas, hag a blijas da Herodez ha d'ar re a oa azezet ganta\u00f1. Ar roue a lavaras d'ar plac'h yaouank: Goulenn diganin ar pezh a gari hag en roin dit. "
                            },
                            {
                                "text": "Ha gant le e lavaras: Kement a c'houlenni a roin dit, betek an hanter eus va rouantelezh. "
                            },
                            {
                                "text": "O veza\u00f1 aet er-maez, hi a lavaras d'he mamm: Petra a c'houlennin? Hag e lavaras: Penn Yann-Vadezour. "
                            },
                            {
                                "text": "O veza\u00f1 deuet buan da gavout ar roue, e reas he goulenn hag e lavaras: C'hoantaat a ran e rofes brema\u00f1 din, war ur plad, penn Yann-Vadezour. "
                            },
                            {
                                "text": "Ar roue a voe glac'haret bras, met, abalamour d'e le ha d'ar re a oa azezet ganta\u00f1, ne fellas ket dezha\u00f1 nac'ha\u00f1 outi. "
                            },
                            {
                                "text": "Raktal e kasas unan eus e warded hag e c'hourc'hemennas dezha\u00f1 degas penn Yann. Ar gward a yeas hag a droc'has e benn er prizon, "
                            },
                            {
                                "text": "hag en degasas war ur plad. E rei\u00f1 a reas d'ar plac'h yaouank, hag ar plac'h yaouank en roas d'he mamm. "
                            },
                            {
                                "text": "E zskibien o veza\u00f1 klevet kement-se, a zeuas, a gemeras e gorf hag a lakaas anezha\u00f1 en ur bez.  "
                            },
                            {
                                "text": "   An ebestel a zeuas da gavout Jezuz hag a lavarjont dezha\u00f1 kement o doa graet ha kement o doa kelennet. "
                            },
                            {
                                "text": "E\u00f1 a lavaras dezho: Deuit a-du en ul lec'h diamezeg ha diskuizhit un nebeudig. Rak kement a dud a yae hag a zeue ken n'o doe ket amzer zoken da zebri\u00f1. "
                            },
                            {
                                "text": "Mont a rejont eta en ur vag, a-du en ul lec'h diamezeg. "
                            },
                            {
                                "text": "Met ar bobl a welas anezho o vont kuit ha kalz en anavezas. O redek war droad eus an holl g\u00eario\u00f9, ec'h errujont a-raok dezho hag e teujont asambles en e arbenn. "
                            },
                            {
                                "text": "Jezuz, o veza\u00f1 aet, a welas ul lod bras a dud hag en doe truez outo, abalamour ma oant evel de\u00f1ved hep mesaer, hag en em lakaas da zeski\u00f1 dezho meur a dra. "
                            },
                            {
                                "text": "Evel ma oa dija diwezhat, e ziskibien a dostaas outa\u00f1 hag a lavaras: Al lec'h-ma\u00f1 a zo distro ha diwezhat eo, "
                            },
                            {
                                "text": "kas anezho kuit, evit ma'z aint er c'h\u00eario\u00f9igo\u00f9 hag er bourc'hio\u00f9 tro-war-dro ha ma prenint bara, rak n'o deus netra da zebri\u00f1. "
                            },
                            {
                                "text": "E\u00f1 a lavaras dezho: Roit hoc'h-unan da zebri\u00f1 dezho. Hag e respontjont dezha\u00f1: Mont a rafemp da brena\u00f1 evit daou c'hant diner (1 diner = pezh arc'hant roman war-dro 4 g) a vara, evit rei\u00f1 dezho da zebri\u00f1? "
                            },
                            {
                                "text": "E\u00f1 a lavaras dezho: Pet bara hoc'h eus? It ha sellit. P'o doe gwelet, e lavarjont: Pemp, ha daou besk. "
                            },
                            {
                                "text": "Neuze e c'hourc'hemennas dezho lakaat an holl da azeza\u00f1, a vandenno\u00f9, war ar geot glas. "
                            },
                            {
                                "text": "Hag ec'h azezjont a renko\u00f9 dre gantado\u00f9 ha dre hanter-kantado\u00f9. "
                            },
                            {
                                "text": "Jezuz a gemeras ar pemp bara hag an daou besk hag, o sevel e zaoulagad etrezek an ne\u00f1v, e vennigas, e torras ar barao\u00f9 hag o roas d'e ziskibien, evit m'o rojent d'ar bobl. Lodenna\u00f1 a reas ivez an daou besk kenetrezo holl. "
                            },
                            {
                                "text": "Debri\u00f1 a rejont holl hag o doa a-walc'h. "
                            },
                            {
                                "text": "Hag e kasjont ganto daouzek panerad leun eus an tammo\u00f9 bara hag eus ar pesked. "
                            },
                            {
                                "text": "Ar re o doa debret eus ar barao\u00f9-se a oa war-dro pemp mil den.  "
                            },
                            {
                                "text": "   Kerkent goude, e lakaas e ziskibien da vont er vag ha d'e ziaraogi\u00f1 en tu all, etrezek Betsaida, e-pad ma kasje ar bobl en o hent. "
                            },
                            {
                                "text": "P'en doe o c'haset kuit, e pignas war ar menez evit pedi\u00f1. "
                            },
                            {
                                "text": "An abardaez o veza\u00f1 deuet, ar vag a oa e-kreiz ar mor, hag e\u00f1 a oa e-unan war an douar. "
                            },
                            {
                                "text": "Gwelout a reas o doa kalz a boan o roe\u00f1vat rak an avel a oa en o enep. War-dro ar bedervet beilhadenn eus an noz, e teuas d'o c'havout o kerzhout war ar mor, ha c'hoant en doa d'o diaraogi\u00f1. "
                            },
                            {
                                "text": "Pa weljont anezha\u00f1 o kerzhout war ar mor, e kredjont e oa un teuz hag e krijont, "
                            },
                            {
                                "text": "rak holl e weljont anezha\u00f1 hag e voent spontet. Met kerkent e komzas outo hag e lavaras dezho: Ho pet fizia\u00f1s, me eo, n'ho pet ket aon. "
                            },
                            {
                                "text": "Pignat a reas ganto er vag hag an avel a baouezas. Souezhet meurbet e voent enno o-unan ha leuniet a estlamm, "
                            },
                            {
                                "text": "rak n'o doa ket komprenet mirakl ar barao\u00f9, dre ma oa o c'halono\u00f9 kaledet.  "
                            },
                            {
                                "text": "   P'o doe treuzet ar mor, e teujont da vro C'henezared hag e touarjont eno. "
                            },
                            {
                                "text": "Pa voent aet er-maez eus ar vag, an dud en anavezas raktal. "
                            },
                            {
                                "text": "Hag e redjont dre an holl vro tro-war-dro hag en em lakajont da zougen war gweleo\u00f9 ar re a oa kla\u00f1v, e kement lec'h ma klevent e oa. "
                            },
                            {
                                "text": "E pelec'h bennak ma'z ae, er bourc'hio\u00f9 pe er c'h\u00eario\u00f9 pe war ar maez, e lakaent an dud kla\u00f1v war al leurg\u00eario\u00f9 hag e pedent anezha\u00f1 d'o lezel da vihana\u00f1 da steki\u00f1 ouzh bord e sae. Hag ar re holl a stoke outa\u00f1 a oa yac'haet.  "
                            }
                        ]
                    },
                    {
                        "verses": [
                            {
                                "text": "   Ar farizianed, gant lod eus ar skribed deuet eus Jeruzalem, a yeas da gavout anezha\u00f1. "
                            },
                            {
                                "text": "Gwelout a rejont ur re bennak eus e ziskibien o kemer o fred gant daouarn lous, da lavarout eo hep beza\u00f1 o gwalc'het, hag e kavjont da damall. "
                            },
                            {
                                "text": "Rak ar farizianed hag an holl Yuzevien ne zebront ket hep beza\u00f1 gwalc'het o daouarn betek an ilin, o terc'hel hengoun ar re gozh, "
                            },
                            {
                                "text": "ha pa zeuont eus ar marc'had, ne zebront ket kennebeut hep beza\u00f1 en em walc'het. Ha kalz a drao\u00f9 all a zo ivez o deus resevet evit o mirout, evel gwalc'hi\u00f1 an hanafo\u00f9, ar podo\u00f9, al listri-arem hag ar gweleo\u00f9. "
                            },
                            {
                                "text": "Neuze ar farizianed hag ar skribed a c'houlennas outa\u00f1: A-belec'h e teu ma ne heuilh ket da ziskibien hengoun ar re gozh ha ma kemeront o fred hep gwalc'hi\u00f1 o daouarn? "
                            },
                            {
                                "text": "E\u00f1 a respontas dezho: Pilpouzed, Izaia en deus profedet mat diwar ho penn, hervez ar pezh a zo skrivet: Ar bobl-ma\u00f1 a enor ac'hanon gant o muzello\u00f9, met o c'halon a zo pell diouzhin. "
                            },
                            {
                                "text": "Met en aner eo ec'h enoront ac'hanon, o teski\u00f1 kelennadurezhio\u00f9 a zo gourc'hemenno\u00f9 tud. "
                            },
                            {
                                "text": "Rak, o lezel gourc'hemenn Doue, e virit hengoun an dud, o walc'hi\u00f1 ar podo\u00f9 hag an hanafo\u00f9, hag oc'h ober kalz a drao\u00f9 all he\u00f1vel outo. "
                            },
                            {
                                "text": "Lavarout a reas dezho c'hoazh: Gwall vat e torrit gourc'hemenn Doue evit mirout hoc'h hengoun. "
                            },
                            {
                                "text": "Rak Moizez en deus lavaret: Enor da dad ha da vamm, ha: Piv bennak a villigo e dad pe e vamm a vo lakaet d'ar marv. "
                            },
                            {
                                "text": "Met c'hwi a lavar: An hini a lavaro d'e dad pe d'e vamm: Ar pezh am bije gallet rei\u00f1 dit a zo Korban, da lavarout eo ur prof, "
                            },
                            {
                                "text": "ne lezit ket anezha\u00f1 d'ober netra ken evit e dad pe e vamm, "
                            },
                            {
                                "text": "o kas da netra ger Doue gant ho hengoun graet ganeoc'h hoc'h-unan. Ha kalz a drao\u00f9 all a rit evel-se.  "
                            },
                            {
                                "text": "   O veza\u00f1 galvet an holl bobl, e lavaras dezho: Selaouit holl ac'hanon ha komprenit: "
                            },
                            {
                                "text": "Netra eus ar pezh a zo er-maez eus an den hag a antre enna\u00f1 ne c'hell e huduraat, met ar pezh a zeu er-maez anezha\u00f1, kement-se eo a hudura an den. "
                            },
                            {
                                "text": "Mar en deus unan bennak divskouarn da glevout, ra selaouo. "
                            },
                            {
                                "text": "Pa voe aet en ti, goude beza\u00f1 kuitaet ar bobl, e ziskibien a c'houlennas outa\u00f1 petra oa ar barabolenn-se. "
                            },
                            {
                                "text": "E\u00f1 a lavaras dezho: Ha bez' oc'h eta c'hwi ivez hep skiant? Ne gomprenit ket penaos kement tra a zo er-maez hag a antre en den ne c'hell ket e lousaat? "
                            },
                            {
                                "text": "Rak an dra-se ne ya ket er galon met er c'hof, a-belec'h e kouezh er foz, e-lec'h ma vez glanaet ar boued holl. "
                            },
                            {
                                "text": "Lavarout a reas: Ar pezh a zeu er-maez eus an den, eo ar pezh a hudura an den. "
                            },
                            {
                                "text": "Rak a-ziabarzh, eus kalon an dud eo, e teu ar so\u00f1jo\u00f9 fall, an avoultriezh, ar gastaouerezh, ar muntro\u00f9, "
                            },
                            {
                                "text": "al laero\u00f1sio\u00f9, ar c'hoantegezh, ar fallentez, ar faosoni, al loustoni, al lagad avius, an droukkomz, an ourgouilh, ar follentez. "
                            },
                            {
                                "text": "An holl drao\u00f9 fall-se a zeu eus an diabarzh hag a hudura an den.  "
                            },
                            {
                                "text": "   O vont ac'hano, ez eas da gostezio\u00f9 Tir ha Sidon. O veza\u00f1 aet en un ti, e felle dezha\u00f1 na ouije den kement-se, met ne c'hellas ket chom kuzhet. "
                            },
                            {
                                "text": "Rak ur wreg, a oa trec'het he merc'h gant un spered hudur, o veza\u00f1 klevet komz diouta\u00f1, a zeuas hag en em daolas d'e dreid. "
                            },
                            {
                                "text": "Ar wreg-ma\u00f1 a oa gresian, ha sirofenikian a bobl. E bedi\u00f1 a reas da gas an diaoul kuit eus he merc'h. "
                            },
                            {
                                "text": "Jezuz a lavaras dezhi: Lez da genta\u00f1 ar vugale da gaout o gwalc'h, rak n'eo ket mat kemer bara ar vugale hag e deurel d'ar chas bihan. "
                            },
                            {
                                "text": "Met hi a respontas dezha\u00f1: Gwir eo Aotrou, koulskoude ar chas bihan a zebr, dindan an daol, bruzun ar vugale. "
                            },
                            {
                                "text": "Neuze e\u00f1 a lavaras dezhi: Abalamour d'ar gomz-se, kae, an diaoul a zo aet er-maez eus da verc'h. "
                            },
                            {
                                "text": "O veza\u00f1 distroet d'he zi, e kavas e oa aet kuit an diaoul, hag he merc'h gourvezet war ar gwele.  "
                            },
                            {
                                "text": "   Jezuz, o veza\u00f1 kuitaet kostezio\u00f9 Tir ha Sidon, a zeuas tost da vor Galilea, o treuzi\u00f1 bro Zekapoliz. "
                            },
                            {
                                "text": "Degaset e voe dezha\u00f1 un den bouzar, a oa dalc'het en e gomz, hag e voe pedet da lakaat e zaouarn warna\u00f1. "
                            },
                            {
                                "text": "O veza\u00f1 e dennet eus ar bobl a-du, e lakaas e vizied en e zivskouarn hag, o kemer eus e gra\u00f1ch, e stokas e deod. "
                            },
                            {
                                "text": "O sevel e zaoulagad etrezek an ne\u00f1v, e huanadas hag e lavaras: Effata! da lavarout eo: Digor! "
                            },
                            {
                                "text": "Kerkent e zivskouarn a voe digoret, e deod a voe dizereet hag e komzas hep poan. "
                            },
                            {
                                "text": "Difenn a reas outo na lavarjent kement-se da zen, met mui e tifenne outo, seul vui e vrudent anezha\u00f1. "
                            },
                            {
                                "text": "Souezhet meurbet, e lavarjont: Kement a ra a zo burzhudus, lakaat a ra zoken ar re vouzar da glevout hag ar re vut da gomz.  "
                            }
                        ]
                    },
                    {
                        "verses": [
                            {
                                "text": "   En deizio\u00f9-se e oa gant Jezuz un niver bras a dud hag, evel n'o doa netra da zebri\u00f1, e c'halvas e ziskibien hag e lavaras dezho: "
                            },
                            {
                                "text": "Truez am eus ouzh ar bobl-ma\u00f1, rak tri devezh a zo emaint em c'hichen ha n'o deus netra da zebri\u00f1. "
                            },
                            {
                                "text": "Ha mar kasan anezho war yun d'o ziez, o nerzh a vanko dezho en hent, rak darn anezho a zo deuet a-bell. "
                            },
                            {
                                "text": "E ziskibien a respontas dezha\u00f1: Penaos e c'hellfemp kavout bara a-walc'h da breda\u00f1 anezho en ul lec'h distro? "
                            },
                            {
                                "text": "E\u00f1 a c'houlennas outo: Pet bara hoc'h eus? Hag int a lavaras: Seizh. "
                            },
                            {
                                "text": "Neuze e c'hourc'hemennas d'ar bobl azeza\u00f1 war an douar, e kemeras ar seizh bara hag e trugarekaas, o zorras hag o roas d'e ziskibien evit m'o lodennjent. Hag o lodennjont d'ar bobl. "
                            },
                            {
                                "text": "Bez' e oa ivez peskedigo\u00f9 hag, o veza\u00f1 o benniget, e c'hourc'hemennas o rei\u00f1 ivez dezho. "
                            },
                            {
                                "text": "Debri\u00f1 a rejont hag o doe a-walc'h, hag e tegasjont seizh panerad eus an tammo\u00f9 a oa manet. "
                            },
                            {
                                "text": "Ar re o doa debret a oa war-dro pevar mil. Goude-se o c'hasas en o hent.  "
                            },
                            {
                                "text": "   O vont kerkent er vag gant e ziskibien, ez eas e kostezio\u00f9 Dalmanuta. "
                            },
                            {
                                "text": "Ar farizianed a zeuas hag en em lakaas da riotal anezha\u00f1, o c'houlenn diganta\u00f1, evit e dempta\u00f1, ur mirakl eus an ne\u00f1v. "
                            },
                            {
                                "text": "O huanadi\u00f1 en e spered, e lavaras: Perak e c'houlenn ar rummad-ma\u00f1 ur mirakl? Me a lavar deoc'h e gwirionez, ne vo roet mirakl ebet d'ar rummad-ma\u00f1. "
                            },
                            {
                                "text": "Hag, o veza\u00f1 o c'huitaet, ez eas adarre er vag hag e tremenas en tu all. "
                            },
                            {
                                "text": "Ankounac'haet o doa kemer bara ganto, ha n'o doa nemet ur bara er vag ganto. "
                            },
                            {
                                "text": "E\u00f1 a reas outo an difenn-ma\u00f1: En em virit gant evezh eus goell ar farizianed hag eus goell Herodez. "
                            },
                            {
                                "text": "Int a so\u00f1jas etrezo hag a lavaras: Abalamour n'hon eus ket a vara eo. "
                            },
                            {
                                "text": "Jezuz, o veza\u00f1 anavezet kement-se, a lavaras dezho: Perak e so\u00f1jit ez eo abalamour n'hoc'h eus ket kemeret a vara? Bez' oc'h c'hoazh hep skiant c'hoazh ha ne gomprenit ket? Bepred eo kaletaet ho kalon? "
                            },
                            {
                                "text": "O kaout daoulagad, ne welit ket? O kaout divskouarn, ne glevit ket? Ha n'hoc'h eus ket a so\u00f1j? "
                            },
                            {
                                "text": "Pa dorris pemp bara evit pemp mil den, pet panerad leun a dammo\u00f9 chomet a zilerc'h ho poa dastumet? Int a lavaras dezha\u00f1: Daouzek. "
                            },
                            {
                                "text": "Ha pa dorris ar seizh bara evit ar pevar mil den, pet panerad leun a dammo\u00f9 ho poa dastumet? Int a lavaras: Seizh. "
                            },
                            {
                                "text": "Hag e lavaras dezho: Penaos eta ne gomprenit ket c'hoazh?  "
                            },
                            {
                                "text": "   O veza\u00f1 deuet da Vetsaida, e voe degaset dezha\u00f1 un den dall hag en pedjont da steki\u00f1 outa\u00f1. "
                            },
                            {
                                "text": "Kemer a reas dorn an dall hag en kasas er-maez eus ar bourc'h. Kra\u00f1ch a lakaas war e zaoulagad hag, o veza\u00f1 lakaet e zaouarn warna\u00f1, e c'houlennas diganta\u00f1 hag e\u00f1 a wele un dra bennak. "
                            },
                            {
                                "text": "E\u00f1, o veza\u00f1 sellet, a lavaras: Gwelout a ran tud evel gwez o kerzhout. "
                            },
                            {
                                "text": "E\u00f1 a lakaas adarre e zaouarn war e zaoulagad hag a lavaras dezha\u00f1 sellout. Yac'haet e voe hag e wele holl fraezh mat. "
                            },
                            {
                                "text": "Hag e kasas anezha\u00f1 d'e di, o lavarout: N'a ket er bourc'h ha na lavar ket an dra-ma\u00f1 da zen eus ar bourc'h.  "
                            },
                            {
                                "text": "   Jezuz a yeas gant e ziskibien e bourc'hio\u00f9 Kezarea-Filip. War an hent, e c'houlennatas e ziskibien hag e lavaras: Piv a lavar an dud ez on? "
                            },
                            {
                                "text": "Respont a rejont: Yann-Vadezour; darn all, Elia; ha darn all, unan eus ar brofeded. "
                            },
                            {
                                "text": "E\u00f1 a lavaras dezho: Ha c'hwi, piv a lavarit ez on? P\u00ear a respontas dezha\u00f1: Te eo ar C'hrist. "
                            },
                            {
                                "text": "Hag e tifennas gwall start outo lavarout kement-se anezha\u00f1 da zen.  "
                            },
                            {
                                "text": "   Neuze en em lakaas da ziskl\u00earia\u00f1 dezho e oa ret da Vab an den gouza\u00f1v kalz a drao\u00f9, beza\u00f1 taolet kuit gant an henaourien, gant ar veleien vras ha gant ar skribed, beza\u00f1 lakaet d'ar marv, hag adsevel a varv tri devezh goude. "
                            },
                            {
                                "text": "Hag e lavare ar c'homzo\u00f9-se dezho sklaer-mat. Neuze P\u00ear, o veza\u00f1 e gemeret a-du, en em lakaas d'e repren. "
                            },
                            {
                                "text": "Met e\u00f1, o tistrei\u00f1 hag o sellout ouzh e ziskibien, a c'hourdrouzas P\u00ear hag a lavaras dezha\u00f1: A-dre\u00f1v din, Satan! Rak da so\u00f1jezono\u00f9 n'emaint ket hervez an trao\u00f9 a sell ouzh Doue, met hervez an trao\u00f9 a sell ouzh an dud.  "
                            },
                            {
                                "text": "   O c'hervel ar bobl gant e ziskibien, e lavaras dezho: Mar fell da unan bennak dont war va lerc'h, ra raio dilez anezha\u00f1 e-unan, ra gemero e groaz ha ra heulio ac'hanon. "
                            },
                            {
                                "text": "Rak piv bennak a fello dezha\u00f1 savetei\u00f1 e vuhez he c'hollo, met piv bennak a gollo e vuhez abalamour din ha d'an Aviel he saveteo. "
                            },
                            {
                                "text": "Rak petra a dalvfe d'un den gounit ar bed holl, ma kollfe e ene? "
                            },
                            {
                                "text": "Petra a rofe an den e trok ouzh e ene? "
                            },
                            {
                                "text": "Rak piv bennak en devo bet mezh ac'hanon hag eus va c'homzo\u00f9, e-touez ar rummad-ma\u00f1, avoultrer ha pec'her, Mab an den ivez en devo mezh anezha\u00f1 pa zeuio e gloar e Dad gant an aelez santel.  "
                            }
                        ]
                    },
                    {
                        "verses": [
                            {
                                "text": "Lavarout a reas dezho ivez: Me a lavar deoc'h e gwirionez, ez eus hinienno\u00f9 eus a-douez ar re a zo ama\u00f1 ha ne varvint ket ken n'o devo gwelet rouantelezh Doue o tont gant galloud.  "
                            },
                            {
                                "text": "   C'hwec'h devezh goude, Jezuz a gemeras ganta\u00f1 P\u00ear, Jakez ha Yann, hag o c'hasas o-unan a-du war ur menez uhel. Hag e voe treuzneuziet dirazo. "
                            },
                            {
                                "text": "E zilhad a zeuas da veza\u00f1 lugernus, gwenn evel an erc'h, ken n'eus gwenner ebet war an douar a c'hellfe gwenna\u00f1 evel-se. "
                            },
                            {
                                "text": "Elia ha Moizez en em ziskouezas dezho, o komz gant Jezuz. "
                            },
                            {
                                "text": "P\u00ear, o kemer ar gomz, a lavaras da Jezuz: Mestr, mat eo deomp chom ama\u00f1. Greomp ama\u00f1 teir deltenn, unan evidout, unan evit Moizez, unan evit Elia. "
                            },
                            {
                                "text": "Rak ne ouie ket petra lavarout, abalamour m'o doe ur spont bras. "
                            },
                            {
                                "text": "Hag e teuas ur goabrenn d'o golei\u00f1, ur vouezh a zeuas eus ar goabrenn o lavarout: Hema\u00f1 eo va Mab karet-mat. Selaouit e\u00f1! "
                            },
                            {
                                "text": "Kerkent an diskibien, o veza\u00f1 sellet en-dro dezho, ne weljont den ken nemet Jezuz e-unan ganto. "
                            },
                            {
                                "text": "Evel ma tiskennent eus ar menez, e tifennas outo lavarout da zen ar pezh o doa gwelet, ken na vije Mab an den adsavet a-douez ar re varv. "
                            },
                            {
                                "text": "Hag e talc'hjont ar gomz-se, o c'houlenn an eil digant egile petra a c'hellje beza\u00f1: Adsevel a-douez ar re varv. "
                            },
                            {
                                "text": "Hag e c'houlennjont outa\u00f1 o lavarout: Perak e lavar ar skribed eo ret da Elia dont da genta\u00f1? "
                            },
                            {
                                "text": "Respont a reas dezho: Gwir eo penaos Elia a dle dont da genta\u00f1 hag adlakaat pep tra, ha penaos Mab an den, hervez ma'z eo skrivet diwar e benn, a dle gouza\u00f1v kalz a drao\u00f9 ha beza\u00f1 disprizet? "
                            },
                            {
                                "text": "Met me a lavar deoc'h penaos Elia a zo deuet, hag o deus graet dezha\u00f1 kement o deus c'hoantaet evel ma'z eo skrivet diwar e benn.  "
                            },
                            {
                                "text": "   O veza\u00f1 deuet etrezek an diskibien all, e welas kalz a bobl en-dro dezho ha skribed a dabute ganto. "
                            },
                            {
                                "text": "Raktal evel ma welas an holl bobl-se anezha\u00f1, e voent souezhet bras, hag o teredek e saludjont anezha\u00f1. "
                            },
                            {
                                "text": "E\u00f1 a c'houlennas digant ar skribed: diwar-benn petra e tabutit ganto? "
                            },
                            {
                                "text": "Un den eus ar bobl, o kemer ar gomz, a lavaras: Mestr, degaset em eus dit va mab hag a zo dalc'het gant ur spered mut. "
                            },
                            {
                                "text": "E pelec'h bennak ma krog enna\u00f1, e taol anezha\u00f1 d'an douar, hag e\u00f1 a eon, a c'hrigo\u00f1s e zent hag a zisec'h. Pedet em eus da ziskibien d'e gas kuit ha n'o deus ket gallet. "
                            },
                            {
                                "text": "E\u00f1 a respontas dezho: O rummad diskredik, betek pegeit e vin ganeoc'h? Betek pegeit e c'houza\u00f1vin ac'hanoc'h? Degasit e\u00f1 din. "
                            },
                            {
                                "text": "E zegas a rejont dezha\u00f1. Raktal m'en gwelas, ar spered a zifretas anezha\u00f1 gant nerzh, hag e kouezhas d'an douar o ruilhal hag oc'h eoni\u00f1. "
                            },
                            {
                                "text": "E\u00f1 a c'houlennas ouzh e dad: Pegeit amzer a zo abaoe ma c'hoarvez kement-ma\u00f1 ganta\u00f1? Abaoe e vugaleaj, a respontas. "
                            },
                            {
                                "text": "Alies en deus e daolet en tan hag en dour evit e lakaat da vervel. Met mar gellez un dra bennak, sikour ac'hanomp, az pez truez ouzhimp. "
                            },
                            {
                                "text": "Jezuz a lavaras dezha\u00f1: Mar gellez kredi\u00f1, pep tra a zo posupl d'an hini a gred. "
                            },
                            {
                                "text": "Kerkent tad ar bugel a grias gant daero\u00f9: Me a gred, Aotrou! Sikour ac'hanon em diskredoni! "
                            },
                            {
                                "text": "Jezuz o welout ar bobl o redek a vandenn, a c'hourdrouzas ar spered hudur hag a lavaras dezha\u00f1: Spered mut ha bouzar, me a c'hourc'hemenn dit, kae kuit anezha\u00f1 ha na da ken enna\u00f1. "
                            },
                            {
                                "text": "Mont a reas kuit o leuskel ur griadenn vras hag o tifreta\u00f1 anezha\u00f1 gant nerzh. Ar bugel a zeuas evel marv, en hevelep doare ma lavare meur a hini: Marv eo. "
                            },
                            {
                                "text": "Met Jezuz, o kemer e zorn, a reas dezha\u00f1 sevel. Hag e chomas en e sav. "
                            },
                            {
                                "text": "Pa voe aet en ti, e ziskibien a c'houlennas diganta\u00f1 a-du: Perak n'hon eus ket gallet kas kuit anezha\u00f1? "
                            },
                            {
                                "text": "E\u00f1 a respontas dezho: Ar seurt-se ne c'hell ket mont kuit, nemet dre ar bedenn ha dre ar yun.  "
                            },
                            {
                                "text": "   O veza\u00f1 aet ac'hano, e treuzjont vro C'halilea. Ne felle ket dezha\u00f1 e vije gouezet gant den. "
                            },
                            {
                                "text": "Rak e kelenne e ziskibien hag e lavaras dezho: Mab an den a vo droukroet etre daouarn an dud hag e lakaint anezha\u00f1 d'ar marv. Goude ma vo bet lazhet, ec'h adsavo a varv d'an trede deiz. "
                            },
                            {
                                "text": "Met ne gomprenent ket ar c'homzo\u00f9-se ha ne gredent ket goulenn diganta\u00f1. "
                            },
                            {
                                "text": "Dont a reas da Gafarnaoum. O veza\u00f1 en ti, e c'houlennas diganto: Diwar-benn petra en em dabutec'h en hent? "
                            },
                            {
                                "text": "Met int a dave, rak en em dabutet o doa en hent war an hini a vije ar brasa\u00f1. "
                            },
                            {
                                "text": "O veza\u00f1 azezet, e c'halvas an daouzek hag e lavaras dezho: Mar c'hoanta unan bennak beza\u00f1 ar c'henta\u00f1, e vo an diwezha\u00f1 eus an holl, ha servijer an holl. "
                            },
                            {
                                "text": "O veza\u00f1 kemeret ur bugel bihan, e lakaas anezha\u00f1 en o c'hreiz hag, o terc'hel anezha\u00f1 etre e zivrec'h, e lavaras dezho: "
                            },
                            {
                                "text": "Piv bennak a zegemer unan eus ar vugale vihan-ma\u00f1 em anv a zegemer ac'hanon, ha piv bennak a zegemer ac'hanon, n'eo ket me eo a zegemer, met an hini en deus va c'haset.  "
                            },
                            {
                                "text": "   Yann, o kemer ar gomz, a lavaras dezha\u00f1: Mestr, gwelet hon eus un den o kas kuit diaouled en da anv ha ne heuilh ket ac'hanomp. Difennet hon eus outa\u00f1 abalamour na heuilh ket ac'hanomp. "
                            },
                            {
                                "text": "Met Jezuz a lavaras: Na zifennit ket-se, rak n'eus den a rafe miraklo\u00f9 em anv hag a c'hellfe kerkent droukkomz ac'hanon. "
                            },
                            {
                                "text": "Rak an hini n'ema\u00f1 ket a-enep deomp a zo evidomp. "
                            },
                            {
                                "text": "Ha piv bennak a roio deoc'h ur werennad dour da eva\u00f1 em anv, abalamour ma'z oc'h da Grist, me a lavar deoc'h e gwirionez, ne gollo ket e c'hopr.  "
                            },
                            {
                                "text": "   Met piv bennak a lakaio da gouezha\u00f1 unan eus ar re vihan-se a gred ennon, gwelloc'h e vefe dezha\u00f1 e vefe staget ur maen-milin ouzh e c'houzoug ha e vefe taolet er mor. "
                            },
                            {
                                "text": "Ma laka ac'hanout da zorn da gouezha\u00f1, troc'h anezha\u00f1. Gwelloc'h eo dit mont er vuhez, o kaout nemet un dorn, eget kaout daou zorn ha beza\u00f1 taolet er gehenn, "
                            },
                            {
                                "text": "en tan ne voug biken, e pelec'h o fre\u00f1v ne varv ket hag an tan ne voug ket. "
                            },
                            {
                                "text": "Ha ma laka ac'hanout da droad da gouezha\u00f1, troc'h anezha\u00f1. Gwelloc'h eo dit mont er vuhez, o kaout un troad, eget kaout daou droad ha beza\u00f1 taolet er gehenn, en tan ne voug biken, "
                            },
                            {
                                "text": "e pelec'h o fre\u00f1v ne varv ket hag an tan ne voug ket. "
                            },
                            {
                                "text": "Ha ma laka ac'hanout da lagad da gouezha\u00f1, diframm anezha\u00f1. Gwelloc'h eo dit mont e rouantelezh Doue gant ul lagad hepken, eget kaout daou lagad ha beza\u00f1 taolet e tan ar gehenn, "
                            },
                            {
                                "text": "e pelec'h o fre\u00f1v ne varv ket hag an tan ne voug ket. "
                            },
                            {
                                "text": "Rak pep hini a vo sallet gant tan, ha pep prof a vo sallet gant holen. "
                            },
                            {
                                "text": "Un dra vat eo an holen, met mar koll an holen e vlaz, gant petra e vo temzet? Ho pet holen ennoc'h hoc'h-unan ha bezit e peoc'h etrezoc'h.  "
                            }
                        ]
                    },
                    {
                        "verses": [
                            {
                                "text": "   O vont ac'hano, e teuas e kostezio\u00f9 Judea en tu all d'ar Jordan. Ar bobl en em zastumas adarre war e dro hag, evel ma oa e c'hiz, en em lakaas d'o c'helenn a-nevez. "
                            },
                            {
                                "text": "Ar farizianed a zeuas hag a c'houlennas outa\u00f1 evit e dempta\u00f1: Hag e c'hell un den kas e wreg kuit? "
                            },
                            {
                                "text": "E\u00f1 a respontas dezho: Petra en deus Moizez gourc'hemennet deoc'h? "
                            },
                            {
                                "text": "Int a lavaras: Moizez a lez rei\u00f1 ur skrid a dorr-dimezi\u00f1 hag he c'has kuit. "
                            },
                            {
                                "text": "Neuze Jezuz a respontas dezho: Skrivet en deus deoc'h al lezenn-se abalamour da galeter ho kalon. "
                            },
                            {
                                "text": "Met e penn-kenta\u00f1 ar grouadelezh, Doue a reas anezho gwaz ha plac'h. "
                            },
                            {
                                "text": "Setu perak ar gwaz a guitaio e dad hag e vamm hag en em stago ouzh e wreg, "
                            },
                            {
                                "text": "hag an daou a zeuio ur c'hig hepken. Evel-se ne d-int mui daou, met ur c'hig hepken. "
                            },
                            {
                                "text": "Arabat eo d'an den disranna\u00f1 ar pezh a zo bet unanet gant Doue. "
                            },
                            {
                                "text": "Pa voent e-barzh an ti, e ziskibien a c'houlennas c'hoazh diganta\u00f1 diwar-benn-se. "
                            },
                            {
                                "text": "E\u00f1 a lavaras dezho: Piv bennak a gas kuit e wreg hag a zimez da unan all, a ra avoultriezh en he c'he\u00f1ver, "
                            },
                            {
                                "text": "ha mar deu ur wreg da guitaat hec'h ozhac'h hag ma timez da unan all, e ra avoultriezh.  "
                            },
                            {
                                "text": "   Degaset e voe dezha\u00f1 bugale vihan, evit ma stokje outo, met an diskibien a c'hrozmole d'ar re o degase. "
                            },
                            {
                                "text": "Jezuz, o welout-se, a yeas droug enna\u00f1 hag a lavaras dezho: Lezit ar vugale vihan da zont davedon ha na zifennit ket outo, rak rouantelezh Doue a zo d'ar re a zo he\u00f1vel outo. "
                            },
                            {
                                "text": "Me a lavar deoc'h e gwirionez, penaos piv bennak ne zegemero ket rouantelezh Doue evel ur bugel bihan ne yelo ket e-barzh. "
                            },
                            {
                                "text": "Hag o veza\u00f1 o c'hemeret etre e zivrec'h, e lakaas e zaouarn warno hag o bennigas.  "
                            },
                            {
                                "text": "   Evel ma'z ae evit en em lakaat en hent, un den a zeredas hag, o veza\u00f1 daoulinet diraza\u00f1, e c'houlennas diganta\u00f1: Mestr mat, petra a dlean d'ober evit kaout ar vuhez peurbadus? "
                            },
                            {
                                "text": "Jezuz a lavaras dezha\u00f1: Perak em galvez mat? Den n'eo mat, nemet Doue hepken. "
                            },
                            {
                                "text": "Anavezout a rez ar gourc'hemenno\u00f9: Na ra ket avoultriezh; na vez ket muntrer; na laer ket; na lavar ket a fals-testeni; na ra ket a faosoni; enor da dad ha da vamm. "
                            },
                            {
                                "text": "E\u00f1 a respontas: Mestr, miret em eus an holl drao\u00f9-se adalek va yaouankiz. "
                            },
                            {
                                "text": "Ha Jezuz, o sellout outa\u00f1, a garas anezha\u00f1 hag a lavaras dezha\u00f1: Mankout a ra dit un dra, kae, gwerzh kement ac'h eus, ro-se d'ar beorien, hag ez po un te\u00f1zor en ne\u00f1v. Goude-se deus hag heuilh ac'hanon, o kemer ar groaz. "
                            },
                            {
                                "text": "Met, glac'haret gant ar c\u2019homzo\u00f9-se, ez eas kuit gwall drist, rak mado\u00f9 bras en doa. "
                            },
                            {
                                "text": "Neuze Jezuz, o sellout en-dro dezha\u00f1, a lavaras d'e ziskibien: Pegen diaes e vo d'ar re o deus mado\u00f9 mont e-barzh rouantelezh Doue! "
                            },
                            {
                                "text": "An diskibien a voe souezhet eus ar c'homzo\u00f9-se. Met Jezuz, oc'h adkemer ar gomz, a lavaras dezho: Bugale, pegen diaes eo d'ar re a laka o fizia\u00f1s er mado\u00f9 mont e-barzh rouantelezh Doue! "
                            },
                            {
                                "text": "Aesoc'h eo d'ur c'ha\u00f1val tremen dre graoenn un nadoz eget d'un den pinvidik mont e-barzh rouantelezh Doue. "
                            },
                            {
                                "text": "Hag e voent c'hoazh muioc'h souezhet hag e lavarjont an eil d'egile: Ha piv eta a c'hell beza\u00f1 salvet? "
                            },
                            {
                                "text": "Met Jezuz, o sellout outo, a lavaras: Dibosupl eo d'an dud, met n'eo ket da Zoue, rak pep tra a zo posupl da Zoue. "
                            },
                            {
                                "text": "Neuze P\u00ear en em lakaas da lavarout dezha\u00f1: Setu, ni hon eus dilezet pep tra hag hon eus da heuliet. "
                            },
                            {
                                "text": "Jezuz a respontas: Me a lavar deoc'h e gwirionez, penaos n'eus den en defe kuitaet ti, pe vreudeur, pe c'hoarezed, pe dad, pe vamm, pe wreg, pe vugale, pe zouaro\u00f9, abalamour din ha d'an Aviel, "
                            },
                            {
                                "text": "ha ne resevo adalek ar c'hantved-ma\u00f1, kant kement all, a diez, a vreudeur, a c'hoarezed, a vammo\u00f9, a vugale hag a zouaro\u00f9, gant heskinerezhio\u00f9, hag er c'hantved da zont, ar vuhez peurbadus. "
                            },
                            {
                                "text": "Met kalz eus ar re genta\u00f1 a vo ar re ziwezha\u00f1, hag ar re ziwezha\u00f1 a vo ar re genta\u00f1.  "
                            },
                            {
                                "text": "   Bez' e oant en hent o pignat da Jeruzalem, ha Jezuz a yae a-raok dezho. Spouronet e oant hag o doa aon en ur heulia\u00f1 anezha\u00f1. O kemer adarre a-du an daouzek, en em lakaas da ziskl\u00earia\u00f1 dezho ar pezh a dlee c'hoarvezout ganta\u00f1: "
                            },
                            {
                                "text": "Setu, e pignomp da Jeruzalem, ha Mab an den a vo droukroet d'ar veleien vras ha d'ar skribed. Hag e kondaonint anezha\u00f1 d'ar marv hag e troukroint anezha\u00f1 d'ar baganed. "
                            },
                            {
                                "text": "Goap a raint anezha\u00f1, e skourjeza\u00f1 a raint, e kra\u00f1chint outa\u00f1 hag e lakaint anezha\u00f1 d'ar marv, hag ec'h adsavo a varv d'an trede deiz.  "
                            },
                            {
                                "text": "   Jakez ha Yann, mibien Zebedea, a zeuas d'e gavout hag a lavaras dezha\u00f1: Mestr, ni a garfe e rafes deomp ar pezh a c'houlennimp ouzhit. "
                            },
                            {
                                "text": "E\u00f1 a lavaras dezho: Petra a fell deoc'h e rafen evidoc'h? "
                            },
                            {
                                "text": "Int a lavaras dezha\u00f1: Ro deomp da veza\u00f1 azezet e-barzh da c'hloar unan a-zehou hag egile a-gleiz dit. "
                            },
                            {
                                "text": "Met Jezuz a lavaras dezho: N'ouzoc'h ket ar pezh a c'houlennit. Ha gallout e c'hellit eva\u00f1 an hanaf a dlean eva\u00f1 ha beza\u00f1 badezet eus ar vadeziant ma tlean beza\u00f1 badezet ganti? "
                            },
                            {
                                "text": "Int a lavaras dezha\u00f1: Ni a c'hell. Ha Jezuz a lavaras dezho: Gwir eo ec'h evot an hanaf am eus da eva\u00f1 hag e viot badezet eus ar vadeziant am eus da veza\u00f1 badezet ganti, "
                            },
                            {
                                "text": "met beza\u00f1 azezet a-zehou pe a-gleiz din, n'eo ket din da rei\u00f1, roet e vo d'ar re ma'z eo bet-se kempennet evito. "
                            },
                            {
                                "text": "An dek o veza\u00f1 klevet kement-se, a yeas droug enno a-enep Jakez ha Yann. "
                            },
                            {
                                "text": "Jezuz o galvas hag a lavaras dezho: Gouzout a rit penaos ar re a seller evel penno\u00f9 ar vroado\u00f9 a vestroni anezho ha penaos ar re vras a ziskouez o galloud warno. "
                            },
                            {
                                "text": "Ne vo ket evel-se en ho touez. Met piv bennak a fello dezha\u00f1 beza\u00f1 bras en ho touez, a vo ho servijer, "
                            },
                            {
                                "text": "ha piv bennak a fello dezha\u00f1 beza\u00f1 ar c'henta\u00f1 en ho touez, a vo ho sklavour. "
                            },
                            {
                                "text": "Rak Mab an den n'eo ket deuet da veza\u00f1 servijet, met da servija\u00f1 hag da rei\u00f1 e vuhez evel daspren evit kalz.  "
                            },
                            {
                                "text": "   Dont a rejont da Jeriko. Hag evel ma'z eas kuit ac'hano gant e ziskibien ha kalz a dud, mab Time, Bartime an dall, a oa azezet war gostez an hent, o c'houlenn an aluzen. "
                            },
                            {
                                "text": "O veza\u00f1 klevet e oa Jezuz a Nazared, en em lakaas da grial, o lavarout: Jezuz, Mab David, az pez truez ouzhin! "
                            },
                            {
                                "text": "Kalz a c'hourdrouze anezha\u00f1 evit e lakkat da devel, met e\u00f1 a grias c'hoazh kre\u00f1voc'h: Mab David, az pez truez ouzhin! "
                            },
                            {
                                "text": "Jezuz o chom en e sav, a lavaras e c'hervel. Gervel a rejont an dall, hag e lavarjont dezha\u00f1: Sav, bez kalonek, da c'hervel a ra. "
                            },
                            {
                                "text": "O teurel e vantell, e savas hag e teuas da gavout Jezuz. "
                            },
                            {
                                "text": "Jezuz, o kemer ar gomz, a lavaras dezha\u00f1: Petra a fell dit e rafen evidout? An dall a respontas: Mestr, ma\u2019c\u2019h adkavin ar gweled. "
                            },
                            {
                                "text": "Jezuz a lavaras dezha\u00f1: Kae, da feiz he deus da yac'haet. Ha kerkent ec\u2019h adkavas ar gweled hag ec'h heulias Jezuz en hent.  "
                            }
                        ]
                    },
                    {
                        "verses": [
                            {
                                "text": "   Pa dostajont ouzh Jeruzalem, ouzh Betfage hag ouzh Betania, tost da Venez an Olived, Jezuz a gasas daou eus e ziskibien, "
                            },
                            {
                                "text": "o lavarout dezho: It d'ar vourc'h a zo dirazoc'h ha, kerkent ha ma viot aet enni, e kavot un azen yaouank stag, ha n'eus bet c'hoazh den war e gein. Distagit anezha\u00f1 hag en degasit. "
                            },
                            {
                                "text": "Mar lavar unan bennak deoc'h: Perak e rit an dra-se? Lavarit: An Aotrou en deus ezhomm anezha\u00f1. Ha raktal en kaso ama\u00f1. "
                            },
                            {
                                "text": "Mont a rejont hag e kavjont an azen a oa stag en diavaez dirak an nor, etre daou hent, hag e tistagjont anezha\u00f1. "
                            },
                            {
                                "text": "Hinienno\u00f9 eus ar re a oa eno a lavaras dezho: Perak e tistagit an azenig-se? "
                            },
                            {
                                "text": "Int a respontas evel m'en doa Jezuz gourc'hemennet dezho, hag e voent lezet da vont. "
                            },
                            {
                                "text": "Degas a rejont an azenig da Jezuz, e lakajont o dilhad warna\u00f1, hag ec\u2019h azezas warna\u00f1. "
                            },
                            {
                                "text": "Kalz a astennas o dilhad war an hent, ha re all a droc'has branko\u00f9 gwez hag a c'holoas ganto an hent. "
                            },
                            {
                                "text": "Ar re a gerzhe a-raok hag ar re a heulie a grie o lavarout: Hozanna! Benniget ra vo an hini a zeu en anv an Aotrou! "
                            },
                            {
                                "text": "Benniget ra vo ren David hon tad, a zeu en anv an Aotrou! Hozanna el lec'hio\u00f9 uhel meurbet! "
                            },
                            {
                                "text": "Jezuz a yeas e Jeruzalem hag en templ. O veza\u00f1 sellet ouzh pep tra, evel ma oa diwezhat, ez eas da Vetania gant an daouzek.  "
                            },
                            {
                                "text": "   An deiz war-lerc'h, pa zistroent eus Betania, en doe naon. "
                            },
                            {
                                "text": "O welout a-bell ur wezenn-fiez he doa delio\u00f9, ez eas evit gwelout hag-e\u00f1 e kavje un dra bennak enni. Hag o veza\u00f1 tostaet, ne gavas nemet delio\u00f9, rak ne oa ket mare ar fiez. "
                            },
                            {
                                "text": "Neuze Jezuz, o kemer ar gomz, a lavaras dezha\u00f1: Ra ne zebro biken den eus da frouezh. Hag e ziskibien a glevas kement-se.  "
                            },
                            {
                                "text": "   Dont a rejont da Jeruzalem. Jezuz o veza\u00f1 aet en templ, en em lakaas da gas kuit ar re a werzhe hag a brene en templ, hag e tiskaras taolio\u00f9 an drokerien-arc'hant ha kadorio\u00f9 ar varc'hadourien goulmed. "
                            },
                            {
                                "text": "Ne leze den da zougen lestr ebet dre an templ. "
                            },
                            {
                                "text": "Hag e kelenne en ur lavarout: N'eo ket skrivet: Va zi a vo galvet un ti a bedenn evit an holl vroado\u00f9? Met c'hwi hoc'h eus graet anezha\u00f1 ur c'havarn laeron. "
                            },
                            {
                                "text": "Ar skribed hag ar veleien vras, o veza\u00f1 klevet kement-se, a glaskas an doare d'e lakaat d'ar marv. Rak aon o doa diraza\u00f1, abalamour an holl bobl a oa souezhet bras gant e gelennadurezh. "
                            },
                            {
                                "text": "An abardaez o veza\u00f1 deuet, Jezuz a yeas er-maez eus k\u00ear.  "
                            },
                            {
                                "text": "   Diouzh ar beure, evel ma tremenent, e weljont ar wezenn-fiez sec'het betek ar gwrizio\u00f9. "
                            },
                            {
                                "text": "P\u00ear, o kaout so\u00f1j eus ar pezh a oa c'hoarvezet, a lavaras dezha\u00f1: Mestr, setu, ar wezenn-fiez ac'h eus milliget a zo sec'het. "
                            },
                            {
                                "text": "Jezuz, o respont, a lavaras: Ho pet ar feiz eus Doue. "
                            },
                            {
                                "text": "Rak me a lavar deoc'h e gwirionez, penaos piv bennak a lavaro d'ar menez-se: Sav alese hag en em daol er mor, ha kement-se hep argredi\u00f1 en e galon, met en ur gredi\u00f1 e c'hoarvezo, ar pezh a lavar a vo roet dezha\u00f1. "
                            },
                            {
                                "text": "Setu perak e lavaran deoc'h: Kement a c'houlennot en ur bedi\u00f1, kredit e resevot anezha\u00f1 ha kement-se a vo roet deoc'h. "
                            },
                            {
                                "text": "Ha pa deuot da bedi\u00f1, mar hoc'h eus un dra bennak a-enep unan bennak, pardonit, evit ma teuio ivez ho Tad a zo en ne\u00f1vo\u00f9 da bardoni\u00f1 deoc'h ho tisentidigezh. "
                            },
                            {
                                "text": "Met ma ne bardonit ket, ho Tad a zo en ne\u00f1vo\u00f9 ne bardono ket kennebeut ho tisentidigezh.  "
                            },
                            {
                                "text": "   Distrei\u00f1 a rejont c'hoazh da Jeruzalem hag, evel ma'z ae dre an templ, ar veleien vras, ar skribed hag an henaourien a dostaas outa\u00f1 "
                            },
                            {
                                "text": "hag a lavaras dezha\u00f1: Dre beseurt galloud e rez an trao\u00f9-se, pe piv en deus roet dit galloud d'ober an trao\u00f9-se? "
                            },
                            {
                                "text": "Jezuz a respontas dezho: Me a c'houlenno ivez un dra ouzhoc'h. Respontit din hag e lavarin deoc'h dre beseurt galloud e ran an trao\u00f9-se. "
                            },
                            {
                                "text": "Badeziant Yann, ha dont a rae eus an ne\u00f1v pe eus an dud? Respontit din. "
                            },
                            {
                                "text": "Int a so\u00f1je enno o-unan, o lavarout: Mar lavaromp: Eus an ne\u00f1v, e lavaro: Perak eta n'hoc'h eus ket kredet enna\u00f1? "
                            },
                            {
                                "text": "Ha mar lavaromp: Eus an dud... Aon o doa rak ar bobl, rak an holl a grede e oa Yann ur gwir brofed. "
                            },
                            {
                                "text": "Neuze e respontjont da Jezuz: N'ouzomp ket. Ha Jezuz a lavaras dezho: Ha me kennebeut ne lavarin ket deoc'h dre beseurt galloud e ran an trao\u00f9-se.  "
                            }
                        ]
                    },
                    {
                        "verses": [
                            {
                                "text": "   En em lakaas da gomz outo dre barabolenno\u00f9. Un den a blantas ur winieg, a reas ur c'harzh en-dro dezhi, a gleuzias enni ur wask hag a savas enni un tour. Neuze e feurmas anezhi da winierien hag ez eas en ur vro all. "
                            },
                            {
                                "text": "Da amzer ar frouezh e kasas unan eus e servijerien etrezek ar winierien evit kemer diganto frouezh ar winieg. "
                            },
                            {
                                "text": "Met o veza\u00f1 kroget enna\u00f1 e kannjont anezha\u00f1 hag e kasjont anezha\u00f1 kuit hep netra. "
                            },
                            {
                                "text": "Kas a reas dezho c'hoazh ur servijer all, met e veinata a rejont, e c'hloazjont en e benn hag e kasjont anezha\u00f1 kuit goude beza\u00f1 graet dezha\u00f1 meur a zismega\u00f1s. "
                            },
                            {
                                "text": "Kas a reas c'hoazh unan all hag a voe lazhet ganto, ha kalz a re all, kannet e oa lod ha lazhet lod all. "
                            },
                            {
                                "text": "Da ziwezha\u00f1, o kaout ur mab a gare kalz, e kasas anezha\u00f1 dezho, en ur lavarout: Douja\u00f1 a raint va mab. "
                            },
                            {
                                "text": "Met ar winierien-ma\u00f1 a lavaras etrezo: Setu an heritour, deuit, lazhomp anezha\u00f1 hag an h\u00earezh a vo deomp. "
                            },
                            {
                                "text": "Hag o veza\u00f1 kroget enna\u00f1, en lazhjont hag e taoljont anezha\u00f1 er-maez eus ar winieg. "
                            },
                            {
                                "text": "Petra eta a raio mestr ar winieg? Dont a raio da zistruja\u00f1 ar winierien-se hag e roio ar winieg da re all. "
                            },
                            {
                                "text": "Ha n'hoc'h eus ket lennet ar gomz-ma\u00f1 er Skritur: Ar maen taolet kuit gant ar re a va\u00f1sone a zo deuet da veza\u00f1 penn ar c'horn; "
                            },
                            {
                                "text": "kement-se a zo bet graet gant an Aotrou hag un dra marzhus eo d'hon daoulagad? "
                            },
                            {
                                "text": "Klask a rejont kregi\u00f1 enna\u00f1, met aon o doe rak ar bobl. Anavezout a rejont mat en doa lavaret ar barabolenn-se a-enep dezho. Hag e lezjont anezha\u00f1 hag ez ejont kuit.  "
                            },
                            {
                                "text": "   Kas a rejont dezha\u00f1 hinienno\u00f9 eus ar farizianed hag eus an herodianed, evit e dapout en e gomzo\u00f9. "
                            },
                            {
                                "text": "O veza\u00f1 eta deuet d'e gavout, e lavarjont dezha\u00f1: Mestr, gouzout a reomp penaos out gwirion ha ne rez van a zen ebet, rak ne sellez ket ouzh diavaez an dud, met kelenn a rez hent Doue hervez ar wirionez: Ha dleet eo paea\u00f1 ar gwir da Gezar pe n'eo ket? "
                            },
                            {
                                "text": "E baea\u00f1 a raimp-ni pe ne raimp ket? Met e\u00f1, oc'h anavezout o filpouzerezh, a lavaras dezho: Perak e temptit ac'hanon? Degasit din un diner (1 diner = pezh arc'hant roman war-dro 4 g) evit ma welin anezha\u00f1. "
                            },
                            {
                                "text": "Hag e tegasjont dezha\u00f1 unan. Neuze e lavaras dezho: Eus piv eo ar skeud hag ar skrid-ma\u00f1? Int a lavaras dezha\u00f1: Eus Kezar. "
                            },
                            {
                                "text": "Ha Jezuz a respontas dezho: Roit eta da Gezar ar pezh a zo da Gezar ha da Zoue ar pezh a zo da Zoue. Hag e voent souezhet bras ganta\u00f1.  "
                            },
                            {
                                "text": "   Neuze ar sadukeiz, hag a lavar n'eus ket a adsavidigezh a varv, a zeuas d'e gavout hag a reas outa\u00f1 ar goulenn-ma\u00f1: "
                            },
                            {
                                "text": "Mestr, Moizez en deus gourc'hemennet deomp ma teuje breur unan bennak da vervel ha da lezel e wreg hep bugale, e vreur a zimezo d'e inta\u00f1vez evit sevel ul lignez d'e vreur. "
                            },
                            {
                                "text": "Bez' e oa seizh breur. An hini kenta\u00f1 o veza\u00f1 kemeret ur wreg, a varvas hep lezel bugale. "
                            },
                            {
                                "text": "An eil a gemeras anezhi hag a varvas hep lezel kennebeut a vugale. Hag an trede en hevelep doare. "
                            },
                            {
                                "text": "Ar seizh a gemeras anezhi ha ne lezjont ket a vugale. Ha d'an diwezha\u00f1-holl, ar wreg a varvas ivez. "
                            },
                            {
                                "text": "Neuze pa advevint, en adsavidigezh a varv, da behini anezho e vo gwreg? Rak bet eo gwreg dezho o seizh. "
                            },
                            {
                                "text": "Jezuz a respontas dezho: Ha n'emaoc'h ket en dallentez, dre n'anavezit ket ar Skriturio\u00f9 na galloud Doue? "
                            },
                            {
                                "text": "Rak pa adsavor a varv, ar wazed n'o devo ket a wragez, nag ar gwragez a ezhec'h, met bez' e vint evel aeled en ne\u00f1v. "
                            },
                            {
                                "text": "Met diwar-benn an adsavidigezh a varv, ha n'hoc'h eus ket lennet e levr Moizez, dirak ar vodenn, penaos Doue a gomzas outa\u00f1 o lavarout: Me eo Doue Abraham, Doue Izaak ha Doue Jakob? "
                            },
                            {
                                "text": "N'eo ket Doue ar re varv, met Doue ar re vev. En un dallentez bras emaoc'h eta.  "
                            },
                            {
                                "text": "   Unan eus ar skribed o c'hlevas o riotal. O welout en doa respontet mat dezho, e tostaas hag e c'houlennas diganta\u00f1: Pehini eo ar c'henta\u00f1 eus an holl c'hourc'hemenno\u00f9? "
                            },
                            {
                                "text": "Jezuz a respontas dezha\u00f1: Ar c'henta\u00f1 eus an holl c'hourc'hemenno\u00f9 eo: Selaou Israel, an Aotrou hon Doue eo an Aotrou hepken, "
                            },
                            {
                                "text": "ha karout a ri an Aotrou da Zoue, eus da holl galon, eus da holl ene, eus da holl so\u00f1j, eus da holl nerzh. Hennezh eo ar c'henta\u00f1 gourc'hemenn. "
                            },
                            {
                                "text": "Ha setu an eil a zo he\u00f1vel outa\u00f1: Karout a ri da nesa\u00f1 eveldout da-unan. N'eus ket a c'hourc'hemenno\u00f9 all brasoc'h eget ar re-ma\u00f1. "
                            },
                            {
                                "text": "Ar skrib a lavaras dezha\u00f1: Mat eo, Mestr, lavaret ec'h eus gant gwirionez n'eus nemet un Doue ha n'eus hini all ebet nemeta\u00f1, "
                            },
                            {
                                "text": "ha penaos karout anezha\u00f1 eus e holl galon, eus e holl so\u00f1j, eus e holl ene, eus e holl nerzh, ha karout e nesa\u00f1 evelta\u00f1 e-unan a zo mui eget an holl loskaberzho\u00f9 hag ar sakrifiso\u00f9. "
                            },
                            {
                                "text": "Jezuz, o welout en doa respontet gant furnez, a lavaras dezha\u00f1: N'out ket pell diouzh rouantelezh Doue. Ha neuze den ne gredas mui ober goulenn ebet outa\u00f1.  "
                            },
                            {
                                "text": "   Evel ma oa Jezuz o kelenn en templ, e lavaras: Penaos e lavar ar skribed ez eo ar C'hrist Mab David? "
                            },
                            {
                                "text": "Rak David a lavaras e-unan dre ar Spered-Santel: An Aotrou en deus lavaret da'm Aotrou: Azez a-zehou din, betek ma em bo graet eus da enebourien ur skabell dindan da dreid. "
                            },
                            {
                                "text": "David e-unan eta a c'halv anezha\u00f1 Aotrou, ha penaos eo-e\u00f1 e vab? Ha kalz a dud a selaoue anezha\u00f1 gant plijadur. "
                            },
                            {
                                "text": "En ur gelenn anezho, e lavare ivez dezho: Diwallit diouzh ar skribed a gar pourmen gant saeo\u00f9 hir ha beza\u00f1 saludet war ar marc'hallac'hio\u00f9, "
                            },
                            {
                                "text": "a gar ar c'hadorio\u00f9 kenta\u00f1 er sinagogenno\u00f9 hag ar plaso\u00f9 kenta\u00f1 er festo\u00f9, "
                            },
                            {
                                "text": "a zismantr tiez an inta\u00f1vezed hag a ra evit ar gweled pedenno\u00f9 hir. Bez' o devo ur varnedigezh gwashoc'h.  "
                            },
                            {
                                "text": "   Jezuz, o veza\u00f1 azezet dirak ar c'hef, a selle penaos e lakae an dud arc'hant en te\u00f1zor. Kalz a dud pinvidik a daole kalz. "
                            },
                            {
                                "text": "Dont a reas un inta\u00f1vez paour hag a daolas e-barzh daou bezhig, oc'h ober ur gwenneg. "
                            },
                            {
                                "text": "O veza\u00f1 galvet e ziskibien, e lavaras dezho: Me a lavar deoc'h e gwirionez, an inta\u00f1vez paour-se he deus roet muioc'h eget ar re all holl o deus lakaet en te\u00f1zor, "
                            },
                            {
                                "text": "rak holl o deus lakaet eus ar pezh o doa a re, met houma\u00f1 he deus lakaet eus he dienez, kement he doa, kement holl a oa chomet ganti evit beva\u00f1.  "
                            }
                        ]
                    },
                    {
                        "verses": [
                            {
                                "text": "   Evel ma'z ae Jezuz kuit eus an templ, unan eus e ziskibien a lavaras dezha\u00f1: Mestr, sell pebezh mein ha pebezh tiez! "
                            },
                            {
                                "text": "Jezuz a respontas dezha\u00f1: Ha gwelout a rez an holl diez bras-se? Ne chomo ket anezho maen war vaen na vo diskaret. "
                            },
                            {
                                "text": "Evel ma oa azezet war Venez an Olived dirak an templ, P\u00ear, Jakez, Yann hag Andrev a c'houlennas a-du diganta\u00f1: "
                            },
                            {
                                "text": "Lavar deomp pegoulz e c'hoarvezo an holl drao\u00f9-se, ha dre beseurt sin e vo anavezet e vint prest d'en em gavout? "
                            },
                            {
                                "text": "Jezuz, o respont, en em lakaas da lavarout dezho: Diwallit na dromplfe den ac'hanoc'h. "
                            },
                            {
                                "text": "Rak meur a hini a zeuio em anv, o lavarout: Me eo. Hag e tromplint kalz a dud. "
                            },
                            {
                                "text": "Pa glevot komz eus brezelio\u00f9 ha brud eus brezelio\u00f9, na spontit ket rak ret eo e teufe an trao\u00f9-se. Met kement-se ne vo ket c'hoazh ar fin. "
                            },
                            {
                                "text": "Rak ur vroad a savo a-enep ur vroad all hag ur rouantelezh a-enep ur rouantelezh all, hag e vo kreno\u00f9-douar e meur a lec'h, naonegezhio\u00f9 ha trubuilho\u00f9. An trao\u00f9-ma\u00f1 a vo ar penn-kenta\u00f1 eus ar gloazio\u00f9. "
                            },
                            {
                                "text": "Met diwallit ouzhoc'h hoc'h-unan, rak ho kas a raint dirak al lezio\u00f9-barn hag ho skourjeza\u00f1 a raint er sinagogenno\u00f9, mont a reot dirak ar c'houarnourien ha dirak ar rouaned abalamour din, evit rei\u00f1 testeni dirazo. "
                            },
                            {
                                "text": "Ret eo e vefe da genta\u00f1 prezeget an Aviel d'an holl vroado\u00f9. "
                            },
                            {
                                "text": "Pa gasint ac'hanoc'h evit ho lakaat etre o daouarn, na vezit ket en poan a-raok eus ar pezh ho po da lavarout ha na rakprederit ket anezha\u00f1, met lavarit ar pezh a vo roet deoc'h war an eur-se, rak ne vo ket c'hwi a gomzo met ar Spered-Santel. "
                            },
                            {
                                "text": "Ar breur a roio e vreur d'ar marv, hag an tad e vugel. Ar vugale en em savo a-enep o zud hag o lakaint d'ar marv. "
                            },
                            {
                                "text": "Kasaet e viot gant an holl abalamour da'm anv, met an hini a gendalc'ho betek ar fin a vo salvet. "
                            },
                            {
                                "text": "Pa welot an euzhusted eus ar glac'har, m'en deus komzet ar profed Daniel anezhi, deuet el lec'h ne dle ket beza\u00f1, ra gompreno an neb a lenn, neuze ar re a vo e Judea, ra dec'hint war ar menezio\u00f9, "
                            },
                            {
                                "text": "an hini a vo war an doenn, ra ne ziskenno ket en ti ha n'aio ket enna\u00f1 da gemer un dra bennak eus e di, "
                            },
                            {
                                "text": "an hini a vo er parkeier, ra ne zistroio ket a-dre\u00f1v da gemer e zilhad. "
                            },
                            {
                                "text": "Gwalleur d'ar gwragez brazez ha d'ar magerezed en deizio\u00f9-se! "
                            },
                            {
                                "text": "Pedit evit na erruo ket ho tec'h er goa\u00f1v, "
                            },
                            {
                                "text": "rak bez' e vo en deizio\u00f9-se an hevelep glac'har ken adalek penn-kenta\u00f1 ar bed en deus Doue krouet betek vrema\u00f1 n'eus ket bet, ha ne vo biken. "
                            },
                            {
                                "text": "Ha ma n'en dije ket an Aotrou berraet an deizio\u00f9-se, den ebet ne vije salvet. Met abalamour d'ar re zibabet dilennet ganta\u00f1, en deus o berraet. "
                            },
                            {
                                "text": "Neuze, mar lavar unan bennak deoc'h: Setu, ar C'hrist a zo ama\u00f1, pe: Aze, na gredit ket. "
                            },
                            {
                                "text": "Rak fals-kristed ha fals-profeded a savo, hag e raint sino\u00f9 ha burzhudo\u00f9 da drompla\u00f1, ma vije gallet, zoken ar re zibabet. "
                            },
                            {
                                "text": "Bezit war evezh eta, setu, lavaret em eus holl deoc'h a-raok. "
                            },
                            {
                                "text": "En deizio\u00f9-se, goude ar glac'har-ma\u00f1, an heol a vo te\u00f1valaet, al loar ne roio ket he skl\u00earijenn, "
                            },
                            {
                                "text": "ar stered a gouezho eus an oabl, hag ar galloudo\u00f9 a zo en ne\u00f1v a vo bra\u00f1sellet. "
                            },
                            {
                                "text": "Neuze e vo gwelet Mab an den o tont war ar c'hoabr gant ur galloud hag ur gloar bras. "
                            },
                            {
                                "text": "Neuze e kaso e aeled da zastum e re zibabet eus ar pevar avel, adalek penno\u00f9 pella\u00f1 an douar betek penno\u00f9 pella\u00f1 an ne\u00f1v. "
                            },
                            {
                                "text": "Deskit dre ur barabolenn tennet eus ar wezenn-fiez. Pa zeu he branko\u00f9 da veza\u00f1 tener hag he delio\u00f9 da vounta\u00f1, c'hwi a oar ez eo tost an ha\u00f1v. "
                            },
                            {
                                "text": "Evel-se ivez pa welot kement-se oc'h erruout, gouezit ema\u00f1 tost Mab an den, e-tal an nor. "
                            },
                            {
                                "text": "Me a lavar deoc'h e gwirionez, penaos ar rummad-ma\u00f1 ne dremeno ket ken na vo c'hoarvezet an holl drao\u00f9-se. "
                            },
                            {
                                "text": "An ne\u00f1v hag an douar a dremeno, met va gerio\u00f9 ne dremenint ket. "
                            },
                            {
                                "text": "Evit ar pezh a sell ouzh an deiz pe an eur, den n'o anavez, nag an aeled a zo en ne\u00f1v, nag ar Mab, met an Tad hepken. "
                            },
                            {
                                "text": "Bezit war evezh, beilhit ha pedit, rak n'ouzoc'h ket pegoulz e teuio an amzer-se. "
                            },
                            {
                                "text": "He\u00f1vel eo ouzh un den a ya en ur vro all, a lez e di, a ro ar renerezh anezha\u00f1 d'e vevelien o rei\u00f1 da bep hini e labour, hag a c'hourc'hemenn d'ar porzhier beza\u00f1 dihun. "
                            },
                            {
                                "text": "Beilhit eta, rak n'ouzoc'h ket pegoulz e teuio mestr an ti, d'an abardaez, da hanternoz, da gan ar c'hilhog pe diouzh ar beure, "
                            },
                            {
                                "text": "gant aon na zeufe en un taol ha n'ho kavfe kousket. "
                            },
                            {
                                "text": "Hag ar pezh a lavaran deoc'h, a lavaran d'an holl: Beilhit.  "
                            }
                        ]
                    },
                    {
                        "verses": [
                            {
                                "text": "   Gouel ar Pask hag ar bara hep goell a dlee beza\u00f1 daou zevezh goude. Ar veleien vras hag ar skribed a glaske an doare da gregi\u00f1 enna\u00f1 dre droidell ha d'e lakaat d'ar marv. "
                            },
                            {
                                "text": "Met e lavarent: Arabat e vefe e-pad ar gouel, gant aon na savfe un drubuilh bennak e-touez ar bobl.  "
                            },
                            {
                                "text": "   E-pad ma oa e Betania, ouzh taol, e ti Simon al lovr, ur wreg a zeuas d'e gavout gant ul lestr alabastr leun a c'hwezh-vat a nard pur hag eus ur priz bras, hag, o veza\u00f1 torret al lestr, e skuilhas ar c'hwezh-vat war e benn. "
                            },
                            {
                                "text": "En o zouez, hinienno\u00f9 a savas droug enno hag a lavaras: Perak koll evel-se ar c'hwezh-vat-se? "
                            },
                            {
                                "text": "Rak gallet e vije bet gwerzha\u00f1 anezhi ouzhpenn tri c'hant diner (1 diner = pezh arc'hant roman war-dro 4 g) hag o rei\u00f1 d'ar beorien. Hag e krozmolent en hec'h enep. "
                            },
                            {
                                "text": "Met Jezuz a lavaras: Lezit anezhi, perak e rit poan dezhi? Un dra vat he deus graet em c'he\u00f1ver. "
                            },
                            {
                                "text": "Rak c'hwi ho po atav peorien ganeoc'h ha bep gwech ma c'hoantaot e c'hellot ober vat dezho, met n'ho po ket atav ac'hanon. "
                            },
                            {
                                "text": "Graet he deus ar pezh a oa en he galloud, porfumet he deus dre ziaraok va c'horf evit ar beziadur. "
                            },
                            {
                                "text": "Me a lavar deoc'h e gwirionez, penaos el lec'hio\u00f9 ma vo an Aviel-ma\u00f1 prezeget dre ar bed holl, ar pezh he deus graet ar wreg-ma\u00f1 a vo ivez lavaret en e\u00f1vor anezhi.  "
                            },
                            {
                                "text": "   Judaz Iskariod, unan eus an daouzek, a yeas da gavout ar veleien vras evit e zroukrei\u00f1 dezho. "
                            },
                            {
                                "text": "O veza\u00f1 e selaouet, e voent laouen hag e prometjont rei\u00f1 arc'hant dezha\u00f1. Hag e klaskas an tu dereat d'e zroukrei\u00f1.  "
                            },
                            {
                                "text": "   Ar c'henta\u00f1 deiz eus ar bara hep goell, pa aberzhed ar Pask, e ziskibien a lavaras dezha\u00f1: Pelec'h e c'hoantaez ez afemp da gempenn dit ar pezh a zo ret evit debri\u00f1 ar Pask? "
                            },
                            {
                                "text": "Neuze e kasas daou eus e ziskibien hag e lavaras dezho: It e k\u00ear hag e kavot un den o tougen ur podad dour, it war e lerc'h. "
                            },
                            {
                                "text": "E pe lec'h bennak ma'z aio, lavarit da vestr an ti: Ar Mestr a lavar: Pelec'h ema\u00f1 al lec'h e tebrin ar Pask enna\u00f1, gant va diskibien? "
                            },
                            {
                                "text": "Hag e tiskouezo deoc'h ur gambr uhel, urzhiet ha fichet mat, kempennit anezha\u00f1 eno deomp. "
                            },
                            {
                                "text": "E ziskibien a yeas kuit, a zeuas e k\u00ear hag a gavas an trao\u00f9 evel m'en doa lavaret dezho. Hag e kempennjont ar Pask. "
                            },
                            {
                                "text": "Pa voe deuet an abardaez, e teuas gant an daouzek. "
                            },
                            {
                                "text": "Evel ma oant ouzh taol ha ma tebrent, Jezuz a lavaras: Me a lavar deoc'h e gwirionez, unan ac'hanoc'h, unan a zebr ganin, am droukroio. "
                            },
                            {
                                "text": "En em lakajont da veza\u00f1 glac'haret, hag e lavarjont dezha\u00f1 an eil goude egile: Ha me eo? Hag unan all: Ha me eo? "
                            },
                            {
                                "text": "E\u00f1 a respontas dezho: Unan eus an daouzek eo ha lakaat a ra e zorn er plad ganin. "
                            },
                            {
                                "text": "Mab an den evit gwir a ya hervez ar pezh a zo skrivet anezha\u00f1, met gwalleur d'an den ma'z eo droukroet ganta\u00f1. Gwelloc'h e vije d'an den-se na vije biken bet ganet.  "
                            },
                            {
                                "text": "   Evel ma tebrent, Jezuz a gemeras bara ha, goude beza\u00f1 trugarekaet, e torras anezha\u00f1 hag en roas dezho o lavarout: Kemerit, debrit, hema\u00f1 eo va c'horf. "
                            },
                            {
                                "text": "Kemer a reas ivez an hanaf ha, goude beza\u00f1 trugarekaet, en roas dezho hag ec'h evjont holl diouta\u00f1. "
                            },
                            {
                                "text": "Hag e lavaras dezho: Hema\u00f1 eo va gwad, ar gwad eus an emglev nevez skuilhet evit kalz. "
                            },
                            {
                                "text": "Me a lavar deoc'h e gwirionez, n'evin mui eus frouezh ar winienn betek an deiz ma'c'h evin anezha\u00f1 nevez e rouantelezh Doue.  "
                            },
                            {
                                "text": "   Goude m'o doe kanet ur c'hantik, ez ejont da Venez an Olived. "
                            },
                            {
                                "text": "Jezuz a lavaras dezho: Me a vo deoc'h holl en noz-ma\u00f1 un abeg da gouezha\u00f1, rak skrivet eo: Skei\u00f1 a rin ar mesaer hag an de\u00f1ved a vo stlabezet. "
                            },
                            {
                                "text": "Met pa vin adsavet a varv, ho tiaraogin e Galilea. "
                            },
                            {
                                "text": "Ha P\u00ear a lavaras dezha\u00f1: Pa gavfe an holl tamall, me ne gavin ket. "
                            },
                            {
                                "text": "Jezuz a lavaras dezha\u00f1: Me a lavar dit e gwirionez, penaos hiziv, en noz-ma\u00f1, a-raok ma kano ar c'hilhog div wech, te az po va dinac'het teir gwech. "
                            },
                            {
                                "text": "Met e\u00f1 a lavare kre\u00f1voc'h c'hoazh: Ha pa vefe ret din mervel ganit, ne zinac'hin ket ac'hanout. Hag ar re all holl a lavaras an hevelep tra.  "
                            },
                            {
                                "text": "   Neuze ez ejont en ul lec'h galvet Getsemane, hag e lavaras d'e ziskibien: Azezit ama\u00f1 e-pad ma pedin. "
                            },
                            {
                                "text": "Kemer a reas ganta\u00f1 P\u00ear, Jakez ha Yann, hag e voe leuniet a aon hag a anken. "
                            },
                            {
                                "text": "Lavarout a reas dezho: Trist eo va ene betek ar marv, chomit ama\u00f1 ha beilhit. "
                            },
                            {
                                "text": "O vont un tamm a-raokoc'h, en em stouas d'an douar en ur bedi\u00f1, mar befe posupl, ma pellaje an eur-se diouta\u00f1. "
                            },
                            {
                                "text": "Hag e lavare: Abba, Tad, an holl drao\u00f9 a c'hellez, pella an hanaf-se diouzhin! Koulskoude, n'eo ket evel ma fell din, met evel ma fell dit. "
                            },
                            {
                                "text": "Dont a reas hag o c'havas kousket, hag e lavaras da B\u00ear: Simon, kousket a rez! Ne'c'h eus ket gallet beilha\u00f1 un eur? "
                            },
                            {
                                "text": "Beilhit ha pedit evit na gouezhot ket en temptadur, ar spered a zo buan met ar c'hig a zo dinerzh. "
                            },
                            {
                                "text": "Mont a reas adarre hag e pedas, o lavarout an hevelep komzo\u00f9. "
                            },
                            {
                                "text": "Distrei\u00f1 a reas hag o c'havas adarre kousket, rak o daoulagad a oa pounneraet, ha ne ouient petra da lavarout dezha\u00f1. "
                            },
                            {
                                "text": "Dont a reas evit an trede gwech hag a lavaras dezho: Kouskit brema\u00f1 ha diskuizhit! A-walc'h eo! An eur a zo deuet. Setu, Mab an den a zo droukroet etre daouarn ar bec'herien. "
                            },
                            {
                                "text": "Savit ha deomp. Setu, an hini am droukro a dosta.  "
                            },
                            {
                                "text": "   Ha kerkent, evel ma komze c'hoazh, Judaz, unan eus an daouzek, a zeuas ha ganta\u00f1 ur vandenn vras a dud gant klezeier ha gant bizhier, a-berzh ar veleien vras, ar skribed hag an henaourien. "
                            },
                            {
                                "text": "An hini en droukroe en doa roet ar sin-ma\u00f1: An hini a bokin dezha\u00f1, hennezh eo, krogit enna\u00f1 ha kasit e\u00f1 sur. "
                            },
                            {
                                "text": "Raktal ma voe erruet, e tostaas outa\u00f1 hag e lavaras: Mestr! Mestr! Hag e pokas dezha\u00f1. "
                            },
                            {
                                "text": "Neuze e lakajont o daouarn warna\u00f1 hag e krogjont enna\u00f1. "
                            },
                            {
                                "text": "Unan eus ar re a oa eno a dennas e gleze, a skoas ur servijer eus ar beleg-meur hag a droc'has e skouarn dezha\u00f1. "
                            },
                            {
                                "text": "Neuze Jezuz a gemeras ar gomz hag a lavaras dezho: Deuet oc'h er-maez evel war-lerc'h ul laer, gant klezeier ha gant bizhier, evit kregi\u00f1 ennon. "
                            },
                            {
                                "text": "Bemdez e oan en ho touez, o kelenn en templ, ha n'hoc'h eus ket va c'hemeret, met bez' eo evit ma vo ar Skriturio\u00f9 peurc'hraet. "
                            },
                            {
                                "text": "Neuze an holl a zilezas anezha\u00f1 hag a dec'has kuit. "
                            },
                            {
                                "text": "Un den yaouank en heulie, goloet hepken gant ul linenn ska\u00f1v. An dud yaouank a grogas enna\u00f1, "
                            },
                            {
                                "text": "met e\u00f1 a lezas ganto e wiskamant hag a dec'has en noazh deus etre o daouarn.  "
                            },
                            {
                                "text": "   Kas a rejont neuze Jezuz da di ar beleg-meur, e-lec'h ma oa en em zastumet an holl veleien vras, an henaourien hag ar skribed. "
                            },
                            {
                                "text": "P\u00ear a heulias anezha\u00f1 a-bell betek porzh ar beleg-meur. Hag o veza\u00f1 azezet gant ar vevelien, en em domme e-tal an tan. "
                            },
                            {
                                "text": "Ar veleien vras hag ar sanedrin a-bezh a glaske un testeni a-enep Jezuz, evit e lakaat d'ar marv, hogen ne gavent ket. "
                            },
                            {
                                "text": "Rak kalz a roe fals-testeni en e enep, met o zestenio\u00f9 ne oant ket he\u00f1vel etrezo. "
                            },
                            {
                                "text": "Hinienno\u00f9 a savas hag a zougas ur fals-testeni a-enep dezha\u00f1, o lavarout: "
                            },
                            {
                                "text": "Ni hon eus e glevet o lavarout: Me a ziskaro an templ-ma\u00f1 graet gant an dorn, hag a-benn tri devezh ec'h adsavin unan all ha ne vo ket graet gant an dorn. "
                            },
                            {
                                "text": "Met o zestenio\u00f9 ne oant ket he\u00f1vel etrezo kennebeut. "
                            },
                            {
                                "text": "Ar beleg-meur a savas en o c'hreiz hag a reas ouzh Jezuz ar goulenn-ma\u00f1: Ha ne respontez netra? Petra a destenn an dud-se en da enep? "
                            },
                            {
                                "text": "Met e tavas ha ne respontas netra. Ar beleg-meur a reas c'hoazh outa\u00f1 ar goulenn-ma\u00f1: Bez' out-te ar C'hrist, Mab an Hini a zo benniget? "
                            },
                            {
                                "text": "Ha Jezuz a lavaras dezha\u00f1: Emaon. Ha gwelout a reot Mab an den azezet a-zehou d'ar galloud hag o tont war goabr an ne\u00f1v. "
                            },
                            {
                                "text": "Neuze ar beleg-meur a rogas e zilhad hag a lavaras: Da betra hon eus mui ezhomm a desto\u00f9? "
                            },
                            {
                                "text": "Klevet hoc'h eus al ledoued. Petra a so\u00f1jit a-se? Int holl neuze a varnas anezha\u00f1 evel din da vervel. "
                            },
                            {
                                "text": "Hinienno\u00f9 en em lakaas da gra\u00f1chat outa\u00f1, da c'holei\u00f1 e zremm ha da rei\u00f1 dezha\u00f1 taolio\u00f9-dorn o lavarout dezha\u00f1: Diougan! Hag ar vevelien a roe karvanado\u00f9 dezha\u00f1. "
                            },
                            {
                                "text": "P\u00ear a oa e trao\u00f1 ar porzh hag e teuas eno unan eus mitizhien ar beleg-meur. "
                            },
                            {
                                "text": "O welout P\u00ear o tomma\u00f1, e sellas outa\u00f1 hag e lavaras: Te a oa ivez gant Jezuz a Nazared. "
                            },
                            {
                                "text": "Met e\u00f1 a nac'has kement-se hag a lavaras: N'ouzon ket, ne gomprenan ket petra a lavarez. Mont a reas er-maez dindan ar porched, hag ar c'hilhog a ganas. "
                            },
                            {
                                "text": "Ar vatezh-se, o veza\u00f1 e welet adarre, en em lakaas da lavarout d'ar re a oa eno: An den-ma\u00f1 a zo eus an dud-se. "
                            },
                            {
                                "text": "Met e\u00f1 en nac'has adarre.Ur pennad goude, ar re a oa eno a lavaras ivez da B\u00ear: Evit gwir te a zo eus an dud-se, rak te a zo Galileat ha da yezh a zo he\u00f1vel ouzh o hini. "
                            },
                            {
                                "text": "Neuze en em lakaas da zroukpedi\u00f1 ha da doui\u00f1: N'anavezan ket an den-se a gomzit anezha\u00f1. "
                            },
                            {
                                "text": "Ar c'hilhog a ganas un eil gwech. P\u00ear en doe so\u00f1j eus ar gomz en doa Jezuz lavaret dezha\u00f1: A-raok ma kano ar c'hilhog div wech, te az po va dinac'het teir gwech. Hag oc'h en em sonja\u00f1, e ouelas.  "
                            }
                        ]
                    },
                    {
                        "verses": [
                            {
                                "text": "   Kerkent ha ma voe deuet ar mintin, ar veleien vras, gant an henaourien, ar skribed hag ar sanedrin a-bezh, en em guzulias asambles, a zegasas Jezuz ereet hag en lakajont etre daouarn Pilat. "
                            },
                            {
                                "text": "Pilat a c'houlennas outa\u00f1: Ha bez' out roue ar Yuzevien? Jezuz a respontas dezha\u00f1: Te en lavar. "
                            },
                            {
                                "text": "Ar veleien vras a damalle anezha\u00f1 eus meur a dra. Met ne respontas netra. "
                            },
                            {
                                "text": "Pilat a reas c'hoazh ar goulenn-ma\u00f1 outa\u00f1, o lavarout: Ha ne respontez netra? Gwel pegement a drao\u00f9 a damallont dit. "
                            },
                            {
                                "text": "Met Jezuz ne respontas netra ken, en hevelep doare ma oa Pilat souezhet. "
                            },
                            {
                                "text": "D'ar gouel-se, e laoske dezho an hini eus ar brizonidi a c'houlenne ar bobl. "
                            },
                            {
                                "text": "Hag e oa er prizon unan galvet Barabbaz gant e genseurted, rak graet o doa ur muntr e-pad un dispac'h. "
                            },
                            {
                                "text": "Ar bobl en em lakaas da c'houlenn gant kriadenno\u00f9 bras ma vije graet dezho evel m'en doa atav graet. "
                            },
                            {
                                "text": "Pilat a respontas dezho: Ha c'hwi a fell deoc'h e laoskfen deoc'h roue ar Yuzevien? "
                            },
                            {
                                "text": "Rak anavezout a rae e oa dre avi o doa ar veleien vras e lakaet etre e zaouarn. "
                            },
                            {
                                "text": "Met ar veleien vras a vroude ar bobl da c'houlenn ma vije laosket kentoc'h dezho Barabbaz. "
                            },
                            {
                                "text": "Pilat, oc'h adkemer ar gomz, a lavaras dezho: Petra a fell deoc'h e rafen eta eus an hini e c'halvit roue ar Yuzevien? "
                            },
                            {
                                "text": "Int a grias a-nevez: Ouzh ar groaz! "
                            },
                            {
                                "text": "Pilat a lavaras dezho: Met peseurt droug en deus graet? Hag e krijont c'hoazh kre\u00f1voc'h: Ouzh ar groaz! "
                            },
                            {
                                "text": "Pilat eta, o c'hoantaat plijout d'ar bobl, a laoskas dezho Barrabaz ha, goude beza\u00f1 lakaet Jezuz da veza\u00f1 skourjezet, en roas evit beza\u00f1 staget ouzh ar groaz. "
                            },
                            {
                                "text": "Ar soudarded a zegasas anezha\u00f1 e diabarzh ar palez, da lavarout eo er pretordi, hag e tastumjont an holl strollad. "
                            },
                            {
                                "text": "Gwiska\u00f1 a rejont anezha\u00f1 gant limestra hag e lakajont war e benn ur gurunenn spern o doa gweet. "
                            },
                            {
                                "text": "En em lakajont d'e saludi\u00f1: Salud, Roue ar Yuzevien! "
                            },
                            {
                                "text": "Hag e skojont war e benn gant ur gorzenn, e kra\u00f1chjont outa\u00f1 hag, o plega\u00f1 o glin, e stoujont diraza\u00f1.  "
                            },
                            {
                                "text": "   Goude beza\u00f1 graet goap anezha\u00f1, e lamjont al limestra diwarna\u00f1, e wiskjont dezha\u00f1 e zilhad en-dro hag e kasjont anezha\u00f1 evit e staga\u00f1 ouzh ar groaz. "
                            },
                            {
                                "text": "Un den eus Siren, anvet Simon, tad Aleksandr ha Rufuz, a dremene dre eno o tont eus ar parkeier, hag e redijont anezha\u00f1 da zougen e groaz. "
                            },
                            {
                                "text": "Kas a rejont anezha\u00f1 d'ul lec'h anvet Golgota, da lavarout eo: Lec'h ar C'hlopenn. "
                            },
                            {
                                "text": "Ggwin mesket gant mir a rojont dezha\u00f1 da eva\u00f1, met ne evas ket anezha\u00f1. "
                            },
                            {
                                "text": "Goude m'o doe e staget ouzh ar groaz, e lodennjont e zilhad o teurel d'ar sord evit anavezout lod pep hini. "
                            },
                            {
                                "text": "An trede eur e oa pa stagjont anezha\u00f1 ouzh ar groaz. "
                            },
                            {
                                "text": "Abeg e gondaonidigezh a oa lakaet dre ar skrid-ma\u00f1: ROUE AR YUZEVIEN. "
                            },
                            {
                                "text": "Kroazstaget e voe ganta\u00f1 daou laer, unan a-zehou hag egile a-gleiz dezha\u00f1. "
                            },
                            {
                                "text": "Evel-se e voe peurc'hraet ar Skritur a lavar: Lakaet eo bet e renk an dorfedourien. "
                            },
                            {
                                "text": "Ar re a dremene dre eno a lavare dismega\u00f1so\u00f9 dezha\u00f1, o heja\u00f1 o fenn hag o lavarout: He! Te hag a ziskar an templ hag en adsav e tri devezh, "
                            },
                            {
                                "text": "en em savete da-unan ha diskenn eus ar groaz! "
                            },
                            {
                                "text": "Evel-se ivez, ar veleien vras gant ar skribed a lavare etrezo en ur c'hoapaat: Saveteet en deus ar re all ha ne c'hell ket en em savetei\u00f1 e-unan. "
                            },
                            {
                                "text": "Ra ziskenno ar C'hrist, roue Israel, brema\u00f1 eus ar groaz, abalamour deomp d'e welout ha ma kredimp. Hag ar re a oa kroazstaget ganta\u00f1 a lavare ivez dismega\u00f1so\u00f9 dezha\u00f1. "
                            },
                            {
                                "text": "Pa zeuas ar c'hwec'hvet eur, e voe te\u00f1valijenn war an douar holl, betek an navet eur. "
                            },
                            {
                                "text": "D'an navet eur, Jezuz a grias gant ur vouezh kre\u00f1v: Eloi, Eloi, lama sabaktani? Da lavarout eo: Va Doue, va Doue, perak ec'h eus va dilezet? "
                            },
                            {
                                "text": "Hinienno\u00f9 eus ar re a oa eno, o veza\u00f1 e glevet, a lavaras: Setu, e c'halv Elia. "
                            },
                            {
                                "text": "Unan anezho a redas, a leunias ur spoueenn a winegr, he lakaas e penn ur gorzenn hag he roas dezha\u00f1 da eva\u00f1, en ur lavarout: Lezit, gwelomp hag-e\u00f1 e teuio Elia d'e ziskenn. "
                            },
                            {
                                "text": "Ha Jezuz, o veza\u00f1 taolet ur griadenn vras, a rentas ar spered. "
                            },
                            {
                                "text": "Gouel an templ a rogas e div adalek krec'h betek trao\u00f1. "
                            },
                            {
                                "text": "Ar c'hantener a oa diraza\u00f1, o welout e oa marvet en ur grial evel-se, a lavaras: Hema\u00f1, evit gwir, a oa Mab Doue. "
                            },
                            {
                                "text": "Bez' e oa ivez gwragez a selle a-bell. En o-zouez e oa Mari a Vagdala, Mari mamm Jakez ar yaouanka\u00f1 ha Jozez, ha Salome, "
                            },
                            {
                                "text": "ar re en heulie hag en servije pa oa e Galilea, ha meur a hini all a oa pignet ganta\u00f1 da Jeruzalem.  "
                            },
                            {
                                "text": "   Diouzh an abardaez, evel ma oa deiz ar c'hempennadur, da lavarout eo deiz kent ar sabad, "
                            },
                            {
                                "text": "e teuas Jozef a Arimatea, ur c'huzulier enoret a c'hortoze ivez rouantelezh Doue. Mont a reas gant hardizhegezh da gavout Pilat da c'houlenn diganta\u00f1 korf Jezuz. "
                            },
                            {
                                "text": "Pilat a voe souezhet e oa marv dija, hag o veza\u00f1 galvet ar c'hantener, e c'houlennas diganta\u00f1 hag-e\u00f1 e oa marv pell a oa. "
                            },
                            {
                                "text": "P'en doe klevet gant ar c'hantener, e roas ar c'horf da Jozef. "
                            },
                            {
                                "text": "O veza\u00f1 prenet ul lienenn, en diskennas, e lakaas al lienenn-se en-dro dezha\u00f1 hag e lakaas anezha\u00f1 en ur bez toullet er roc'h. Neuze e ruilhas ur maen ouzh dor ar bez. "
                            },
                            {
                                "text": "Mari a Vagdala ha Mari mamm Jozez a selle pelec'h e lakaed anezha\u00f1.  "
                            }
                        ]
                    },
                    {
                        "verses": [
                            {
                                "text": "   Goude ma voe ar sabad tremenet, Mari a Vagdala, Mari mamm Jakez ha Salome, a brenas louzo\u00f9-frondus evit dont d'e valzama\u00f1. "
                            },
                            {
                                "text": "Deiz kenta\u00f1 ar sizhun, da sav-heol, e teujont mintin mat d'ar bez. "
                            },
                            {
                                "text": "Hag e lavarent etrezo: Piv a ruilho deomp ar maen diouzh dor ar bez? "
                            },
                            {
                                "text": "O veza\u00f1 sellet, e weljont ar maen a oa bet ruilhet, ha gwall vras e oa. "
                            },
                            {
                                "text": "O veza\u00f1 aet er bez, e weljont un den yaouank azezet en tu dehou, gwisket gant ur sae wenn, hag e voent spontet. "
                            },
                            {
                                "text": "E\u00f1 a lavaras dezho: Na vezit ket spontet, c'hwi a glask Jezuz a Nazared a zo bet staget ouzh ar groaz. Adsavet eo a varv, n'ema\u00f1 ket ama\u00f1, setu al lec'h m'o doa lakaet anezha\u00f1. "
                            },
                            {
                                "text": "Met it ha lavarit d'e ziskibien ha da B\u00ear ho tiaraogo e Galilea. Eno en gwelot evel m'en deus lavaret deoc'h. "
                            },
                            {
                                "text": "Int a yeas kuit buan hag a dec'has diouzh ar bez, rak e oant souezhet ha leuniet a aon. Ne lavarjont netra da zen, rak spontet e oant.  "
                            },
                            {
                                "text": "   O veza\u00f1 adsavet a varv da veure ar c'henta\u00f1 deiz eus ar sizhun, en em ziskouezas da genta\u00f1 da Vari a Vagdala, m'en doa kaset kuit seizh diaoul anezhi. "
                            },
                            {
                                "text": "Hi a yeas hag a roas d'henn anavezout d'ar re a oa bet ganta\u00f1 hag a oa e ka\u00f1v hag en daero\u00f9. "
                            },
                            {
                                "text": "Met int, o klevout e oa bev hag he doa-hi gwelet anezha\u00f1, ne gredjont ket. "
                            },
                            {
                                "text": "Goude-se, en em ziskouezas en un doare all da zaou anezho a oa en hent o vont war ar maez. "
                            },
                            {
                                "text": "Ar re-ma\u00f1 a yeas d'henn lavarout d'ar re all ha n'o c'hredjont ket kennebeut. "
                            },
                            {
                                "text": "Da ziwezha\u00f1 en em ziskouezas d'an unnek evel ma oant ouzh taol hag e rebechas dezho o diskredoni ha o c'haleter a galon, abalamour n'o doa ket kredet ar re o doa e welet adsavet a varv.  "
                            },
                            {
                                "text": "   Hag e lavaras dezho: It dre ar bed holl ha prezegit an Aviel da bep krouadur. "
                            },
                            {
                                "text": "An hini a gredo hag a vo badezet a vo salvet, met an hini na gredo ket a vo kondaonet. "
                            },
                            {
                                "text": "Setu ar miraklo\u00f9 a heulio ar re o devo kredet: Kas a raint kuit an diaouled em anv; komz a raint yezho\u00f9 nevez; "
                            },
                            {
                                "text": "kemer a raint an naered; mar evont un dra marvel bennak, ne raio ket a zroug dezho; lakaat a raint o daouarn war ar re gla\u00f1v hag e vint yac'haet. "
                            },
                            {
                                "text": "An Aotrou, goude beza\u00f1 komzet outo, a voe savet en ne\u00f1v hag ec'h azezas en tu dehou da Zoue. "
                            },
                            {
                                "text": "Int a yeas kuit hag a brezegas dre holl, an Aotrou a laboure ganto hag a roe kred d'ar ger dre ar miraklo\u00f9 a heulie. Amen.    "
                            }
                        ]
                    }
                ]
            },
            {
                "names": [
                    "Luke"
                ],
                "usfm_id": "Luke",
                "abbreviation": "Luke",
                "chapters": [
                    {
                        "verses": [
                            {
                                "text": "   Kalz o veza\u00f1 en em lakaet da skriva\u00f1 istor an trao\u00f9 c'hoarvezet hag anavezet mat en hon touez, "
                            },
                            {
                                "text": "hervez m'o deus degaset deomp ar re o deus o gwelet adalek ar penn-kenta\u00f1 hag a zo bet ministred ar ger, "
                            },
                            {
                                "text": "kavet em eus mat ivez, goude beza\u00f1 graet un enklask pizh warno holl adalek ar penn-kenta\u00f1, o skriva\u00f1 dit dre urzh, Teofil mat meurbet, "
                            },
                            {
                                "text": "evit ma'c'h anavezi ar wirionez diwar-benn ar pezh a zo bet desket dit.  "
                            },
                            {
                                "text": "   En amzer Herodez, roue Judea, e oa ur beleg anvet Zakaria, eus lignez Abia. E wreg a oa eus lignez Aaron hag en em c'halve Elesbed. "
                            },
                            {
                                "text": "Reizh e oant o-daou dirak Doue, hag ec'h heulient holl c'hourc'hemenno\u00f9 hag urzhio\u00f9 an Aotrou en un doare divlam. "
                            },
                            {
                                "text": "N'o doa bugel ebet rak Elesbed a oa gaonac'h. O-daou e oant aet war an oad. "
                            },
                            {
                                "text": "Hogen e c'hoarvezas, evel ma rae e garg a veleg dirak Doue hervez urzh e dro, "
                            },
                            {
                                "text": "ma tegouezhas dezha\u00f1 dre ar sord, hervez giz ar velegiezh, mont e-barzh templ an Aotrou evit devi\u00f1 an eza\u00f1s. "
                            },
                            {
                                "text": "Ar bobl holl a oa er-maez o pedi\u00f1 d'an eur ma teved an eza\u00f1s. "
                            },
                            {
                                "text": "Un ael eus an Aotrou en em ziskouezas dezha\u00f1 en e sav, en tu dehou da aoter an eza\u00f1s. "
                            },
                            {
                                "text": "Zakaria a voe trubuilhet o welout anezha\u00f1 hag ar spont a grogas enna\u00f1. "
                            },
                            {
                                "text": "Met an ael a lavaras dezha\u00f1: Na'z pez ket aon, Zakaria, rak da bedenn a zo bet selaouet, Elesbed a c'hano dit ur mab hag e c'halvi e anv Yann. "
                            },
                            {
                                "text": "Bez' e vo evidout un abeg a joa hag a laouenidigezh, ha kalz en em laouenaio eus e c'hanedigezh, "
                            },
                            {
                                "text": "rak bras e vo dirak an Aotrou. N'evo na gwin nag evaj kre\u00f1v ebet, ha leuniet e vo eus ar Spered-Santel adalek kof e vamm. "
                            },
                            {
                                "text": "Distrei\u00f1 a raio kalz eus bugale Israel d'an Aotrou o Doue, "
                            },
                            {
                                "text": "hag e kerzho diraza\u00f1 e spered hag e nerzh Elia, evit trei\u00f1 kalono\u00f9 an tado\u00f9 ouzh ar vugale hag ar re zisentus ouzh furnez ar re reizh, evit aoza\u00f1 d'an Aotrou ur bobl tuet mat. "
                            },
                            {
                                "text": "Zakaria a lavaras d'an ael: A betra ec'h anavezin kement-se, rak me a zo kozh ha va gwreg a zo aet war an oad? "
                            },
                            {
                                "text": "An ael a respontas dezha\u00f1: Me eo Gabriel, an hini a chom dirak Doue. Degaset on bet evit komz ouzhit ha diskl\u00earia\u00f1 dit ar c'helo\u00f9 mat-ma\u00f1. "
                            },
                            {
                                "text": "Setu, e vi mut ha ne c'helli ken komz betek an deiz ma c'hoarvezo an trao\u00f9-ma\u00f1, abalamour na'c'h eus ket kredet da'm c'homzo\u00f9 a erruo en o amzer. "
                            },
                            {
                                "text": "Ar bobl a c'hortoze Zakaria hag a oa souezhet ma talee en templ. "
                            },
                            {
                                "text": "Met pa zeuas er-maez ne c'hellas ket komz outo, hag ec'h anavezjont en doa bet ur weledigezh en templ, rak e rae sino\u00f9 dezho hag e chome mut. "
                            },
                            {
                                "text": "Pa voe echuet deizio\u00f9 e garg, ez eas d'e di. "
                            },
                            {
                                "text": "Un nebeud amzer goude, Elesbed e wreg en em gavas dougerez. E-pad pemp miz en em guzhas, o lavarout: "
                            },
                            {
                                "text": "Evel-se eo en deus graet an Aotrou em c'he\u00f1ver, en deizio\u00f9-ma\u00f1 m'en deus sellet ouzhin evit lemel an dismega\u00f1s a oa warnon dirak an dud.  "
                            },
                            {
                                "text": "   Er c'hwec'hvet miz, an ael Gabriel a voe kaset gant Doue d'ur g\u00ear a C'halilea galvet Nazared, "
                            },
                            {
                                "text": "da gavout ur werc'hez a dlee dimezi\u00f1 d'un den anvet Jozef, eus tiegezh David. Ar werc'hez-se a oa anvet Mari. "
                            },
                            {
                                "text": "An ael o veza\u00f1 aet el lec'h ma oa, a lavaras dezhi: Da saludi\u00f1 a ran, te hag a zo bet resevet en gras. An Aotrou a zo ganit. Benniget out e-touez ar gwragez. "
                            },
                            {
                                "text": "O veza\u00f1 e welet, e voe trubuilhet gant e gomzo\u00f9 hag e so\u00f1jas enni hec'h-unan petra a c'helle ar salud-se beza\u00f1. "
                            },
                            {
                                "text": "An ael a lavaras dezhi: Na'z pez ket aon, Mari, rak kavet ec'h eus trugarez dirak Doue. "
                            },
                            {
                                "text": "Setu, te a vo dougerez, hag e c'hani ur mab hag e c'halvi e anv Jezuz. "
                            },
                            {
                                "text": "Hema\u00f1 a vo bras hag a vo galvet Mab an Uhel-Meurbet, hag an Aotrou Doue a roio dezha\u00f1 tron David e dad. "
                            },
                            {
                                "text": "Ren a raio da virviken war diegezh Jakob hag e ren n'en devo ken a ziwezh. "
                            },
                            {
                                "text": "Neuze Mari a lavaras d'an ael: Penaos e c'hoarvezo kement-se, pa n'anavezan gwaz ebet? "
                            },
                            {
                                "text": "An ael a respontas dezhi: Ar Spered-Santel a zeuio warnout ha galloud an Uhel-Meurbet a c'holoio ac'hanout gant e skeud. Dre-se ar bugel santel a vo ganet ac'hanout a vo galvet Mab Doue. "
                            },
                            {
                                "text": "Setu, Elesbed da geniterv a go\u00f1sevas ivez ur mab en he c'hozhni, hema\u00f1 eo ar c'hwec'hvet miz eus an hini a oa galvet gaonac'h, "
                            },
                            {
                                "text": "rak n'eus netra dibosupl da Zoue. "
                            },
                            {
                                "text": "Mari a lavaras: Setu servijerez an Aotrou, ra vo graet din hervez da gomz. Hag an ael a bellaas diouti.  "
                            },
                            {
                                "text": "   En deizio\u00f9-se, Mari a savas hag a yeas buan da vro ar menezio\u00f9 en ur g\u00ear eus bro Juda. "
                            },
                            {
                                "text": "Mont a reas e ti Zakaria hag e saludas Elesbed. "
                            },
                            {
                                "text": "Hag e c'hoarvezas penaos, pa glevas Elesbed salud Mari, ar bugel bihan a dridas en he c'hof hag Elesbed a voe leuniet eus ar Spered-Santel. "
                            },
                            {
                                "text": "O sevel he mouezh, e krias: Te a zo benniget e-touez ar gwragez ha benniget eo frouezh da gof. "
                            },
                            {
                                "text": "A-belec'h e teu kement-ma\u00f1 din, ma teu mamm va Aotrou etrezek ennon? "
                            },
                            {
                                "text": "Rak kerkent hag he deus mouezh da salud skoet va divskouarn, ar bugel bihan en deus tridet gant levenez em c'hof. "
                            },
                            {
                                "text": "E\u00fcrus eo an hini he deus kredet, rak graet e vo an trao\u00f9 a zo bet lavaret dezhi a-berzh an Aotrou.  "
                            },
                            {
                                "text": "   Ha Mari a lavaras: Va ene a veul an Aotrou, "
                            },
                            {
                                "text": "ha va spered en em laouena e Doue va Salver, "
                            },
                            {
                                "text": "abalamour m'en deus sellet ouzh izelded e servijerez. Ha setu, diwar vrema\u00f1 e vin galvet e\u00fcrus gant an holl rummado\u00f9, "
                            },
                            {
                                "text": "rak an Holl-C'halloudeg en deus graet trao\u00f9 bras din. E anv a zo santel, "
                            },
                            {
                                "text": "hag e drugarez en em astenn a oad en oad war ar re a zouj anezha\u00f1. "
                            },
                            {
                                "text": "Diskouezet en deus nerzh e vrec'h. Stlabezet en deus ar re o doa so\u00f1jezono\u00f9 lorc'hus en o c'halon. "
                            },
                            {
                                "text": "Didronet en deus ar re c'halloudek ha savet en deus ar re vihan. "
                            },
                            {
                                "text": "Leuniet en deus a vado\u00f9 a re o doa naon ha kaset en deus kuit ar re binvidik er goullo. "
                            },
                            {
                                "text": "Sikouret en deus Israel e servijer, o kaout so\u00f1j eus e drugarez, "
                            },
                            {
                                "text": "evel m'en doa henn lavaret d'hon tado\u00f9, e-ke\u00f1ver Abraham hag e lignez da viken. "
                            },
                            {
                                "text": "Mari a chomas ganti war-dro tri miz, hag e tistroas d'he zi.  "
                            },
                            {
                                "text": "   Amzer Elesbed o veza\u00f1 deuet, e c'hanas ur mab. "
                            },
                            {
                                "text": "He amezeien hag he c'herent, o veza\u00f1 anavezet penaos en doa an Aotrou diskouezet e drugarez en he c'he\u00f1ver, en em laouenajont ganti. "
                            },
                            {
                                "text": "O veza\u00f1 deuet an eizhvet deiz evit amdroc'ha\u00f1 ar bugel, e c'halvjont anezha\u00f1 Zakaria, eus anv e dad. "
                            },
                            {
                                "text": "E vamm a gemeras ar gomz hag a lavaras: Nann, met Yann e vo galvet. "
                            },
                            {
                                "text": "Lavarout a rejont dezhi: N'eus den e-touez da gerent hag a zo galvet eus an anv-se. "
                            },
                            {
                                "text": "Goulenn a rejont dre sino\u00f9 digant e dad penaos e felle dezha\u00f1 e vije galvet. "
                            },
                            {
                                "text": "O veza\u00f1 goulennet taolenno\u00f9igo\u00f9, e skrivas ar gerio\u00f9-ma\u00f1: Yann eo e anv. Hag an holl a voe souezhet. "
                            },
                            {
                                "text": "Kerkent e c'heno\u00f9 a zigoras hag e deod en em zistagellas, hag e komze hag e vennige Doue. "
                            },
                            {
                                "text": "An holl amezeien a voe leuniet a spont, hag an holl drao\u00f9-ma\u00f1 en em vrudas dre vro Menezio\u00f9 Judea a-bezh. "
                            },
                            {
                                "text": "An holl re o c'hlevas o miras en o c'halon hag a lavaras: Petra eta a vo ar bugel bihan-se? Ha dorn an Aotrou a oa warna\u00f1.  "
                            },
                            {
                                "text": "   Zakaria e dad a voe leuniet eus ar Spered-Santel hag a brofedas o lavarout: "
                            },
                            {
                                "text": "Benniget ra vo an Aotrou, Doue Israel, dre m'en deus gweladennet ha dasprenet e bobl, "
                            },
                            {
                                "text": "dre m'en deus savet deomp ur c'horn a Silividigezh e tiegezh David e servijer, "
                            },
                            {
                                "text": "evel m'en doa lavaret dre c'heno\u00f9 e brofeded santel abaoe kozh amzer, "
                            },
                            {
                                "text": "Silvidigezh eus hon enebourien hag eus dorn ar re holl a gasa ac'hanomp, "
                            },
                            {
                                "text": "evit ober trugarez e-ke\u00f1ver hon tado\u00f9 ha kaout so\u00f1j eus e emglev santel, "
                            },
                            {
                                "text": "eus al le en doa graet da Abraham hon tad, "
                            },
                            {
                                "text": "penaos, o veza\u00f1 hon tennet eus dorn hon enebourien, e roje deomp da servija\u00f1 anezha\u00f1 hep aon "
                            },
                            {
                                "text": "er santelezh hag er reizhder, diraza\u00f1, e-pad holl zeizio\u00f9 hor buhez. "
                            },
                            {
                                "text": "Ha te, bugel bihan, ta a vo galvet profed an Uhel-Meurbet, rak e kerzhi dirak dremm an Aotrou evit kempenn e hento\u00f9, "
                            },
                            {
                                "text": "evit rei\u00f1 d'e bobl anaoudegezh ar silvidigezh er pardon eus o fec'hedo\u00f9, "
                            },
                            {
                                "text": "dre garantez ar galon drugarezus eus hon Doue, an heol o sevel en deus hor gweladennet eus an nec'h drezi, "
                            },
                            {
                                "text": "evit skl\u00earijenna\u00f1 ar re a zo azezet en de\u00f1valijenn hag e skeud ar marv hag evit ren hor c'hammedo\u00f9 en hent ar peoc'h. "
                            },
                            {
                                "text": "Ar bugel a greske hag en em gre\u00f1vae er spered. Hag e chomas el lec'hio\u00f9 distro betek an deiz ma tlee beza\u00f1 diskouezet da Israel.  "
                            }
                        ]
                    },
                    {
                        "verses": [
                            {
                                "text": "   En amzer-se e voe embannet ul lezenn a-berzh Kezar-Aogust, evit ma vije graet ar gont eus tud ar bed holl. "
                            },
                            {
                                "text": "Ar gont kenta\u00f1-se a voe graet e-pad ma oa Kiriniuz gouarnour Siria. "
                            },
                            {
                                "text": "An holl eta a yae evit lakaat o anv, pep hini en e g\u00ear e-unan. "
                            },
                            {
                                "text": "Jozef ivez a bignas eus Galilea da Judea, eus k\u00ear Nazared da g\u00ear David anvet Betlehem, dre ma oa eus tiegezh hag eus familh David, "
                            },
                            {
                                "text": "evit lakaat e anv gant Mari e wreg, a oa dougerez. "
                            },
                            {
                                "text": "E-pad ma oant eno, an amzer ma tlee gwilioudi\u00f1 a erruas, "
                            },
                            {
                                "text": "hag e c'hanas he mab kenta\u00f1-ganet. Hag, o veza\u00f1 e vailhuret, e lakaas anezha\u00f1 en ur c'hraou, rak ne oa ket lec'h evito en ostaleri. "
                            },
                            {
                                "text": "Bez' e oa en hevelep korn-bro mesaerien a gouske er parkeier hag a ziwalle o loened e-pad beilhadenno\u00f9 an noz. "
                            },
                            {
                                "text": "Setu, un ael eus an Aotrou en em ziskouezas dezho ha gloar an Aotrou a lugernas en-dro dezho; hag o doe ur spont bras. "
                            },
                            {
                                "text": "An ael a lavaras dezho: N'ho pet ket aon, rak setu, e tegasan deoc'h ur c'helo\u00f9 mat hag a vo un abeg a levenez vras evit an holl bobl. "
                            },
                            {
                                "text": "Rak ganet eo bet hiziv deoc'h e k\u00ear David ur Salver, ar C'hrist hag an Aotrou eo. "
                            },
                            {
                                "text": "Kement-ma\u00f1 a vo ar sin deoc'h: kavout a reot ar bugel bihan mailhuret ha gourvezet en ur c'hraou. "
                            },
                            {
                                "text": "Ha kerkent e voe gant an ael ul lod bras eus arme an ne\u00f1v, o veuli\u00f1 Doue hag o lavarout: "
                            },
                            {
                                "text": "Gloar da Zoue el lec'hio\u00f9 uhel meurbet! Peoc'h war an douar, bolontez vat e-ke\u00f1ver an dud! "
                            },
                            {
                                "text": "Pa voe en em dennet an aeled diganto en ne\u00f1v, ar vesaerien a lavaras an eil d'egile: Deomp eta betek Betlehem ha gwelomp ar pezh a zo c'hoarvezet hag en deus an Aotrou roet da anavezout deomp. "
                            },
                            {
                                "text": "Mont a rejont eta buan di hag e kavjont Mari ha Jozef, hag ar bugel bihan a oa gourvezet er c'hraou. "
                            },
                            {
                                "text": "O veza\u00f1 e welet, e kontjont d'an holl ar pezh a oa bet lavaret dezho diwar-benn ar bugel bihan-se. "
                            },
                            {
                                "text": "Ar re holl o c'hlevas a voe souezhet bras eus ar pezh a oa lavaret dezho gant ar vesaerien. "
                            },
                            {
                                "text": "Mari a vire an holl drao\u00f9-se, o prederia\u00f1 anezho en he c'halon. "
                            },
                            {
                                "text": "Hag ar vesaerien a zistroas, en ur rei\u00f1 gloar ha meuleudi da Zoue evit kement o doa klevet ha gwelet, hervez ma oa bet lavaret dezho.  "
                            },
                            {
                                "text": "   Pa voe deuet an eizhvet devezh evit amdroc'ha\u00f1 ar bugel, e voe galvet Jezuz, anv a oa bet roet dezha\u00f1 gant an ael a-raok ma oa ko\u00f1sevet er c'hof. "
                            },
                            {
                                "text": "Ha pa voe deuet, hervez lezenn Moizez, an deizio\u00f9 dezhi da veza\u00f1 glanaet, e tegasjont anezha\u00f1 da Jeruzalem evit e ginnig d'an Aotrou, "
                            },
                            {
                                "text": "hervez ma'z eo skrivet e lezenn an Aotrou: Pep paotr kenta\u00f1-ganet a vo gouestlet da Zoue, "
                            },
                            {
                                "text": "hag evit kinnig en aberzh, hervez ar pezh a zo skrivet e lezenn an Aotrou, ur re durzhunelled pe ziv goulmig. "
                            },
                            {
                                "text": "Setu, e oa e Jeruzalem un den anvet Simeon. An den-se a oa reizh hag a zouje Doue; gortoz a rae frealz Israel hag ar Spered-Santel a oa warna\u00f1. "
                            },
                            {
                                "text": "Diskl\u00eariet e oa bet dezha\u00f1 a-berzh Doue dre ar Spered-Santel na varvje ket a-raok m'en dije gwelet Krist an Aotrou. "
                            },
                            {
                                "text": "Dont a reas en templ kaset gant ar Spered. Evel ma oa an tad hag ar vamm o tegas ar bugel bihan Jezuz evit ober en e ge\u00f1ver hervez giz al lezenn, "
                            },
                            {
                                "text": "e kemeras anezha\u00f1 etre e zivrec'h hag e veulas Doue, o lavarout: "
                            },
                            {
                                "text": "Aotrou, laosk brema\u00f1 da servijer da vont e peoc'h hervez da c'her, "
                            },
                            {
                                "text": "rak va daoulagad o deus gwelet da silvidigezh "
                            },
                            {
                                "text": "ac'h eus prientet dirak an holl boblo\u00f9, "
                            },
                            {
                                "text": "ar skl\u00earijenn a dle sklaeria\u00f1 ar vroado\u00f9 ha gloar da bobl Israel. "
                            },
                            {
                                "text": "Jozef hag e vamm a oa souezhet eus an trao\u00f9 a lavared anezha\u00f1. "
                            },
                            {
                                "text": "Simeon o bennigas hag a lavaras da Vari e vamm: Setu, ar bugel-se a zo lakaet da veza\u00f1 kouezhadenn hag adsavidigezh evit kalz en Israel, ha da veza\u00f1 ur sin eus enebiezh. "
                            },
                            {
                                "text": "Ya, hag evidout-te ur c'hleze a dreuzo da ene. So\u00f1jezono\u00f9 meur a galon a vo dizoloet. "
                            },
                            {
                                "text": "Bez' e oa ivez eno Anna ar brofedez, merc'h Fanuel, eus meuriad Aser. Oadet bras e oa hag he doa bevet gant he fried seizh vloaz abaoe he gwerc'hded. "
                            },
                            {
                                "text": "Chomet e oa inta\u00f1vez, hag e oa oadet a bevar bloaz ha pevar ugent pe war-dro. N'ae ket er-maez eus an templ, o servija\u00f1 Doue noz-deiz er yuno\u00f9 hag er pedenno\u00f9. "
                            },
                            {
                                "text": "O veza\u00f1 deuet d'an eur-ma\u00f1, e veule ivez an Aotrou hag e komze diwar e benn ouzh an holl dud a c'hortoze an daspren e Jeruzalem. "
                            },
                            {
                                "text": "Goude m'o doe graet pep tra hervez lezenn an Aotrou, e tistrojont e Galilea, d'o c'h\u00ear Nazared. "
                            },
                            {
                                "text": "Ar bugel a greske hag en em nerzhe e spered, o veza\u00f1 leuniet a furnez, ha gras Doue a oa warna\u00f1.  "
                            },
                            {
                                "text": "   E dud a yae bep bloaz da Jeruzalem da c'houel ar Pask. "
                            },
                            {
                                "text": "P'en doe daouzek vloaz, e pignjont da Jeruzalem hervez giz ar gouel. "
                            },
                            {
                                "text": "Pa voe an deizio\u00f9 tremenet hag evel ma tistroent ac'hane, ar bugel Jezuz a chomas e Jeruzalem. Jozef hag e vamm n'anaveze ket-se. "
                            },
                            {
                                "text": "O so\u00f1jal e oa asambles gant o c'henveajourien, e kerzhjont e-pad un devezh, ha goude e klaskjont anezha\u00f1 e-touez o c'herent hag ar re eus o anaoudegezh. "
                            },
                            {
                                "text": "Hag o veza\u00f1 n'en kavjont ket, e tistrojont da Jeruzalem da glask anezha\u00f1. "
                            },
                            {
                                "text": "A-benn tri devezh e kavjont anezha\u00f1 en templ, azezet e-touez an doktored, o selaou anezho hag oc'h ober goulenno\u00f9 outo. "
                            },
                            {
                                "text": "Kement hini a gleve anezha\u00f1 a oa souezhet eus e glevidigezh hag e responto\u00f9. "
                            },
                            {
                                "text": "Pa weljont anezha\u00f1, e voent souezhet, hag e vamm a lavaras dezha\u00f1: Va bugel, perak ec'h eus graet evel-se deomp? Setu, da dad ha me a glaske ac'hanout gant glac'har. "
                            },
                            {
                                "text": "E\u00f1 a lavaras dezho: Perak em c'hlaskec'h? Ha n'ouiec'h ket eo ret din en em rei\u00f1 d'ar pezh a sell ouzh va Zad? "
                            },
                            {
                                "text": "Ne gomprenjont ket ar pezh a lavare dezho. "
                            },
                            {
                                "text": "Mont a reas neuze ganto hag e teuas da Nazared hag e touje dezho. E vamm a vire an holl drao\u00f9-se en he c'halon. "
                            },
                            {
                                "text": "Jezuz a greske e furnez, e ment hag e gras, dirak Doue ha dirak an dud.  "
                            }
                        ]
                    },
                    {
                        "verses": [
                            {
                                "text": "   Ar bemzekvet bloavezh eus ren Tiberiuz-Kezar, Po\u00f1s-Pilat o veza\u00f1 gouarnour Judea, Herodez tetrark Galilea, Filip e vreur tetrark Iturea ha bro Drakonitiz, Lisaniaz tetrark Abilen, "
                            },
                            {
                                "text": "dindan belegiezh veur Annaz ha Kaifaz, ger Doue a voe kaset da Yann, mab Zakaria, el lec'h distro. "
                            },
                            {
                                "text": "Dont a reas en holl vro war-dro ar Jordan, o prezeg badeziant ar geuzidigezh evit pardon ar pec'hedo\u00f9, "
                            },
                            {
                                "text": "evel ma'z eo skrivet e levr lavario\u00f9 ar profed Izaia: Mouezh an hini a gri el lec'h distro a lavar: Kempennit hent an Aotrou, grit eeun e wenodenno\u00f9, "
                            },
                            {
                                "text": "pep traonienn a vo leuniet, pep menez ha krec'hienn a vo izelaet, ar pezh a zo gwariet a vo eeunaet, an hento\u00f9 torgennek a vo kompezet, "
                            },
                            {
                                "text": "ha pep kig a welo silvidigezh Doue. "
                            },
                            {
                                "text": "Lavarout a rae eta d'ar bobl a zeue evit beza\u00f1 badezet ganta\u00f1: Lignez a naered-wiber, piv en deus desket deoc'h tec'hout diouzh ar gounnar da zont? "
                            },
                            {
                                "text": "Dougit eta frouezh dereat d'ar geuzidigezh, ha n'en em lakait ket da lavarout ennoc'h hoc'h-unan: Ni hon eus Abraham da dad! Rak me a lavar deoc'h e c'hell Doue sevel eus ar vein-se bugale da Abraham. "
                            },
                            {
                                "text": "Ar vouc'hal a zo a-vrema\u00f1 lakaet ouzh gwrizio\u00f9 ar gwez. Pep gwezenn eta na ro ket frouezh mat, a ya da veza\u00f1 troc'het ha taolet en tan. "
                            },
                            {
                                "text": "Ar bobl a c'houlennas diganta\u00f1: Petra a raimp eta? "
                            },
                            {
                                "text": "E\u00f1 a respontas dezho: An neb en deus daou gwiskamant ra roio unan d'an hini n'en deus ket, hag an neb en deus boued ra zeuio d'ober an hevelep tra. "
                            },
                            {
                                "text": "Dont a reas ivez publikaned evit beza\u00f1 badezet hag e lavarjont dezha\u00f1: Mestr, petra a raimp? "
                            },
                            {
                                "text": "E\u00f1 a lavaras dezho: Na c'houlennit netra en tu-hont d'ar pezh a zo gourc'hemennet deoc'h. "
                            },
                            {
                                "text": "Soudarded a c'houlennas ivez diganta\u00f1: Ha ni, petra a raimp? E\u00f1 a lavaras dezho: Na wallgasit den ha na damallit den e gaou, met tremenit gant ho pae. "
                            },
                            {
                                "text": "Evel ma oa ar bobl o c'hortoz ha ma c'houlenne an holl en o c'halon hag e\u00f1 ne oa ket Yann ar C'hrist, "
                            },
                            {
                                "text": "Yann en em lakaas da lavarout d'an holl: Me ho padez en dour, met unan all a zeu, galloudusoc'h egedon, ha n'on ket dellezek da zieren korreenn e voto\u00f9. E\u00f1 ho padezo er Spered-Santel hag en tan. "
                            },
                            {
                                "text": "E grouer a zo en e zaouarn, naetaat a raio mat e leur, hag e tastumo ar gwinizh en e solier, met ar pell a zevo en tan na varv ket. "
                            },
                            {
                                "text": "E\u00f1 a lavare c'hoazh meur a gelennadurezh all d'ar bobl o prezeg dezho an Aviel. "
                            },
                            {
                                "text": "Met Herodez an tetrark, o veza\u00f1 bet tamallet ganta\u00f1 diwar-benn Herodiaz gwreg Filip e vreur, ha diwar-benn an holl drao\u00f9 fall en doa graet, "
                            },
                            {
                                "text": "a reas goude an holl re all an hini da lakaat Yann er prizon.  "
                            },
                            {
                                "text": "   Evel ma rae an holl bobl en em vadezi\u00f1 ganta\u00f1, Jezuz a voe ivez badezet. Hag e-pad ma pede, an ne\u00f1v a zigoras "
                            },
                            {
                                "text": "hag ar Spered-Santel a ziskennas warna\u00f1 e doare ur c'horf, evel hini ur goulm. Hag ur vouezh a zeuas eus an ne\u00f1v, o lavarout: Te eo va Mab karet-mat, ennout em eus lakaet va holl levenez.  "
                            },
                            {
                                "text": "   Jezuz a oa oadet war-dro tregont vloaz p'en em lakaas da brezeg, hag e oa evel ma kreded, mab da Jozef, da Heli, "
                            },
                            {
                                "text": "da Vatat, da Levi, da Velki, da Jannai, da Jozef, "
                            },
                            {
                                "text": "da Vatatiaz, da Amoz, da Nahum, da Esli, da Naggai, "
                            },
                            {
                                "text": "da Vaaz, da Vatatiaz, da Semein, da Jozef, da Juda, "
                            },
                            {
                                "text": "da Joanan, da Resa, da Zorobabel, da Salatiel, da Neri, "
                            },
                            {
                                "text": "da Velki, da Addi, da Gosam, da Elmodam, da Er, "
                            },
                            {
                                "text": "da Joze, da Eliezer, da Jorim, da Vatat, da Levi, "
                            },
                            {
                                "text": "da Simeon, da Juda, da Jozef, da Jonan, da Eliakim, "
                            },
                            {
                                "text": "da Velea, da Vainan, da Vatata, da Natan, da Zavid, "
                            },
                            {
                                "text": "da Jese, da Obed, da Vooz, da Salmon, da Naason, "
                            },
                            {
                                "text": "da Aminadab, da Aram, da Ezrom, da Farez, da Juda, "
                            },
                            {
                                "text": "da Jakob, da Izaak, da Abraham, da Dara, da Nakor, "
                            },
                            {
                                "text": "da Seruk, da Ragav, da Faleg, da Eber, da Sala, "
                            },
                            {
                                "text": "da Gainam, da Arfaksad, da Sem, da Noe, da Lamek, "
                            },
                            {
                                "text": "da Vatuzala, da Enok, da Jared, da Valeleel, da Gainan, "
                            },
                            {
                                "text": "da Enoz, da Sed, da Adam, da Zoue.  "
                            }
                        ]
                    },
                    {
                        "verses": [
                            {
                                "text": "   Jezuz, leuniet eus ar Spered-Santel, a zistroas eus ar Jordan hag a voe kaset gant ar Spered el lec'h distro; "
                            },
                            {
                                "text": "eno e voe temptet gant an diaoul e-pad daou-ugent devezh. Ne zebras netra e-pad an deizio\u00f9-se ha, goude ma voent tremenet, en doa naon. "
                            },
                            {
                                "text": "Neuze an diaoul a lavaras dezha\u00f1: Mar d-out Mab Doue, gourc'hemenn d'ar maen-ma\u00f1 dont da veza\u00f1 bara. "
                            },
                            {
                                "text": "Jezuz a respontas dezha\u00f1: Skrivet eo: An den ne vevo ket gant bara hepken, met gant pep ger a zeu eus Doue. "
                            },
                            {
                                "text": "An diaoul en kasas war ur menez uhel, a ziskouezas dezha\u00f1 en un taol holl rouantelezhio\u00f9 ar bed, "
                            },
                            {
                                "text": "hag a lavaras dezha\u00f1: Rei\u00f1 a rin dit an holl c'halloud-se ha gloar ar rouantelezhio\u00f9-se, rak roet eo bet din hag e roan anezha\u00f1 da neb a fell din. "
                            },
                            {
                                "text": "Mar daoulinez eta dirazon, dit e vo en e bezh. "
                            },
                            {
                                "text": "Jezuz a respontas dezha\u00f1: A-dre\u00f1v din, Satan! Rak skrivet eo: An Aotrou da Zoue a azeuli, hag e\u00f1 hepken a serviji. "
                            },
                            {
                                "text": "Kas a reas anezha\u00f1 ivez da Jeruzalem, hag e lakaas anezha\u00f1 war lein an templ, hag e lavaras dezha\u00f1: Mar dout Mab Doue, en em daol ac'hann d'an trao\u00f1, rak skrivet eo: "
                            },
                            {
                                "text": "Gourc'hemenn a raio d'e aeled kaout evezh ouzhit evit da ziwall, "
                            },
                            {
                                "text": "hag e tougint ac'hanout etre o daouarn, gant aon na stokfe da droad ouzh ur maen bennak. "
                            },
                            {
                                "text": "Jezuz a respontas dezha\u00f1: Lavaret eo: Ne dempti ket an Aotrou da Zoue. "
                            },
                            {
                                "text": "An diaoul, o veza\u00f1 echuet an holl demptadur, en em dennas diouta\u00f1 evit un amzer.  "
                            },
                            {
                                "text": "   Jezuz a zistroas da C'halilea, dindan galloud ar Spered, hag ar vrud anezha\u00f1 a redas dre an holl vro tro-war-dro. "
                            },
                            {
                                "text": "Kelenn a rae en o sinagogenno\u00f9 hag e oa enoret gant an holl. "
                            },
                            {
                                "text": "Jezuz a zeuas da Nazared e-lec'h ma oa bet savet hag a yeas, hervez e c'hiz, er sinagogenn d'an deiz sabad. Sevel a reas evit lenn. "
                            },
                            {
                                "text": "Roet e voe dezha\u00f1 levr ar profed Izaia. O veza\u00f1 displeget al levr, e kavas al lec'h ma oa skrivet enna\u00f1: "
                            },
                            {
                                "text": "Spered an Aotrou a zo warnon, dre-se en deus va olevet da brezeg ar c'helo\u00f9 mat d'ar beorien. Kaset en deus ac'hanon da yac'haat ar re o deus ar c'halon flastret, da embann an dieubidigezh d'ar re zalc'het ha distro ar gweled d'ar re dall, da gas diere ar re gwasket, "
                            },
                            {
                                "text": "da embann bloavezh trugarezus an Aotrou. "
                            },
                            {
                                "text": "Goude beza\u00f1 pleget al levr hag e roet d'ar servijer, ec'h azezas. Daoulagad an holl er sinagogenn a selle pizh outa\u00f1. "
                            },
                            {
                                "text": "Neuze en em lakaas da lavarout dezho: Hiziv eo peurc'hraet ar gomz-ma\u00f1 eus ar Skritur hoc'h eus klevet "
                            },
                            {
                                "text": "An holl a roas testeni dezha\u00f1 hag a voe souezhet eus ar c'homzo\u00f9 a c'hras a zeue eus e c'heno\u00f9, hag e lavarjont: Ha n'eo ket hema\u00f1 mab Jozef? "
                            },
                            {
                                "text": "E\u00f1 a lavaras dezho: Hep mar e lavarot din ar c'hrennlavar-ma\u00f1: Medisin, en em yac'ha da-unan. Gra ivez ama\u00f1, en da vro, kement hon eus klevet ac'h eus graet e Kafarnaoum. "
                            },
                            {
                                "text": "Met e lavaras: Me a lavar deoc'h e gwirionez, profed ebet n'eo degemeret mat en e vro. "
                            },
                            {
                                "text": "Me a lavar deoc'h e gwirionez, bez' e oa kalz a inta\u00f1vezed en Israel en amzer Elia, pa voe serret an ne\u00f1v e-pad tri bloaz ha c'hwec'h miz ha pa c'hoarvezas un naonegezh vras dre an holl vro. "
                            },
                            {
                                "text": "Koulskoude Elia ne voe ket kaset da di hini anezho, nemet da di un inta\u00f1vez eus Sarepta e bro Sidon. "
                            },
                            {
                                "text": "Bez' e oa ivez kalz a dud lovr en Israel en amzer ar profed Elizea. Koulskoude hini anezho ne oa glanaet, nemet Naaman ar Siriad. "
                            },
                            {
                                "text": "Ar re holl a oa er sinagogenn, o klevout kement-se, a yeas droug enno. "
                            },
                            {
                                "text": "O veza\u00f1 savet, e kasjont anezha\u00f1 kuit eus ar g\u00ear hag e lakajont anezha\u00f1 war lein ar menez ma oa savet o c'h\u00ear warna\u00f1, evit e deurel d'an trao\u00f1. "
                            },
                            {
                                "text": "Met e\u00f1, o tremen dre o c'hreiz, a yeas kuit.  "
                            },
                            {
                                "text": "   Hag e tiskennas da Gafarnaoum, k\u00ear eus Galilea, hag e kelenne anezho d'an deizio\u00f9 sabad. "
                            },
                            {
                                "text": "Souezhet e oant eus e gelennadurezh, rak komz a rae gant galloud. "
                            },
                            {
                                "text": "Bez' e oa er sinagogenn un den dalc'het gant ur spered a ziaoul hudur hag a grias gant ur vouezh uhel: "
                            },
                            {
                                "text": "A! Petra a zo etre ni ha te, Jezuz a Nazared? Ha deuet out evit hor c'holl? Gouzout a ran piv out: Sant Doue. "
                            },
                            {
                                "text": "Jezuz a c'hourdrouzas anezha\u00f1 o lavarout: Tav ha kae er-maez anezha\u00f1. An diaoul, o veza\u00f1 e stlapet er c'hreiz, a yeas kuit anezha\u00f1 hep ober droug ebet dezha\u00f1. "
                            },
                            {
                                "text": "Spontet e voent holl hag e lavarjont an eil d'egile: Petra eo ar ger-ma\u00f1? Gourc'hemenn a ra gant galloud ha nerzh d'ar speredo\u00f9 hudur hag ez eont kuit! "
                            },
                            {
                                "text": "Hag ar vrud anezha\u00f1 a yeas e pep lec'h er vro tro-war-dro.  "
                            },
                            {
                                "text": "   O veza\u00f1 aet er-maez eus ar sinagogenn, e\u00f1 a yeas e ti Simon. Mamm-gaer Simon he doa ur gwall derzhienn hag e pedjont anezha\u00f1 eviti. "
                            },
                            {
                                "text": "O veza\u00f1 en e sav a-us dezhi, e c'hourc'hemennas d'an derzhienn, hag ez eas kuit diouti. Hi a savas raktal hag a servijas anezho.  "
                            },
                            {
                                "text": "   Pa voe kuzhet an heol, ar re holl o doa re gla\u00f1v dalc'het gant meur a gle\u00f1vedo\u00f9 o degasas dezha\u00f1. E\u00f1 a lakaas e zaouarn war bep hini anezho hag o yac'haas. "
                            },
                            {
                                "text": "An diaouled ivez a yae er-maez eus kalz a dud, o krial hag o lavarout: Te eo ar C'hrist, Mab Doue. Met e\u00f1 o gourdrouzas ha ne lezas ket anezho da gomz, dre ma ouient e oa ar C'hrist. "
                            },
                            {
                                "text": "Adalek ma teuas an deiz, ez eas er-maez d'ul lec'h distro. Ur bobl vras en klaskas hag a zeuas betek enna\u00f1; hag e c'hoantajont en derc'hel evit n'o c'huitaje ket. "
                            },
                            {
                                "text": "Met e\u00f1 a lavaras dezho: Ret eo din ivez prezeg Aviel rouantelezh Doue d'ar c'h\u00eario\u00f9 all, rak evit-se eo ez on bet kaset. "
                            },
                            {
                                "text": "Hag e prezege e sinagogenno\u00f9 Galilea.  "
                            }
                        ]
                    },
                    {
                        "verses": [
                            {
                                "text": "   Evel ma oa e-kichen lenn Genezared, ar bobl en em daolas warna\u00f1 evit klevout ger Doue. "
                            },
                            {
                                "text": "Gwelout a reas div vag war vord al lenn, a oa diskennet ar besketaerien anezho evit gwalc'hi\u00f1 o rouedo\u00f9. "
                            },
                            {
                                "text": "Pignat a reas en unan eus ar bago\u00f9-se, a oa da Simon, hag e pedas anezha\u00f1 da bellaat un tamm diouzh an douar. O veza\u00f1 azezet, e kelennas ar bobl diwar ar vag. "
                            },
                            {
                                "text": "P'en doe paouezet da gomz, e lavaras da Simon: Kae a-raokoc'h en dour don, ha taolit ho rouedo\u00f9 evit pesketa. "
                            },
                            {
                                "text": "Simon a respontas dezha\u00f1: Mestr, labouret hon eus hed an noz hep tapout netra, hogen war da c'her e taolin ar roued. "
                            },
                            {
                                "text": "O veza\u00f1 henn graet, e tapjont un niver ken bras a besked ma torre o roued. "
                            },
                            {
                                "text": "Hag e rejont sin d'o c'henseurted a oa er vag all da zont d'o sikour. Dont a rejont hag e leugnjont an div vag en hevelep doare ma'z aent d'ar fo\u00f1s. "
                            },
                            {
                                "text": "Simon-P\u00ear, o veza\u00f1 gwelet kement-se, en em strinkas d'an daoulin ouzh treid Jezuz hag a lavaras: Aotrou, pella diouzhin, rak ur pec'her on. "
                            },
                            {
                                "text": "Rak ar spont a oa kroget enna\u00f1 hag er re holl a oa ganta\u00f1, abalamour d'ar pesketaerezh o doa graet, "
                            },
                            {
                                "text": "kenkoulz evel e Jakez ha Yann mibien Zebedea, kenseurted da Simon. Jezuz a lavaras da Simon: Na'z pez ket aon, a-vrema\u00f1 e vi pesketaer tud bev. "
                            },
                            {
                                "text": "O veza\u00f1 degaset ar bago\u00f9 d'an douar, e kuitajont holl hag e heuilhjont anezha\u00f1.  "
                            },
                            {
                                "text": "   Evel ma oa en ur g\u00ear, setu, e oa un den goloet a lovrentez. O veza\u00f1 gwelet Jezuz, en em strinkas war e c'heno\u00f9 d'an douar hag en pedas o lavarout: Aotrou, mar fell dit, e c'hellez va glanaat. "
                            },
                            {
                                "text": "Jezuz, oc'h astenn e zorn, en stokas hag a lavaras: Fellout a ra din, bez glanaet. Kerkent al lovrentez a guitaas anezha\u00f1. "
                            },
                            {
                                "text": "Hag e tifennas outa\u00f1 n'en lavarje da zen. Met kae, emeza\u00f1, en em ziskouez d'ar beleg ha kinnig evit da c'hlanidigezh ar pezh en deus Moizez gourc'hemennet, evit ma servijo kement-se da desteni dezho. "
                            },
                            {
                                "text": "Ar vrud anezha\u00f1 en em skuilhe muioc'h-muia\u00f1 ha kalz a dud en em zastume evit e glevout hag evit beza\u00f1 yac'haet ganta\u00f1 eus o c'hle\u00f1vedo\u00f9. "
                            },
                            {
                                "text": "Met e\u00f1 en em zalc'he a-du el lec'h distro evit pedi\u00f1.  "
                            },
                            {
                                "text": "   Un devezh ma kelenne, e oa azezet eno farizianed ha doktored al lezenn deuet eus holl vourc'hio\u00f9 eus Galilea, eus Judea hag eus Jeruzalem. Galloud an Aotrou a oberie evit yac'haat. "
                            },
                            {
                                "text": "Ha setu, e teuas tud a zouge war ur gwele un den seizet, hag e klaskjont mont en ti hag e lakaat diraza\u00f1. "
                            },
                            {
                                "text": "Pa ne ouient dre belec'h e gas e-barzh abalamour d'ar bobl, e pignjont war an ti, hag en diskennjont dre an teol gant e wele, e-kreiz an holl, dirak Jezuz. "
                            },
                            {
                                "text": "O welout o feiz, e lavaras dezha\u00f1: Den, da bec'hedo\u00f9 a zo pardonet dit. "
                            },
                            {
                                "text": "Neuze ar skribed hag ar farizianed en em lakaas da c'hrozmolat ha da lavarout: Piv eo hema\u00f1 hag a wallgomz? Piv a c'hell pardoni\u00f1 ar pec'hedo\u00f9, nemet Doue hepken? "
                            },
                            {
                                "text": "Met Jezuz, oc'h anavezout o so\u00f1jezono\u00f9, a gemeras ar gomz hag a lavaras dezho: Petra a c'hrozmolit en ho kalono\u00f9? "
                            },
                            {
                                "text": "Petra eo an aesoc'h, lavarout: Da bec'hedo\u00f9 a zo pardonet dit, pe lavarout: Sav ha kerzh? "
                            },
                            {
                                "text": "Met evit ma ouiot penaos Mab an den en deus war an douar ar galloud da bardoni\u00f1 ar pec'hedo\u00f9, e lavaras d'an den seizet: Me a lavar dit, sav, kemer da wele ha kae da'z ti. "
                            },
                            {
                                "text": "Raktal e savas dirazo, e tougas ar gwele ma oa gourvezet warna\u00f1, hag ez eas d'e di o rei\u00f1 gloar da Zoue. "
                            },
                            {
                                "text": "Hag e voent holl souezhet bras hag e rojont gloar da Zoue. Leuniet e voent a zouja\u00f1s hag e lavarjont: Trao\u00f9 burzhudus hon eus gwelet hiziv.  "
                            },
                            {
                                "text": "   Goude-se, e teuas hag e welas ur publikan anvet Levi, azezet e ti ar gwirio\u00f9, hag e lavaras dezha\u00f1: Heuilh ac'hanon. "
                            },
                            {
                                "text": "E\u00f1, o kuitaat pep tra, a savas hag en heulias. "
                            },
                            {
                                "text": "Levi a reas ur fest vras en e di, hag un niver bras a bublikaned hag a dud all a oa ouzh taol ganto. "
                            },
                            {
                                "text": "O skribed hag o farizianed a c'hrozmolas hag a lavaras d'e ziskibien: Perak e tebrit hag ec'h evit gant ar bublikaned ha gant an dud a vuhez fall? "
                            },
                            {
                                "text": "Jezuz, o kemer ar gomz, a lavaras dezho: N'eo ket ar re a zo yac'h eo ar re o deus ezhomm a vedisin, met ar re a zo kla\u00f1v. "
                            },
                            {
                                "text": "N'on ket deuet evit gerervel ar re reizh d'ar geuzidigezh, met ar bec'herien.  "
                            },
                            {
                                "text": "   Lavarout a rejont dezha\u00f1: Perak e yun alies diskibien Yann hag e reont pedenno\u00f9, kenkoulz evel re ar farizianed, e-lec'h da re a zebr hag a ev? "
                            },
                            {
                                "text": "E\u00f1 a lavaras dezho: Ha c'hwi a c'hell lakaat da yuna\u00f1 mignoned ar pried, e-pad ma'z ema\u00f1 ar pried ganto? "
                            },
                            {
                                "text": "Met deizio\u00f9 a zeuio ma vo lamet ar pried diganto, hag en deizio\u00f9-se e yunint. "
                            },
                            {
                                "text": "Lavarout a reas ivez dezho ur barabolenn: Den ne laka un tamm eus ur gwiskamant nevez war ur gwiskamant kozh, rak an tamm nevez a rogfe an hini kozh hag an tamm nevez n'en em rafe ket gant an hini kozh. "
                            },
                            {
                                "text": "Den ne laka gwin nevez e seier-l\u00ear kozh, rak ar gwin nevez a dorrfe ar seier kozh, en em skuilhfe hag ar seier a vefe kollet. "
                            },
                            {
                                "text": "Met ar gwin nevez a dle beza\u00f1 lakaet e seier nevez, hag an daou en em vir a-unan. "
                            },
                            {
                                "text": "Ha n'eus den hag a ev gwin kozh hag a c'houlenn diouzhdu gwin nevez, rak lavarout a ra: Gwelloc'h eo an hini kozh.  "
                            }
                        ]
                    },
                    {
                        "verses": [
                            {
                                "text": "   C'hoarvezout a reas, e-pad an eil-kenta\u00f1 sabad, ma tremene dre barkeier ed. E ziskibien a ziframme ta\u00f1vouezenno\u00f9 hag, o veza\u00f1 o gwasket en o daouarn, e tebrent anezho. "
                            },
                            {
                                "text": "Hinienno\u00f9 eus ar farizianed a lavaras dezho: Perak e rit ar pezh n'eo ket aotreet ober d'an deizio\u00f9 sabad? "
                            },
                            {
                                "text": "Jezuz, o kemer ar gomz, a lavaras dezho: Ha n'hoc'h eus ket lennet ar pezh a reas David p'en doe naon, e\u00f1 hag ar re a oa ganta\u00f1? "
                            },
                            {
                                "text": "Penaos ez eas e ti Doue, e kemeras hag e tebras ar barao\u00f9 a ginnig, hag o roas ivez d'ar re a oa ganta\u00f1, petra bennak na oa ket aotreet debri\u00f1 anezho, nemet d'ar veleien hepken? "
                            },
                            {
                                "text": "Hag e lavaras dezho: Mab an den a zo mestr zoken war ar sabad.  "
                            },
                            {
                                "text": "   C'hoarvezout a reas ivez, un deiz sabad all, ma'z eas er sinagogenn ha ma kelennas. Bez' e oa eno un den ma oa disec'het e zorn dehou. "
                            },
                            {
                                "text": "Ar skribed hag ar farizianed a selle outa\u00f1 evit gwelout hag e\u00f1 a yac'hafe d'an deiz sabad, evit kaout un abeg d'e damall. "
                            },
                            {
                                "text": "Met ec'h anaveze o so\u00f1jezono\u00f9 hag e lavaras d'an den en doa an dorn disec'het: Sav hag en em zalc'h aze er c'hreiz. E\u00f1 a savas hag en em zalc'has en e sav. "
                            },
                            {
                                "text": "Ha Jezuz a lavaras dezho eta: Un dra a c'houlennin ouzhoc'h: Hag aotreet eo, d'an deiz sabad, ober vad pe droug, savetei\u00f1 un den pe e lezel da goll? "
                            },
                            {
                                "text": "Neuze, o sellout ouzh ar re holl a oa en-dro dezha\u00f1, e lavaras d'an den: Astenn da zorn. Ober a reas hag e zorn a zeuas yac'h evel egile. "
                            },
                            {
                                "text": "Int a voe leuniet a fulor hag en em guzuilhjont war ar pezh a c'helljent ober da Jezuz.  "
                            },
                            {
                                "text": "   En amzer-se, ez eas war ar menez da bedi\u00f1 hag e tremenas an noz holl o pedi\u00f1 Doue. "
                            },
                            {
                                "text": "Pa voe deuet ar beure, e c'halvas e ziskibien hag e tibabas daouzek anezho a c'halvas ivez ebestel: "
                            },
                            {
                                "text": "Simon a roas ivez an anv a B\u00ear dezha\u00f1; Andrev e vreur; Jakez, ha Yann; Filip, ha Bartolome; "
                            },
                            {
                                "text": "Mazhev, ha Tomaz; Jakez mab Alfe, ha Simon anvet Gredus; "
                            },
                            {
                                "text": "Jud kar da Jakez; Judaz Iskariod a oa an hini en droukroas.  "
                            },
                            {
                                "text": "   O veza\u00f1 neuze diskennet ganto, e chomas en ur blaenenn, gant e vandenn diskibien hag ul lod bras a dud eus Judea, eus Jeruzalem hag eus ar vro arvorek Tir ha Sidon. Deuet e oant evit e glevout hag evit beza\u00f1 yac'haet eus o c'hle\u00f1vedo\u00f9. "
                            },
                            {
                                "text": "Ar re a oa dalc'het gant speredo\u00f9 hudur a oa ivez yac'haet. "
                            },
                            {
                                "text": "An holl bobl a glaske steki\u00f1 outa\u00f1, abalamour ma teue anezha\u00f1 un nerzh a yac'hae holl.  "
                            },
                            {
                                "text": "   O sevel e zaoulagad war-zu e ziskibien, e lavaras: E\u00fcrus oc'h, c'hwi hag a zo paour, rak rouantelezh Doue a zo deoc'h! "
                            },
                            {
                                "text": "E\u00fcrus oc'h, c'hwi hag hoc'h eus naon brema\u00f1, rak leuniet e viot! E\u00fcrus oc'h, c'hwi hag a ouel brema\u00f1, rak karget e viot gant levenez! "
                            },
                            {
                                "text": "E\u00fcrus e viot pa gasaio an dud ac'hanoc'h, pa gasint kuit ac'hanoc'h eus o zouez, pa lavarint dismega\u00f1s deoc'h ha pa daolint hoc'h anv evel fall abalamour de Vab an den, "
                            },
                            {
                                "text": "en em laouenait en amzer-se ha tridit gant levenez, rak ho kopr a vo bras en ne\u00f1v; rak evel-se o deus graet o zado\u00f9 d'ar brofeded. "
                            },
                            {
                                "text": "Met gwalleur deoc'h, tud pinvidik! Rak c'hwi hoc'h eus bet ho frealz. "
                            },
                            {
                                "text": "Gwalleur deoc'h, tud leuniet! rak c'hwi ho po naon. Gwalleur deoc'h, ar re a c'hoarzh brema\u00f1! Rak c'hwi en em c'hlac'haro hag a ouelo. "
                            },
                            {
                                "text": "Gwalleur deoc'h, pa lavaro an holl dud vad ac'hanoc'h! Rak o zado\u00f9 o deus graet evel-se e-ke\u00f1ver ar fals-profeded!  "
                            },
                            {
                                "text": "   Met me a lavar deoc'h c'hwi am selaou: Karit hoc'h enebourien, grit vad d'ar re a gasa ac'hanoc'h, "
                            },
                            {
                                "text": "bennigit ar re a villig ac'hanoc'h, pedit evit ar re a wallgomz ouzhoc'h. "
                            },
                            {
                                "text": "D'an hini a sko ac'hanout war ur jod, tro eben outa\u00f1. D'an hini a zilam da vantell diganit, laosk ivez ganta\u00f1 da doneg. "
                            },
                            {
                                "text": "Ro d'an neb a c'houlenn diganit, ha n'adc'houlenn ket digant an hini en deus kemeret da dra. "
                            },
                            {
                                "text": "Ar pezh a fell deoc'h e rafe an dud deoc'h, grit ivez kement-se dezho. "
                            },
                            {
                                "text": "Ma ne garit nemet ar re ho kar, peseurt trugarez a dleer deoc'h? Ar bec'herien a gar ivez ar re o c'har. "
                            },
                            {
                                "text": "Ma ne rit vad nemet d'ar re a ra vad deoc'h, peseurt trugarez a dleer deoc'h? Ar bec'herien a ra an hevelep tra. "
                            },
                            {
                                "text": "Ma ne brestit nemet d'ar re e c'hortozit resev diganto, peseurt trugarez a dleer deoc'h? Ar bec'herien a brest ivez d'ar bec'herien evit kaout kement all. "
                            },
                            {
                                "text": "Met karit hoc'h enebourien, grit vad ha prestit hep gortoz netra, hag ho kopr a vo bras, ha c'hwi a vo mibien an Uhel-Meurbet, abalamour ma'z eo mat e-ke\u00f1ver ar re zizanaoudek hag ar re fall. "
                            },
                            {
                                "text": "Bezit eta trugarezus, evel ma'z eo ivez ho Tad trugarezus.  "
                            },
                            {
                                "text": "   Na varnit ket ha ne viot ket barnet. Na gondaonit ket ha ne viot ket kondaonet. Pardonit hag e viot pardonet. "
                            },
                            {
                                "text": "Roit hag e vo roet deoc'h, roet e vo deoc'h en ho kerc'henn ur muzul mat, stardet hag hejet, a zeuio dreist ar barr. Rak muzuliet e vo deoc'h gant an hevelep muzul ma vuzuilhit d'ar re all. "
                            },
                            {
                                "text": "Lavarout a reas ivez dezho ur barabolenn: Daoust hag un den dall a c'hell ren un den dall? Ha ne gouezhint ket o daou er poull? "
                            },
                            {
                                "text": "An diskibl n'eo ket uheloc'h eget e vestr, met pep diskibl mat a vo evel e vestr. "
                            },
                            {
                                "text": "Perak e sellez ouzh ar blouzenn a zo e lagad da vreur, ha ne welez ket an treust a zo en da lagad da-unan? "
                            },
                            {
                                "text": "Pe penaos e c'hellez lavarout da'z preur: Breur, va lez da zilemel ar blouzenn a zo e-barzh da lagad, te na welez ket an treust en da hini? Pilpous, lam da genta\u00f1 an treust eus da lagad, ha neuze e weli penaos e lami ar blouzenn a zo e lagad da vreur.  "
                            },
                            {
                                "text": "   N'eus gwezenn vat ebet hag a zougfe frouezh fall, na gwezenn fall ebet hag a zougfe frouezh mat. "
                            },
                            {
                                "text": "Rak pep gwezenn a anavezer diouzh he frouezh hec'h-unan. Ne zastumer ket fiez diwar spern ha ne vendemer ket rezin diwar drez. "
                            },
                            {
                                "text": "An den mat a denn trao\u00f9 mat eus te\u00f1zor mat e galon, hag an den fall a denn trao\u00f9 fall eus te\u00f1zor fall e galon. Rak eus leunder ar galon eo e komz ar geno\u00f9. "
                            },
                            {
                                "text": "Perak eta e c'halvit ac'hanon Aotrou, Aotrou, ha ne rit ket ar pezh a lavaran?  "
                            },
                            {
                                "text": "   Me a ziskouezo deoc'h ouzh piv eo he\u00f1vel pep den hag a zeu da'm c'havout, a selaou va gerio\u00f9 hag a sent outo. "
                            },
                            {
                                "text": "He\u00f1vel eo ouzh un den a sav un ti, hag o veza\u00f1 kleuzet ha toullet don, en deus lakaet an diazez war ar roc'h. An doureier o veza\u00f1 deuet ha skoet gant nerzh a-enep an ti-se, n'o deus ket gellet e ziskar dre ma oa diazezet war ar roc'h. "
                            },
                            {
                                "text": "Met an hini a selaou ha ne sent ket, a zo he\u00f1vel ouzh un den a sav e di war an douar, hep diazez. An doureier o veza\u00f1 skoet gant nerzh a-enep dezha\u00f1, kouezhet eo kerkent ha diskar an ti-se a zo bet bras.  "
                            }
                        ]
                    },
                    {
                        "verses": [
                            {
                                "text": "   Goude m'en doa peurlavaret ar c'homzo\u00f9-ma\u00f1 dirak ar bobl a oa ouzh e selaou, ez eas da Gafarnaoum. "
                            },
                            {
                                "text": "Mevel ur c'hantener, karet mat ganta\u00f1, a oa kla\u00f1v hag a yae da vervel. "
                            },
                            {
                                "text": "O veza\u00f1 klevet komz diwar-benn Jezuz, e kasas d'e gavout henaourien eus ar Yuzevien da bedi\u00f1 anezha\u00f1 da zont da yac'haat e servijer. "
                            },
                            {
                                "text": "Ar re-ma\u00f1 eta, o veza\u00f1 deuet da gavout Jezuz, a bedas anezha\u00f1 start en ur lavarout: Din eo ma rafes kement-se evita\u00f1, "
                            },
                            {
                                "text": "rak karout a ra hor broad, e\u00f1 eo en deus savet deomp hor sinagogenn. "
                            },
                            {
                                "text": "Jezuz eta a yeas ganto. Pa ne oa ken pell eus an ti, ar c'hantener a gasas etrezek enna\u00f1 mignoned da lavarout dezha\u00f1: Aotrou, na gemer ket kement a boan, rak n'on ket dellezek e teufes dindan va zoenn. "
                            },
                            {
                                "text": "Abalamour da-se ne'm eus ket kavet e oan dellezek va-unan da vont betek ennout, met lavar ur ger ha va mevel a vo yac'haet. "
                            },
                            {
                                "text": "Rak me va-unan a zo un den lakaet dindan galloud re all, ha dindanon em eus soudarded. Hag e lavaran da unan: Kae! hag ez a; d'egile: Deus! Hag e teu; ha da'm mevel: Gra kement-ma\u00f1! Hag en gra. "
                            },
                            {
                                "text": "Pa glevas Jezuz kement-se, e voe souezhet hag, o tistrei\u00f1, e lavaras d'ar bobl en heulie: Me a lavar deoc'h penaos ne'm eus ket kavet ur feiz ken bras, zoken en Israel. "
                            },
                            {
                                "text": "Pa zistroas d'ar g\u00ear ar re a oa bet kaset, e kavjont yac'h mat ar mevel a oa bet kla\u00f1v.  "
                            },
                            {
                                "text": "   An deiz war-lerc'h, ez eas d'ur g\u00ear anvet Nain. Kalz eus e ziskibien hag ur bobl vras a yae ganta\u00f1. "
                            },
                            {
                                "text": "Evel ma tostaas ouzh dor k\u00ear, setu, e touged d'an douar un den marv, mab nemeta\u00f1 e vamm a oa inta\u00f1vez. Un niver bras a dud eus k\u00ear a oa ganti. "
                            },
                            {
                                "text": "An Aotrou o veza\u00f1 he gwelet, en doe truez outi hag a lavaras dezhi: Na ouel ket! "
                            },
                            {
                                "text": "O veza\u00f1 tostaet, e stokas an arched. Ar re en douge a arsavas. Lavarout a reas: Den yaouank, me en lavar dit, sav! "
                            },
                            {
                                "text": "An hini marv a azezas hag en em lakaas da gomz. Jezuz en roas d'e vamm. "
                            },
                            {
                                "text": "Ar spont a grogas enno holl hag e rojont gloar da Zoue, en ur lavarout: Ur profed bras a zo savet en hon touez ha Doue en deus gweladennet e bobl.  "
                            },
                            {
                                "text": "   Ar vrud-se en em skuilhas dre Judea holl ha dre an holl vro tro-war-dro. "
                            },
                            {
                                "text": "Diskibien Yann a gontas an holl drao\u00f9-se dezha\u00f1. "
                            },
                            {
                                "text": "Yann a c'halvas daou eus e ziskibien hag o c'hasas da gavout Jezuz evit lavarout dezha\u00f1: Bez' out an hini a dle dont pe e tleomp gortoz unan all? "
                            },
                            {
                                "text": "O veza\u00f1 deuet d'e gavout, ar re-ma\u00f1 a lavaras: Yann-Vadezour en deus hon degaset da'z kavout evit lavarout: Bez' out an hini a dle dont pe e tleomp gortoz unan all? "
                            },
                            {
                                "text": "En eur-se zoken, e\u00f1 a yac'haas kalz a dud eus o c'hle\u00f1vedo\u00f9, eus o mac'hagno\u00f9 hag eus drouk-speredo\u00f9, hag e roas ar gweled da veur a hini dall. "
                            },
                            {
                                "text": "Jezuz a respontas dezho: It ha lavarit da Yann ar pezh hoc'h eus gwelet ha klevet: ar re dall a wel, ar re gamm a gerzh, ar re lovr a zo glanaet, ar re vouzar a glev, ar re varv a adsav da vev, an Aviel a zo prezeget d'ar beorien. "
                            },
                            {
                                "text": "E\u00fcrus eo an neb na gav ket tamall ennon. "
                            },
                            {
                                "text": "Ar re en doa Yann degaset o veza\u00f1 aet kuit, Jezuz en em lakaas da lavarout d'ar bobl diwar-benn Yann: Petra oc'h aet da welout el lec'h distro? Ur bennduenn hejet gant an avel? "
                            },
                            {
                                "text": "Met petra oc'h aet da welout? Un den gwisket gant dilhad kaer? Setu, ar re a zo gwisket gant dilhad kaer hag a vev er plijadurio\u00f9, a zo e tiez ar rouaned. "
                            },
                            {
                                "text": "Met petra oc'h aet da welout? Ur profed? Ya a lavaran deoc'h, ha muioc'h eget ur profed. "
                            },
                            {
                                "text": "E\u00f1 eo an hini a zo skrivet diwar e benn: Setu, e kasan va c'hannad dirak da zremm da gempenn da hent a-raok dit. "
                            },
                            {
                                "text": "Rak me a lavar deoc'h, e-touez ar re a zo bet ganet gant gwragez, n'eus profed ebet brasoc'h eget Yann-Vadezour. Koulskoude, an hini bihana\u00f1 e rouantelezh Doue a zo brasoc'h egeta\u00f1. "
                            },
                            {
                                "text": "Hag an holl dud o deus e glevet hag ar bublikaned o deus diskl\u00eariet reizhder Doue o veza\u00f1 bet badezet gant badeziant Yann. "
                            },
                            {
                                "text": "Met ar farizianed ha doktored al lezenn, o veza\u00f1 n'int ket bet badezet ganta\u00f1, o deus taolet diouto evit o c'holl bolontez Doue en o c'he\u00f1ver. "
                            },
                            {
                                "text": "Neuze an Aotrou a lavaras: Ouzh piv e ke\u00f1verin tud ar rummad-ma\u00f1? Ouzh piv int he\u00f1vel? "
                            },
                            {
                                "text": "He\u00f1vel int ouzh bugale azezet war al leurg\u00ear hag a gri an eil d'egile, o lavarout: Ni hon eus sonet deoc'h ar fle\u00fct ha n'hoc'h eus ket da\u00f1set, ni hon eus kanet deoc'h hirvoudo\u00f9 ha n'hoc'h eus ket gouelet. "
                            },
                            {
                                "text": "Rak Yann-Vadezour a zo deuet hep debri\u00f1 bara hag hep eva\u00f1 gwin, hag e lavarit: Un diaoul a zo enna\u00f1. "
                            },
                            {
                                "text": "Mab an den a zo deuet o tebri\u00f1 hag oc'h eva\u00f1, hag e lavarit: Setu un debrer hag un ever, ur mignon d'ar bublikaned ha d'ar bec'herien. "
                            },
                            {
                                "text": "Met ar furnez a zo bet reishaet gant he holl vugale.  "
                            },
                            {
                                "text": "   Ur farizian a bedas anezha\u00f1 da zebri\u00f1. E\u00f1 a yeas e ti ar farizian hag en em lakaas ouzh taol. "
                            },
                            {
                                "text": "Ha setu, ur wreg eus k\u00ear a oa vuhez fall, o veza\u00f1 gouezet e oa ouzh taol e ti ar farizian, a zegasas ul lestr alabastr, leun a c'hwezh-vat, "
                            },
                            {
                                "text": "Oc'h en em zerc'hel a-dre\u00f1v ouzh treid Jezuz, o ouela\u00f1, en em lakaas da zoura\u00f1 e dreid gant he daero\u00f9. Hag o zorchas gant blev he fenn, e pokas e dreid hag ec'h olevas anezho gant ar c'hwezh-vat. "
                            },
                            {
                                "text": "Ar farizian en doa e bedet, o welout kement-se, a lavaras enna\u00f1 e-unan: Ma vije an den-ma\u00f1 ur profed, e ouije piv eo a wreg a stok enna\u00f1, ha penaos eo a vuhez fall. "
                            },
                            {
                                "text": "Jezuz, o kemer ar gomz, a lavaras dezha\u00f1: Simon, un dra bennak am eus da lavarout dit. E\u00f1 a lavaras dezha\u00f1: Mestr, lavar. "
                            },
                            {
                                "text": "Ur c'hredour en doa daou zleour: unan a dlee pemp kant diner (1 diner = pezh arc'hant roman war-dro 4 g) hag egile hanter-kant. "
                            },
                            {
                                "text": "Evel n'o doa ket peadra da baea\u00f1, e tiskargas anezho o-daou eus o dle. Lavar din eta pehini anezho en karo ar muia\u00f1? "
                            },
                            {
                                "text": "Simon a respontas: Me a gav din ez eo an hini en deus bet ar brasa\u00f1 diskarg. E\u00f1 a lavaras dezha\u00f1: Barnet mat ec'h eus. "
                            },
                            {
                                "text": "Neuze, o tistrei\u00f1 ouzh ar wreg, e lavaras da Simon: Gwelout a rez ar wreg-ma\u00f1? Deuet on en da di ha ne'c'h eus ket roet dour din evit gwalc'hi\u00f1 va zreid, met hi he deus douret va zreid gant he daero\u00f9 hag he deus o sec'het gant he blev. "
                            },
                            {
                                "text": "Te ne'c'h eus ket roet ur pok din, met hi, abaoe ma'z on deuet en ti, n'he deus ket paouezet da bokat da'm zreid. "
                            },
                            {
                                "text": "Te ne'c'h eus ket olevet va fenn gant eoul, met hi he deus olevet va zreid gant c'hwezh-vat. "
                            },
                            {
                                "text": "Dre-se e lavaran dit, he fec'hedo\u00f9 niverus a zo bet pardonet dezhi, rak karet he deus kalz. Met an neb a bardoner nebeut dezha\u00f1, a gar nebeut. "
                            },
                            {
                                "text": "Hag e lavaras dezhi: Da bec'hedo\u00f9 a zo pardonet dit. "
                            },
                            {
                                "text": "Ar re a oa ouzh taol ganta\u00f1 en em lakaas da lavarout enno o-unan: Piv eo hema\u00f1 hag a bardon zoken ar pec'hedo\u00f9? "
                            },
                            {
                                "text": "Met e lavaras d'ar wreg: Da feiz he deus da saveteet, kae e peoc'h.  "
                            }
                        ]
                    },
                    {
                        "verses": [
                            {
                                "text": "   Goude-se, Jezuz a yeas eus eil k\u00ear hag eus eil bourc'h d'egile, o prezeg hag o kemenn kelo\u00f9 mat rouantelezh Doue. An daouzek a oa ganta\u00f1, "
                            },
                            {
                                "text": "kenkoulz hag un nebeud gwragez a oa bet yac'haet a zrouk-speredo\u00f9 hag a gle\u00f1vedo\u00f9: Mari anvet a Vagdala, a oa aet kuit seizh diaoul diouti, "
                            },
                            {
                                "text": "Janed gwreg Chuza, merour Herodez, Suzanna, ha kalz a reo\u00f9 all en sikoure gant o mado\u00f9. "
                            },
                            {
                                "text": "Evel ma en em zastume kalz a bobl ha ma teue d'e gavout meur a hini eus an holl g\u00eario\u00f9, e lavaras dezho dre barabolenn: "
                            },
                            {
                                "text": "Un hader a yeas er-maez da hada\u00f1 e had. Evel ma hade, ul lodenn eus an had a gouezhas a-hed an hent, hag e voe mac'het ha laboused an ne\u00f1v he debras holl. "
                            },
                            {
                                "text": "Ul lodenn all a gouezhas war ul lec'h meinek, ha pa voe savet, e sec'has rak n'he doa ket a c'hlebor. "
                            },
                            {
                                "text": "Ul lodenn all a gouezhas e-touez ar spern, ar spern a savas gant ar greun hag o mougas. "
                            },
                            {
                                "text": "Ul lodenn all a gouezhas en douar mat hag, o veza\u00f1 savet, e roas frouezh, kant evit unan. O lavarout an trao\u00f9-ma\u00f1, e krias: Ra selaouo, an neb en deus divskouarn da glevout. "
                            },
                            {
                                "text": "E ziskibien a c'houlennas diganta\u00f1 petra e oa ar barabolenn-se. "
                            },
                            {
                                "text": "Respont a reas: Roet eo deoc'h da anavezout misterio\u00f9 rouantelezh Doue, met d'ar re all eo komzet dre barabolenno\u00f9, evit o welout na welont ket, hag o klevout na gomprenont ket. "
                            },
                            {
                                "text": "Setu petra eo ar barabolenn-se: An had eo ger Doue. "
                            },
                            {
                                "text": "Ar re a zo a-hed an hent eo ar re en selaou, met an diaoul a zeu hag a zilam ar ger diouzh o c'halon, en aon en ur gredi\u00f1 na vefent salvet. "
                            },
                            {
                                "text": "Ar re a zo war al lec'hio\u00f9 meinek, eo ar re a glev ar ger, e zegemer gant levenez, met n'o deus ket a wrizienn, ne gredont nemet ur pennad ha pa zeu an temptadur, e kouezhont. "
                            },
                            {
                                "text": "Ar pezh a zo e-touez an drein, eo ar re o deus klevet ar ger, met, en ur vont kuit, en lezont da veza\u00f1 mouget gant prederio\u00f9, pinvidigezhio\u00f9 ha plijadurio\u00f9 ar vuhez-ma\u00f1, en hevelep doare ma ne zougont ket a frouezh a zeu da zarevi\u00f1. "
                            },
                            {
                                "text": "Met ar pezh a zo kouezhet en un douar mat, eo ar re a glev ar ger gant ur galon onest ha mat, en dalc'h hag a zoug frouezh gant kendalc'husted.  "
                            },
                            {
                                "text": "   Den, goude beza\u00f1 enaouet ul lamp, ne c'holo anezha\u00f1 gant ul lestr pe ne laka anezha\u00f1 dindan ur gwele, met e lakaat a ra war ur c'hantolor, evit ma sklaerio ar re a zeu en ti. "
                            },
                            {
                                "text": "Rak n'eus netra kuzhet na dle beza\u00f1 diskl\u00eariet, ha n'eus netra goloet na dle beza\u00f1 anavezet ha lakaet war-wel. "
                            },
                            {
                                "text": "Lakait evezh eta penaos e selaouit, rak roet e vo d'an neb en deus, met an hini n'en deus ket, e vo lamet diganta\u00f1 zoken ar pezh a gred en deus.  "
                            },
                            {
                                "text": "   E vamm hag e vreudeur a zeuas d'e gavout, met ne c'hellent ket tostaat outa\u00f1 abalamour d'ar bobl. "
                            },
                            {
                                "text": "Hag e voe lavaret dezha\u00f1: Da vamm ha da vreudeur a zo er-maez hag a c'hoanta da welout. "
                            },
                            {
                                "text": "Met e respontas: Va mamm ha va breudeur eo ar re a selaou ger Doue hag a sent outa\u00f1.  "
                            },
                            {
                                "text": "   Un devezh ma'z eas en ur vag gant e ziskibien, e lavaras dezho: Tremenomp en tu all d'al lenn. Hag ez ejont. "
                            },
                            {
                                "text": "E-pad ma oant er vag, e kouskas. Un taol-avel bras a savas war al lenn, ar vag en em leunie gant an dour hag e oant e riskl bras. "
                            },
                            {
                                "text": "Tostaat a rejont outa\u00f1 hag en dihunjont, o lavarout: Mestr, Mestr, ez eomp da goll! O veza\u00f1 dihunet, e c'hourdrouzas d'an avel ha da donno\u00f9 an dour. Ar re-ma\u00f1 a davas hag e voe ur sioulder bras. "
                            },
                            {
                                "text": "Hag e lavaras dezho: Pelec'h ema\u00f1 ho feiz? Int, leuniet a zouja\u00f1s hag a spont, a lavaras an eil d'egile: Piv eo eta hema\u00f1, a c'hourc'hemenn zoken d'an avel ha d'an dour, hag e sentont outa\u00f1?  "
                            },
                            {
                                "text": "   Dont a rejont neuze da vro ar C'hadareniz, a zo dirak Galilea. "
                            },
                            {
                                "text": "Pa voe Jezuz diskennet d'an douar, e teuas a-raok dezha\u00f1 un den eus k\u00ear, a oa dalc'het gant diaouled pell a oa. Ne zouge ket a zilhad ha ne chome ket en un ti met er bezio\u00f9. "
                            },
                            {
                                "text": "Pa welas Jezuz, e krias hag, ouzh en em deurel d'e dreid, e lavaras a vouezh uhel: Petra a zo etre me ha te, Jezuz, Mab an Doue Uhel-Meurbet? Me az ped, na boagn ket ac'hanon. "
                            },
                            {
                                "text": "Rak e kourc'hemenne d'ar spered hudur mont kuit eus an den-se. Dalc'het e oa ganta\u00f1 abaoe pell a oa. E eren a raed gant chadenno\u00f9 hag e ziwall a raed gant hualo\u00f9, met e torre an ereo\u00f9 hag e oa kaset gant an diaoul el lec'hio\u00f9 distro. "
                            },
                            {
                                "text": "Jezuz a c'houlennas outa\u00f1: Pe anv ac'h eus? Hag e respontas: Lejion. Rak kalz a ziaoulien a oa aet enna\u00f1. "
                            },
                            {
                                "text": "Int a bedas anezha\u00f1 na c'hourc'hemennje ket dezho mont en donder. "
                            },
                            {
                                "text": "Bez' e oa eno ur vandenn vras a voc'h o peuri\u00f1 war ar menez. Hag e pedjont anezha\u00f1 d'o lezel da vont er moc'h-se. E\u00f1 o lezas da vont. "
                            },
                            {
                                "text": "An diaouled eta, o veza\u00f1 aet kuit eus an den, a yeas er moc'h hag ar vandenn en em daolas war red eus al lec'h uhel-se er lenn, hag a voe beuzet. "
                            },
                            {
                                "text": "Ar re o mesae, o welout ar pezh a oa erruet, a dec'has kuit da lavarout kement-se e k\u00ear ha war ar maez. "
                            },
                            {
                                "text": "Neuze an dud a zeuas evit gwelout ar pezh a oa c'hoarvezet. O veza\u00f1 deuet da gavout Jezuz, e kavjont an den ma oa aet kuit an diaouled anezha\u00f1, azezet ouzh treid Jezuz, gwisket hag en e skiant vat, hag e voent leuniet a spont. "
                            },
                            {
                                "text": "Ar re o doa gwelet an trao\u00f9-se a lavaras dezho penaos e oa bet yac'haet an hini dalc'het gant an diaouled. "
                            },
                            {
                                "text": "Holl dud bro ar C'hadareniz en pedas da bellaat diouto, rak kroget e oa ur spont bras enno. Mont a reas eta er vag evit distrei\u00f1. "
                            },
                            {
                                "text": "An den a oa aet kuit an diaouled anezha\u00f1 en pedas d'e lezel da vont ganta\u00f1. Met Jezuz a lakaas anezha\u00f1 da vont en-dro o lavarout: "
                            },
                            {
                                "text": "Distro da'z ti ha lavar an trao\u00f9 bras en deus Doue graet dit. Mont a reas kuit oc'h embann dre holl g\u00ear kement en doa Jezuz graet en e ge\u00f1ver.  "
                            },
                            {
                                "text": "   Pa voe distroet, Jezuz a voe degemeret gant ur bobl vras rak an holl a c'hortoze anezha\u00f1. "
                            },
                            {
                                "text": "Setu, un den anvet Jairuz hag a oa penn eus ar sinagogenn, a zeuas hag, oc'h en em deurel ouzh treid Jezuz, en pedas da zont en e di, "
                            },
                            {
                                "text": "rak en doa ur verc'h nemeti, oadet a zaouzek vloaz pe war-dro hag a oa o vont da vervel. Evel ma'z ae di, e voe gwasket gant ar bobl. "
                            },
                            {
                                "text": "Ur wreg kla\u00f1v gant an diwada\u00f1 daouzek vloaz a oa, hag he doa dispignet he holl vado\u00f9 gant medisined hep gallout beza\u00f1 yac'haet gant hini ebet, "
                            },
                            {
                                "text": "a dostaas outa\u00f1 a-ziadre\u00f1v hag a stokas ouzh bevenn e zilhad. Raktal he diwada\u00f1 a baouezas. "
                            },
                            {
                                "text": "Jezuz a lavaras: Piv en deus stoket ouzhin? Evel ma nac'he an holl kement-se, P\u00ear hag ar re a oa ganta\u00f1 a lavaras dezha\u00f1: Mestr, an dud a zo en-dro dit a wask ac'hanout, hag e lavarez: Piv en deus stoket ouzhin? "
                            },
                            {
                                "text": "Met Jezuz a lavaras: Unan bennak en deus stoket ouzhin rak anavezet em eus e oa aet un nerzh er-maez ac'hanon. "
                            },
                            {
                                "text": "Neuze ar wreg, o welout ne oa ket bet kement-se kuzhet outa\u00f1, a zeuas en ur grena\u00f1 hag, oc'h en em deurel d'e dreid, e tiskl\u00earias dirak ar bobl evit petra he doa stoket outa\u00f1 ha penaos e oa bet yac'haet kerkent. "
                            },
                            {
                                "text": "Lavarout a reas dezhi: Merc'h, kemer fizia\u00f1s, da feiz he deus da yac'haet, kae e peoc'h. "
                            },
                            {
                                "text": "Evel ma komze c'hoazh, unan bennak eus ti penn ar sinagogenn a zeuas da lavarout dezha\u00f1: Da verc'h a zo marv, na skuizh ket ar Mestr. "
                            },
                            {
                                "text": "Met Jezuz, o veza\u00f1 klevet kement-se, a lavaras: Na'z pez ket aon, kred hepken hag e vo yac'haet. "
                            },
                            {
                                "text": "Pa voe deuet en ti, ne lezas den da vont e-barzh, nemet P\u00ear, Jakez, Yann, ha tad ha mamm ar plac'hig. "
                            },
                            {
                                "text": "An holl a ouele hag a hirvoude abalamour dezhi. Met e\u00f1 a lavaras: Na ouelit ket, n'eo ket marv, met kousket a ra. "
                            },
                            {
                                "text": "Int a reas goap anezha\u00f1, oc'h anavezout e oa marv. "
                            },
                            {
                                "text": "Met o veza\u00f1 graet dezho holl mont er-maez, e kemeras he dorn hag e krias: Bugel, sav! "
                            },
                            {
                                "text": "He spered a zistroas hag e savas kerkent. Hag e c'hourc'hemennas rei\u00f1 dezhi da zebri\u00f1. "
                            },
                            {
                                "text": "He c'herent a voe gwall souezhet, met e\u00f1 a c'hourc'hemennas dezho na lavarjent da zen ar pezh a oa c'hoarvezet.  "
                            }
                        ]
                    },
                    {
                        "verses": [
                            {
                                "text": "   O veza\u00f1 dastumet e zaouzek diskibl, e roas dezho nerzh ha galloud war an holl ziaouled ha da yac'haat ar c'hle\u00f1vedo\u00f9. "
                            },
                            {
                                "text": "Kas a reas anezho da brezeg rouantelezh Doue ha da yac'haat ar re gla\u00f1v. "
                            },
                            {
                                "text": "Lavarout a reas dezho: Na zougit netra evit an hent, na bazh, na sac'h, na bara, nag arc'hant, ha n'ho pet ket daou wiskamant. "
                            },
                            {
                                "text": "E peseurt ti bennak ma'c'h antreot, chomit enna\u00f1 betek ma'z eot kuit. "
                            },
                            {
                                "text": "P'en em gavo tud n'ho tegemerint ket, pa'z eot kuit eus ar g\u00ear-se, hejit ar poultr eus ho treid e testeni a-enep dezho. "
                            },
                            {
                                "text": "O veza\u00f1 aet kuit, ez ejont eus an eil bourc'h d'egile, o prezeg an Aviel hag o yac'haat e pep lec'h.  "
                            },
                            {
                                "text": "   Herodez an tetrark a glevas komz eus kement holl a rae, ha ne ouie petra da so\u00f1jal. Rak darn a lavare e oa Yann adsavet a-douez ar re varv, "
                            },
                            {
                                "text": "re all e oa en em ziskouezet Elia, ha re all e oa adsavet a varv unan eus ar brofeded kozh. "
                            },
                            {
                                "text": "Herodez a lavaras: Lakaet em eus troc'ha\u00f1 e benn da Yann, met piv eo hema\u00f1 a glevan an hevelep trao\u00f9 diwar e benn? Hag e c'hoantae gwelout anezha\u00f1.  "
                            },
                            {
                                "text": "   An ebestel, o veza\u00f1 distroet, a lavaras dezha\u00f1 kement o doa graet. O veza\u00f1 o c'hemeret a-du, en em dennas ganto en ul lec'h distro, tost ouzh ur g\u00ear anvet Betsaida. "
                            },
                            {
                                "text": "Ar bobl, o veza\u00f1 klevet-se, en heulias. E\u00f1 a zegemeras anezho hag a gomzas outo diwar-benn rouantelezh Doue. Yac'haat a reas ivez ar re o doa ezhomm da veza\u00f1 yac'haet. "
                            },
                            {
                                "text": "Evel ma'c'h izelae an deiz, an daouzek a dostaas outa\u00f1 hag a lavaras dezha\u00f1: Kas kuit ar bobl, evit ma'z aint er bourc'hio\u00f9 hag er c'h\u00eario\u00f9igo\u00f9 en-dro, da loja\u00f1 ha da brena\u00f1 boued, rak ama\u00f1 emaomp en ul lec'h distro. "
                            },
                            {
                                "text": "Met e\u00f1 a lavaras dezho: Roit hoc'h-unan da zebri\u00f1 dezho. Hag int a respontas: N'hon eus ket ouzhpenn pemp bara ha daou besk, nemet mont a rafemp da brena\u00f1 boued evit an holl bobl-ma\u00f1. "
                            },
                            {
                                "text": "Rak bez' e oant war-dro pemp mil den. Neuze e lavaras d'e ziskibien: Lakait anezho da azeza\u00f1 a renko\u00f9 a hanter-kant. "
                            },
                            {
                                "text": "Evel-se e rejont, o lakajont holl da azeza\u00f1. "
                            },
                            {
                                "text": "E\u00f1 a gemeras ar pemp bara hag an daou besk hag, o sellout etrezek an ne\u00f1v, o bennigas, o zorras hag o roas d'an diskibien, evit m'o rojent d'ar bobl. "
                            },
                            {
                                "text": "Debri\u00f1 a rejont holl hag o doe a-walc'h, hag e kasjont ganto daouzek panerad eus an tammo\u00f9 a oa manet.  "
                            },
                            {
                                "text": "   Evel ma pede e-unan ha ma oa an diskibien ganta\u00f1, en em lakaas da c'houlennata anezho o lavarout: Piv a lavar an dud ez on? "
                            },
                            {
                                "text": "Int a respontas: Darn a lavar Yann-Vadezour; ha darn all, Elia; ha darn all, unan bennak eus ar brofeded kozh adsavet a varv. "
                            },
                            {
                                "text": "E\u00f1 a lavaras dezho: Ha c'hwi, piv a lavarit ez on? P\u00ear a respontas: Te eo Krist Doue. "
                            },
                            {
                                "text": "Met e tifennas gwall start outo lavarout kement-se da zen, "
                            },
                            {
                                "text": "hag e lavaras: Ret eo da Vab an den gouza\u00f1v kalz a drao\u00f9, beza\u00f1 taolet kuit gant an henaourien, gant ar veleien vras ha gant ar skribed, beza\u00f1 lakaet d'ar marv, hag adsevel a varv d'an trede deiz.  "
                            },
                            {
                                "text": "   Hag e lavaras d'an holl: Mar fell da unan bennak dont war va lerc'h, ra raio dilez anezha\u00f1 e-unan, ra gemero e groaz bemdez ha ra heulio ac'hanon. "
                            },
                            {
                                "text": "Rak piv bennak a fello dezha\u00f1 savetei\u00f1 e vuhez he c'hollo, met piv bennak a gollo e vuhez abalamour din he saveteo. "
                            },
                            {
                                "text": "Rak petra a dalvfe d'un den gounit ar bed holl, mar en em zistrujfe pe mar en em gollfe e-unan? "
                            },
                            {
                                "text": "Rak piv bennak en devo mezh ac'hanon hag eus va c'homzo\u00f9, Mab an den en devo mezh anezha\u00f1 pa zeuio en e c'hloar hag e hini an Tad hag an aelez santel. "
                            },
                            {
                                "text": "Me a lavar deoc'h e gwirionez, ez eus hinienno\u00f9 eus a-douez ar re a zo ama\u00f1 ha ne varvint ket ken n'o devo gwelet rouantelezh Doue.  "
                            },
                            {
                                "text": "   War-dro eizh devezh goude ar c'homzo\u00f9-se, e kemeras ganta\u00f1 P\u00ear, Yann ha Jakez, hag e pignas war ar menez evit pedi\u00f1. "
                            },
                            {
                                "text": "E-pad ma pede, e zremm a droas a zoare hag e zilhad a zeuas gwenn ha skedus. "
                            },
                            {
                                "text": "Setu, daou zen a gomze ganta\u00f1, Moizez hag Elia e oant. "
                            },
                            {
                                "text": "En em ziskouezjont gant gloar, hag e komzjont eus e zisparti, a dlee c'hoarvezout e Jeruzalem. "
                            },
                            {
                                "text": "P\u00ear hag ar re a oa ganta\u00f1 o doa kement a c'hoant kousket, met, o veza\u00f1 dihun-tre, e weljont e c'hloar hag an daou zen a oa ganta\u00f1. "
                            },
                            {
                                "text": "Evel ma'z ae an dud-ma\u00f1 kuit diganta\u00f1, P\u00ear a lavaras da Jezuz: Mestr, mat eo deomp chom ama\u00f1. Greomp ama\u00f1 teir deltenn, unan evidout, unan evit Moizez, unan evit Elia. Ne ouie ket petra a lavare. "
                            },
                            {
                                "text": "E-pad ma lavare kement-se, e teuas ur goabrenn d'o golei\u00f1, hag e voent spontet oc'h o gwelout o vont er goabrenn. "
                            },
                            {
                                "text": "Ur vouezh a zeuas eus ar goabrenn o lavarout: Hema\u00f1 eo va Mab karet-mat. Selaouit e\u00f1! "
                            },
                            {
                                "text": "Pa oa ar vouezh-se o komz, Jezuz en em gavas e-unan. Int a davas ha ne lavarjont netra da zen, d'ar c'houlz-se, eus ar pezh o doa gwelet.  "
                            },
                            {
                                "text": "   An deiz war-lerc'h, evel ma tiskennent eus ar menez, ur bobl vras a zeuas d'e gavout. "
                            },
                            {
                                "text": "Ha setu, un den a-douez an dud-se a grias hag a lavaras: Mestr, me az ped, taol da zaoulagad war va mab, rak va bugel nemeta\u00f1 eo. "
                            },
                            {
                                "text": "Ur spered a grog enna\u00f1, ha kerkent e laosk kriadenno\u00f9 bras; neuze e wallhej anezha\u00f1 start, en laka da eoni\u00f1 hag a boan e kuita anezha\u00f1, goude beza\u00f1 e vrevet holl. "
                            },
                            {
                                "text": "Pedet em eus da ziskibien d'e gas kuit ha n'o deus ket gallet. "
                            },
                            {
                                "text": "Jezuz a respontas: O rummad diskredik ha fall, betek pegeit e vin ganeoc'h hag e c'houza\u00f1vin ac'hanoc'h? Degas ama\u00f1 da vab. "
                            },
                            {
                                "text": "Evel ma tostae, an diaoul en stlapas d'an douar hag a zifretas start anezha\u00f1. Met Jezuz a c'hourdrouzas ar spered hudur, a yac'haas ar bugel hag en roas d'e dad.  "
                            },
                            {
                                "text": "   Hag e voent holl souezhet eus galloud meurbet Doue. Evel ma oant holl estlammet gant ar pezh a rae Jezuz, e\u00f1 a lavaras d'e ziskibien: "
                            },
                            {
                                "text": "Evidoc'h-c'hwi, selaouit mat ar c'homzo\u00f9-ma\u00f1: Mab an den a dle beza\u00f1 droukroet etre daouarn an dud. "
                            },
                            {
                                "text": "Met ne gomprenent ket ar gomz-se. Te\u00f1val e oa evito, ne c'hellent ket intent anezhi ha ne gredent goulenn netra diganta\u00f1 war gement-se.  "
                            },
                            {
                                "text": "   Neuze ur so\u00f1j a zeuas dezho, anavezout pehini anezho a vije ar brasa\u00f1. "
                            },
                            {
                                "text": "Jezuz, o welout so\u00f1j o c'halon, a gemeras ur bugel bihan, a lakaas anezha\u00f1 en e gichen "
                            },
                            {
                                "text": "hag a lavaras dezho: Piv bennak a zegemer ar bugel bihan-se em anv a zegemer ac'hanon. Ha piv bennak a zegemer ac'hanon a zegemer an hini en deus va c'haset. Rak an hini ac'hanoc'h holl a zo ar bihana\u00f1, hennezh eo a vo bras.  "
                            },
                            {
                                "text": "   Yann, o kemer ar gomz, a lavaras: Mestr, gwelet hon eus un den o kas kuit diaouled en da anv. Difennet hon eus outa\u00f1 abalamour na heuilh ket ac'hanomp. "
                            },
                            {
                                "text": "Jezuz a lavaras dezha\u00f1: Na zifennit ket outa\u00f1, rak an hini n'ema\u00f1 ket a-enep deomp a zo evidomp.  "
                            },
                            {
                                "text": "   C'hoarvezout a reas ma tostae an amzer ma tlee beza\u00f1 savet, hag en em lakaas en hent, c'hoantek da vont da Jeruzalem. "
                            },
                            {
                                "text": "Kas a reas kannaded a-raok dezha\u00f1. Mont a rejont hag ec'h antrejont en ur vourc'h eus ar Samaritaned evit kempenn ul lojeiz dezha\u00f1. "
                            },
                            {
                                "text": "Met ar re-ma\u00f1 n'en degemerjont ket, abalamour ma'z ae war-zu Jeruzalem. "
                            },
                            {
                                "text": "E ziskibien Jakez ha Yann, o welout-se, a lavaras: Aotrou, fellout a ra dit e lavarfemp ma tiskennfe an tan eus an ne\u00f1v evit o devi\u00f1, evel ma reas Elia? "
                            },
                            {
                                "text": "Hogen Jezuz a zistroas hag a c'hourdrouzas anezho, o lavarout: N'ouzoc'h ket eus peseurt spered oc'h buhezet, "
                            },
                            {
                                "text": "rak Mab an den n'eo ket deuet evit koll an dud, met evit o salvi\u00f1. Hag ez ejont da ur vourc'h all.  "
                            },
                            {
                                "text": "   Evel ma oant en hent, un den a lavaras dezha\u00f1: Aotrou, me a heulio ac'hanout e kement lec'h ma'z i. "
                            },
                            {
                                "text": "Jezuz a lavaras dezha\u00f1: Al lern o deus toullo\u00f9 ha laboused an ne\u00f1v neizhio\u00f9, met Mab an den n'en deus lec'h ebet evit harpa\u00f1 e benn. "
                            },
                            {
                                "text": "Lavarout a reas da unan all: Heuilh ac'hanon! Hag hema\u00f1 a lavaras: Aotrou, lez ac'hanon da vont da genta\u00f1 da sebelia\u00f1 va zad. "
                            },
                            {
                                "text": "Jezuz a lavaras dezha\u00f1: Lez ar re varv da sebelia\u00f1 o re varv, met te, kae da brezeg rouantelezh Doue. "
                            },
                            {
                                "text": "Unan all a lavaras ivez: Me a heulio ac'hanout, Aotrou, met lez ac'hanon da genta\u00f1 da vont da gimiadi\u00f1 diouzh ar re a zo em zi. "
                            },
                            {
                                "text": "Jezuz a respontas dezha\u00f1: An hini a laka e zorn war an arar hag a sell war e lerc'h, n'eo ket dereat evit rouantelezh Doue.  "
                            }
                        ]
                    },
                    {
                        "verses": [
                            {
                                "text": "   Goude-se, an Aotrou a zilennas c'hoazh dek ha tri-ugent all hag o c'hasas daou ha daou a-raok dezha\u00f1 en holl g\u00eario\u00f9 hag en holl lec'hio\u00f9 ma tlee mont e-unan. "
                            },
                            {
                                "text": "Hag e lavaras dezho: An eost a zo bras, met nebeut a zo al labourerien. Pedit eta Mestr an eost evit ma kaso labourerien en e eost. "
                            },
                            {
                                "text": "It, setu, e kasan ac'hanoc'h evel oaned e-touez bleizi. "
                            },
                            {
                                "text": "Na zougit na yalc'h, na sac'h, na boto\u00f9, ha na saludit den en hent. "
                            },
                            {
                                "text": "E peseurt ti bennak ma'c'h antreot, lavarit da genta\u00f1: Ra vo ar peoc'h war an ti-ma\u00f1! "
                            },
                            {
                                "text": "Mar d-eus eno ur bugel a beoc'h, ho peoc'h a chomo warna\u00f1, mar n'eus ket e tistroio deoc'h. "
                            },
                            {
                                "text": "Chomit en ti-se, o tebri\u00f1 hag oc'h eva\u00f1 ar pezh a vo roet deoc'h, rak al labourer a zo dleet dezha\u00f1 e c'hopr. Na dremenit ket eus un eil ti d'egile. "
                            },
                            {
                                "text": "E peseurt k\u00ear bennak ma'z eot ha ma viot degemeret enni, debrit ar pezh a vo kinniget deoc'h, "
                            },
                            {
                                "text": "yac'hait ar re gla\u00f1v a vo eno ha lavarit dezho: Rouantelezh Doue a zo deuet tost ouzhoc'h. "
                            },
                            {
                                "text": "Met e peseurt k\u00ear bennak ma'z eot ha ma ne viot ket degemeret, it er straedo\u00f9 ha lavarit: "
                            },
                            {
                                "text": "Heja\u00f1 a reomp a-enep deoc'h ar poultr zoken a zo staget ouzhimp en ho k\u00ear. Gouezit koulskoude penaos rouantelezh Doue a zo tostaet ouzhoc'h. "
                            },
                            {
                                "text": "Me a lavar deoc'h penaos en deiz-se, e vo dousoc'h da Sodom eget d'ar g\u00ear-se.  "
                            },
                            {
                                "text": "   Gwalleur dit, Korazin! Gwalleur dit, Betsaida! Rak ma vije bet graet e Tir hag e Sidon ar miraklo\u00f9 a zo bet graet ennoc'h, pell zo e vijent kaout keuz, o kemer ar sac'h hag al ludu. "
                            },
                            {
                                "text": "Abalamour da-se, e deiz ar varn, e vo dousoc'h da Dir ha da Sidon eget deoc'h. "
                            },
                            {
                                "text": "Ha te, Kafarnaoum, te a zo bet savet betek an ne\u00f1v, izelaet e vi betek lec'h ar marv. "
                            },
                            {
                                "text": "An neb a selaou ac'hanoc'h, a selaou ac'hanon; an neb a zispriz ac'hanoc'h, a zispriz ac'hanon; an neb a zispriz ac'hanon, a zispriz an hini en deus va c'haset.  "
                            },
                            {
                                "text": "   An dek ha tri-ugent a zistroas gant levenez, o lavarout: Aotrou, zoken an diaouled a bleg deomp ez anv. "
                            },
                            {
                                "text": "E\u00f1 a lavaras dezho: Me a wele Satan o kouezha\u00f1 eus an ne\u00f1v evel ul luc'hedenn. "
                            },
                            {
                                "text": "Setu, em eus roet deoc'h ar galloud da gerzhout war an naered, war ar c'hruged ha war holl nerzho\u00f9 an enebour, ha netra ne c'hello noazout ouzhoc'h. "
                            },
                            {
                                "text": "Koulskoude, n'en em laouenait ket eus ma pleg deoc'h ar speredo\u00f9, met en em laouenait kentoc'h eus ma'z ema\u00f1 hoc'h anvio\u00f9 skrivet en ne\u00f1vo\u00f9. "
                            },
                            {
                                "text": "En eur-se, Jezuz a dridas gant levenez er Spered-Santel hag a lavaras: Da veuli\u00f1 a ran, Tad, Aotrou an ne\u00f1v hag an douar, ma ec'h eus kuzhet an trao\u00f9-se ouzh ar re fur hag ouzh ar re skiantek, ha ma ec'h eus o diskl\u00eariet d'ar vugale. Ya, Tad, kement-se a zo evel-se dre ma ec'h eus e gavet mat. "
                            },
                            {
                                "text": "Pep tra a zo bet roet din gant va Zad, ha den ne oar piv eo ar Mab nemet an Tad, na piv eo an Tad nemet ar Mab hag an hini a fell d'ar Mab e ziskl\u00earia\u00f1 dezha\u00f1. "
                            },
                            {
                                "text": "O tistrei\u00f1 ouzh an diskibien, e lavaras dezho a-du: E\u00fcrus eo an daoulagad a wel ar pezh a welit! "
                            },
                            {
                                "text": "Rak me a lavar deoc'h, kalz a brofeded hag a rouaned o deus c'hoantaet gwelout ar pezh a welit ha n'o deus ket e welet, ha klevout ar pezh a glevit ha n'o deus ket e glevet.  "
                            },
                            {
                                "text": "   Setu, un doktor eus al lezenn a savas hag a lavaras evit e amproui\u00f1: Mestr, petra a dlean d'ober evit kaout ar vuhez peurbadus? "
                            },
                            {
                                "text": "E\u00f1 a lavaras dezha\u00f1: Petra a zo skrivet el lezenn ha petra a lennez enni? "
                            },
                            {
                                "text": "E\u00f1 a respontas: Karout a ri an Aotrou da Zoue, eus da holl galon, eus da holl ene, eus da holl nerzh, eus da holl so\u00f1j, ha da nesa\u00f1 eveldout da-unan. "
                            },
                            {
                                "text": "E\u00f1 a lavaras dezha\u00f1: Respontet mat ec'h eus, gra kement-se hag e vevi. "
                            },
                            {
                                "text": "Met hema\u00f1, o fellout diskouez e oa reizh, a lavaras da Jezuz: Ha piv eo va nesa\u00f1? "
                            },
                            {
                                "text": "Jezuz a adkemeras ar gomz hag a lavaras: Un den a ziskennas eus Jeruzalem da Jeriko hag a gouezhas etre daouarn laeron a ziwiskas anezha\u00f1 ha, goude beza\u00f1 e vrevet a daolio\u00f9, ez ejont kuit, o lezel anezha\u00f1 hanter-varv. "
                            },
                            {
                                "text": "Erruout a reas ma tiskennas ur beleg dre an hent-se hag, o veza\u00f1 gwelet an den, a dremenas e-biou. "
                            },
                            {
                                "text": "Ul Leviad, o veza\u00f1 ivez deuet en hevelep lec'h, o welout anezha\u00f1, a yeas e-biou. "
                            },
                            {
                                "text": "Met ur Samaritan, o tremen e hent, a zeuas da gavout an den-ma\u00f1 hag, o welout anezha\u00f1, en doe truez outa\u00f1. "
                            },
                            {
                                "text": "O tostaat, e lienas e c'houlio\u00f9 hag e lakaas warno eoul ha gwin. E lakaat a reas war e varc'h e-unan, en kasas da un ostaleri hag e kemeras preder anezha\u00f1. "
                            },
                            {
                                "text": "Antronoz, o vont kuit, e tennas daou ziner (1 diner = pezh arc'hant roman war-dro 4 g), o roas d'an ostiz hag e lavaras dezha\u00f1: Az pez preder anezha\u00f1, ha kement a zispigni ouzhpenn, me en roio dit pa zistroin. "
                            },
                            {
                                "text": "Pehini eta eus an tri-se a gav dit eo bet nesa\u00f1 an hini a oa kouezhet etre daouarn al laeron? "
                            },
                            {
                                "text": "E\u00f1 a lavaras: An hini en deus graet trugarez en e ge\u00f1ver eo. Neuze Jezuz a lavaras dezha\u00f1: Kae, ha gra ivez evel-se.  "
                            },
                            {
                                "text": "   Evel ma oant en hent, ez eas en ur vourc'h. Ur wreg anvet Marta en degemeras en he zi. "
                            },
                            {
                                "text": "Houma\u00f1 he doa ur c'hoar anvet Mari, en em zalc'has azezet ouzh treid Jezuz hag a selaouas e gomzo\u00f9. "
                            },
                            {
                                "text": "Marta a oa prederiet gant al labour en ti; dont a reas hag e lavaras: Aotrou, ha n'evezhiez ket penaos va c'hoar am lez da servija\u00f1 va-unan? Lavar eta dezhi dont da'm sikour. "
                            },
                            {
                                "text": "Jezuz a respontas dezhi: Marta, Marta, te en em laka e poan hag en em nec'h gant kalz a drao\u00f9. "
                            },
                            {
                                "text": "Met un dra hepken a zo ret. Mari he deus dibabet al lodenn wella\u00f1, ha ne vo ket lamet diganti.  "
                            }
                        ]
                    },
                    {
                        "verses": [
                            {
                                "text": "   Un deiz ma oa o pedi\u00f1 en ul lec'h bennak, goude m'en doe echuet, unan eus e ziskibien a lavaras dezha\u00f1: Aotrou, desk deomp pedi\u00f1 evel m'en deus Yann desket ivez d'e ziskibien. "
                            },
                            {
                                "text": "Hag e lavaras dezho: Pa bedit, lavarit: Hon Tad hag a zo en ne\u00f1v, ra vo santelaet da anv, ra zeuio da rouantelezh, ra vo graet da volontez war an douar evel en ne\u00f1v, "
                            },
                            {
                                "text": "ro deomp bemdez hor bara pemdeziek, "
                            },
                            {
                                "text": "pardon deomp hor pec'hedo\u00f9, rak ni a bardon ivez d'ar re holl o deus manket ouzhimp, ha n'hon lez ket da gouezha\u00f1 en temptadur, met hon diwall diouzh an droug.  "
                            },
                            {
                                "text": "   Lavarout a reas dezho: Mar en defe unan ac'hanoc'h ur mignon hag a zeufe d'e gavout da hanternoz da lavarout dezha\u00f1: Va mignon, prest din tri bara, "
                            },
                            {
                                "text": "rak ur mignon din a zo deuet da'm zi eus ur veaj ha ne'm eus netra da ginnig dezha\u00f1, "
                            },
                            {
                                "text": "ha mar respontfe an den a zo en e di: Na dregas ket ac'hanon, va dor a zo prennet ha va bugale a zo ganin er gwele, ne c'hellan ket sevel evit o rei\u00f1 dit, "
                            },
                            {
                                "text": "me a lavar deoc'h, pa ne savfe ket da rei\u00f1 dezha\u00f1 abalamour ma'z eo e vignon, e savfe koulskoude abalamour d'e dregaserezh hag e rofe dezha\u00f1 kement hag en defe ezhomm. "
                            },
                            {
                                "text": "Me a lavar deoc'h: Goulennit hag e vo roet deoc'h, klaskit hag e kavot, skoit hag e vo digoret deoc'h. "
                            },
                            {
                                "text": "Rak an neb a c'houlenn, a resev; an neb a glask, a gav; an neb a sko, e vez digoret dezha\u00f1. "
                            },
                            {
                                "text": "Piv eo an tad en ho touez a roio ur maen d'e vab pa c'houlenn diganta\u00f1 bara? Pe mar goulenn ur pesk, a roio dezha\u00f1 un naer e-lec'h pesk? "
                            },
                            {
                                "text": "Pe mar goulenn diganta\u00f1 ur vi, a roio dezha\u00f1 ur grug? "
                            },
                            {
                                "text": "Mar gouzoc'h eta, ha c'hwi fall, rei\u00f1 trao\u00f9 mat d'ho pugale, pegement muioc'h an Tad a zo en ne\u00f1v a roio ar Spered-Santel d'ar re en goulenn diganta\u00f1!  "
                            },
                            {
                                "text": "   Jezuz a gasas kuit un diaoul a oa mut. Pa voe aet an diaoul kuit, an den mut a gomzas, hag ar bobl a oa souezhet. "
                            },
                            {
                                "text": "Met lod anezho a lavaras: Dre Veelzebul pri\u00f1s an diaouled eo e kas an diaouled kuit. "
                            },
                            {
                                "text": "Reo\u00f9 all, evit e amproui\u00f1, a c'houlennas diganta\u00f1 ur mirakl eus an ne\u00f1v. "
                            },
                            {
                                "text": "Evel ma anaveze o so\u00f1jezono\u00f9, e lavaras dezho: Pep rouantelezh dizunanet ganti hec'h-unan a zeuio da netra, hag un ti dizunanet ganta\u00f1 e-unan a vo diskaret. "
                            },
                            {
                                "text": "Mar d'eo eta Satan dizunanet ganta\u00f1 e-unan, penaos e pado e rouantelezh, pa lavarit ez eo dre Veelzebul e kasan kuit an diaouled? "
                            },
                            {
                                "text": "Mar kasan kuit an diaouled dre Veelzebul, dre biv o c'has kuit ho mibien? Dre-se e vint ho parnerien. "
                            },
                            {
                                "text": "Met mar kasan kuit an diaouled dre viz Doue, eo eta gwir penaos eo deuet rouantelezh Doue betek ennoc'h. "
                            },
                            {
                                "text": "Pa ziwall un den kre\u00f1v hag armet mat e di, kement en deus a zo e surentez. "
                            },
                            {
                                "text": "Met pa zeu unan all kre\u00f1voc'h egeta\u00f1, e tiskar anezha\u00f1, e tilamm diganta\u00f1 e holl armo\u00f9 ma fizie enno hag e lodenn e ziwisk. "
                            },
                            {
                                "text": "An hini n'ema\u00f1 ket ganin a zo a-enep din, hag an hini na zastum ket ganin a stlabez.  "
                            },
                            {
                                "text": "   Pa vez aet kuit ur spered hudur eus un den, ez a dre lec'hio\u00f9 sec'h da glask diskuizh, ha ne gav ket. Neuze e lavar: Distrei\u00f1 a rin da'm zi a-belec'h on deuet. "
                            },
                            {
                                "text": "Pa zeu, e kav anezha\u00f1 skubet ha kempennet. "
                            },
                            {
                                "text": "Neuze ez a, e kemer ganta\u00f1 seizh spered all gwashoc'h egeta\u00f1, ez eont hag e chomont enna\u00f1, ha stad diwezha\u00f1 an den-se a zeu gwashoc'h eget an hini genta\u00f1. "
                            },
                            {
                                "text": "Evel ma lavare an trao\u00f9-se, ur wreg eus a-greiz ar bobl a savas he mouezh hag a lavaras dezha\u00f1: E\u00fcrus eo ar c'hof en deus da zouget hag e\u00fcrus eo an divronn ac'h eus sunet! "
                            },
                            {
                                "text": "Met e\u00f1 a lavaras: Nann, e\u00fcrus eo kentoc'h ar re a selaou ger Doue hag a sent outa\u00f1!  "
                            },
                            {
                                "text": "   Evel m'en em zastume ar bobl en ur vandenn vras war e dro, en em lakaas da lavarout: Ar rummad-ma\u00f1 a zo fall, goulenn a ra ur mirakl ha ne vo roet mirakl ebet dezha\u00f1, nemet mirakl ar profed Jona. "
                            },
                            {
                                "text": "Rak evel ma voe Jona ur mirakl evit tud Ninive, Mab an den a vo ivez unan evit ar rummad-ma\u00f1. "
                            },
                            {
                                "text": "Rouanez ar C'hreisteiz a savo e deiz ar varn gant tud ar rummad-ma\u00f1 hag a gondaono anezho, abalamour ma'z eo deuet eus penn pella\u00f1 an douar evit klevout furnez Salomon, ha setu, ez eus ama\u00f1 brasoc'h eget Salomon. "
                            },
                            {
                                "text": "Tud Ninive a savo e deiz ar varn gant ar rummad-ma\u00f1 hag a gondaono anezha\u00f1, abalamour m'o deus bet keuz dre brezegenn Jona, ha setu, ez eus ama\u00f1 brasoc'h eget Jona.  "
                            },
                            {
                                "text": "   Den n'enaou ul lamp evit e lakaat en ul lec'h kuzhet pe dindan ur boezell, met e lakaat a raer war ur c'hantolor, evit ma welo ar skl\u00earijenn ar re a zeu en ti. "
                            },
                            {
                                "text": "Al lagad eo lamp ar c'horf. Mar d-eo eta da lagad yac'h, da holl gorf a zo skl\u00earijennet, met mar d-eo fall, da gorf ivez a zo en de\u00f1valijenn. "
                            },
                            {
                                "text": "Diwall eta na vefe ket te\u00f1valijenn ar skl\u00earijenn a zo ennout. "
                            },
                            {
                                "text": "Mar d-eo eta da holl gorf skl\u00earijennet, ha mar n'eus lod ebet anezha\u00f1 en de\u00f1valijenn, e vo skl\u00earijennet en e bezh, evel pa sklaer ul lamp ac'hanout gant e skl\u00earijenn.  "
                            },
                            {
                                "text": "   Evel ma komze, ur farizian a bedas anezha\u00f1 da leina\u00f1 en e di. Mont a reas hag en em lakaas ouzh taol. "
                            },
                            {
                                "text": "Ar farizian a oa souezhet o welout na oa ket en em walc'het a-raok lein. "
                            },
                            {
                                "text": "Met an Aotrou a lavaras dezha\u00f1: C'hwi, farizianed, a naeta diavaez an hanaf hag ar plad, met en diabarzh oc'h leun a laero\u00f1si hag a fallentez. "
                            },
                            {
                                "text": "Tud diskiant! An hini en deus graet an diavaez, ha n'en deus ket graet ivez an diabarzh? "
                            },
                            {
                                "text": "Roit kentoc'h aluzeno\u00f9 eus ar pezh hoc'h eus, ha setu, pep tra a vo glan evidoc'h. "
                            },
                            {
                                "text": "Met gwalleur deoc'h, farizianed! Abalamour ma paeit an deog war ar vent, war ar ru ha war an holl louzo\u00f9, e-pad ma lezit a-gostez ar reizhder ha karantez Doue. Ar re-se a oa ret ober, hep koulskoude dilezel ar re all. "
                            },
                            {
                                "text": "Gwalleur deoc'h, farizianed! Abalamour ma karit ar c'hadorio\u00f9 kenta\u00f1 er sinagogenno\u00f9 ha beza\u00f1 saludet war ar marc'hallac'hio\u00f9. "
                            },
                            {
                                "text": "Gwalleur deoc'h, skribed ha farizianed pilpouzed! Abalamour ma'z oc'h he\u00f1vel ouzh bezio\u00f9 na weler ket ha ma kerzh an dud warno hep gouzout emaint eno. "
                            },
                            {
                                "text": "Unan eus doktored al lezenn a gemeras ar gomz hag a lavaras dezha\u00f1: Mestr, en ur lavarout an trao\u00f9-se, e tismega\u00f1sez ac'hanomp-ni ivez. "
                            },
                            {
                                "text": "Hag e lavaras: Gwalleur deoc'h ivez, doktored al lezenn! Abalamour ma sammit an dud gant bec'hio\u00f9 na c'hellont ket dougen, ha c'hwi hoc'h-unan ne stokit ket outo gant unan eus ho pizied. "
                            },
                            {
                                "text": "Gwalleur deoc'h! Abalamour ma savit bezio\u00f9 d'ar brofeded en deus ho tado\u00f9 lakaet d'ar marv. "
                            },
                            {
                                "text": "C'hwi a zo eta an testo\u00f9 hag ar c'henoberourien eus ar pezh o deus graet ho tado\u00f9, rak lakaet o deus anezho d'ar marv, ha c'hwi a sav o bezio\u00f9. "
                            },
                            {
                                "text": "Setu perak furnez Doue he deus lavaret: Kas a rin dezho profeded hag ebestel, hag e lazhint lod anezho ha lod all a wallgasint, "
                            },
                            {
                                "text": "evit ma vo goulennet digant ar rummad-ma\u00f1 gwad an holl brofeded a zo bet skuilhet abaoe krouidigezh ar bed, "
                            },
                            {
                                "text": "adalek gwad Abel betek gwad Zakaria, a voe lazhet etre an aoter hag an templ. Ya, a lavaran deoc'h, goulennet e vo digant ar rummad-ma\u00f1. "
                            },
                            {
                                "text": "Gwalleur deoc'h, doktored al lezenn! Abalamour ma hoc'h eus kemeret alc'houez an anaoudegezh, n'oc'h ket hoc'h-unan aet e-barzh, hag hoc'h eus c'hoazh harzet da vont e-barzh ar re a garje beza\u00f1 aet. "
                            },
                            {
                                "text": "Evel ma lavare kement-se dezho, ar skribed hag ar farizianed en em lakaas d'e waska\u00f1 start evit e lakaat da gomz war galz a drao\u00f9, "
                            },
                            {
                                "text": "o stigna\u00f1 pecho\u00f9 dezha\u00f1 hag o klask paka\u00f1 un dra bennak eus e c'heno\u00f9, evit e damall.  "
                            }
                        ]
                    },
                    {
                        "verses": [
                            {
                                "text": "   War gement-se, o veza\u00f1 en em zastumet tud a viliero\u00f9 ken ma kerzhent an eil war egile, en em lakaas da lavarout d'e ziskibien: En em virit dreist-holl eus goell ar farizianed, da lavarout eo ar pilpouzerezh. "
                            },
                            {
                                "text": "Met n'eus netra goloet na dle beza\u00f1 dizoloet, ha netra kuzhet na dle beza\u00f1 anavezet. "
                            },
                            {
                                "text": "Dre-se an trao\u00f9 ho po lavaret en de\u00f1valijenn a vo klevet er skl\u00earijenn, hag ar pezh ho po lavaret er skouarn er c'hambro\u00f9 a vo prezeget war lein an tiez. "
                            },
                            {
                                "text": "Hag e lavaran deoc'h-c'hwi va mignoned: N'ho pet ket aon dirak ar re a lazh ar c'horf ha, goude-se, ne c'hellont ober netra ouzhpenn. "
                            },
                            {
                                "text": "Met me a ziskouezo deoc'h piv a dleit douja\u00f1. Doujit an hini en deus ar galloud da gas d'ar gehenn, goude m'en deus lazhet. Ya, a lavaran deoc'h, hennezh eo an hini a dleit douja\u00f1. "
                            },
                            {
                                "text": "Ha ne werzher ket pemp golvan evit daou wenneg? Koulskoude, Doue n'ankounac'ha ket unan hepken anezho. "
                            },
                            {
                                "text": "Zoken holl vlev ho penn a zo kontet. N'ho pet ket aon eta, c'hwi a dalvez muioc'h eget kalz a c'holvaned. "
                            },
                            {
                                "text": "Lavarout a ran deoc'h: Piv bennak a anzavo ac'hanon dirak an dud, Mab an den en anzavo dirak aeled Doue, "
                            },
                            {
                                "text": "met an hini a zinac'ho ac'hanon dirak an dud, a vo dinac'het dirak aeled Doue.  "
                            },
                            {
                                "text": "   Piv bennak a gomzo a-enep Mab an den, e vo pardonet dezha\u00f1, met d'an hini a wallgomzo a-enep ar Spered-Santel, ne vo ket pardonet.  "
                            },
                            {
                                "text": "   Pa viot kaset er sinagogenno\u00f9, dirak mestro\u00f9 ar vro hag ar re c'halloudek, n'en em lakait ket en poan eus an doare ma respontot evit ho tifenn nag eus ar pezh ho po da lavarout, "
                            },
                            {
                                "text": "rak ar Spered-Santel a zesko deoc'h d'an eur-se ar pezh ho po da lavarout.  "
                            },
                            {
                                "text": "   Unan eus a-bgreiz ar bobl a lavaras dezha\u00f1: Mestr, lavar d'am breur lodenna\u00f1 ganin hon h\u00earezh. "
                            },
                            {
                                "text": "Met e\u00f1 a lavaras dezha\u00f1: O den, piv en deus va lakaet da varner pe da ober ho lodenno\u00f9? "
                            },
                            {
                                "text": "Hag e lavaras dezho: Diwallit gant evezh diouzh ar bizhoni, rak un den n'en deus ket ar vuhez diouzh puilhentez e vado\u00f9. "
                            },
                            {
                                "text": "Hag e lavaras dezho ar barabolenn-ma\u00f1: Douaro\u00f9 un den pinvidik o doa roet kalz a frouezh, "
                            },
                            {
                                "text": "hag e so\u00f1jas enna\u00f1 e-unan o lavarout: Petra a rin? Rak ne'm eus ket lec'h a-walc'h evit dastum va eost. "
                            },
                            {
                                "text": "Lavarout a reas: Setu ar pezh a rin, diskar a rin va soliero\u00f9 hag e savin reo\u00f9 vrasoc'h, hag e tastumin enno va holl eost ha va mado\u00f9. "
                            },
                            {
                                "text": "Hag e lavarin da'm ene: Va ene, kalz a vado\u00f9 ac'h eus a-du evit meur a vloavezh, en em ziskuizh, debr, ev ha bez laouen. "
                            },
                            {
                                "text": "Met Doue a lavaras dezha\u00f1: Den diskiant! En noz-ma\u00f1 memes, da ene a vo goulennet diganit. Ar pezh ac'h eus dastumet, da biv e vo? "
                            },
                            {
                                "text": "Evel-se ema\u00f1 gant an hini a zastum mado\u00f9 evita\u00f1 e-unan ha n'eo ket pinvidik e Doue.  "
                            },
                            {
                                "text": "   Neuze e lavaras d'e ziskibien: Abalamour da-se e lavaran deoc'h: Na vezit ket nec'het evit ho puhez eus ar pezh a zebrot, nag evit ho korf gant petra e viot gwisket. "
                            },
                            {
                                "text": "Ar vuhez a zo muioc'h eget ar boued, hag ar c'horf muioc'h eget an dilhad. "
                            },
                            {
                                "text": "Sellit ouzh ar brini: ne hadont ha ne vedont ket, n'o deus na kav na solier, ha Doue o mag. Pegement ne dalvezit ket muioc'h eget laboused? "
                            },
                            {
                                "text": "Piv ac'hanoc'h, gant e holl nec'h, a c'hellfe kreski\u00f1 e vent eus un ilinad (~ 50 cm)? "
                            },
                            {
                                "text": "Ma ne c'hellit ket eta ober an trao\u00f9 bihana\u00f1 hoc'h-unan, perak oc'h nec'het gant ar peurrest? "
                            },
                            {
                                "text": "Sellit penaos e kresk al lili, ne labouront ket ha ne nezont ket, koulskoude e lavaran deoc'h penaos Salomon e-unan, en e holl c'hloar, n'eo ket bet gwisket evel unan anezho. "
                            },
                            {
                                "text": "Mar gwisk eta Doue evel-se ar geot a zo hiziv er parkeier hag a vo warc'hoazh taolet er forn, pegement muioc'h e wisko ac'hanoc'h, tud a nebeut a feiz? "
                            },
                            {
                                "text": "N'en em lakait ket e poan eus ar pezh a zebrot pe eus ar pezh a evot, ha na vezit ket nec'het. "
                            },
                            {
                                "text": "Rak tud ar bed eo a glask an drao\u00f9-se. Ho Tad a oar hoc'h eus ezhomm anezho. "
                            },
                            {
                                "text": "Klaskit kentoc'h rouantelezh Doue, hag an holl drao\u00f9-se a vo roet deoc'h ouzhpenn. "
                            },
                            {
                                "text": "Na'z pez ket aon, tropell bihan, rak plijet eo bet gant ho Tad rei\u00f1 deoc'h ar rouantelezh. "
                            },
                            {
                                "text": "Gwerzhit ar pezh hoc'h eus hag roit e\u00f1 en aluzen. En em rit yilc'hier deoc'h ha ne goshaint ket, un te\u00f1zor en ne\u00f1v ha ne vanko biken, a-belec'h al laer ne dosta ket hag e-pelec'h ar pre\u00f1v ne zistruj ket. "
                            },
                            {
                                "text": "Rak el lec'h ma'z ema\u00f1 ho te\u00f1zor, eno ivez e vo ho kalon.  "
                            },
                            {
                                "text": "   Ra vo ho tivgroazell gourizet hag ho lampo\u00f9 war enaou. "
                            },
                            {
                                "text": "Bezit evel tud a c'hortoz ma tistroio o mestr eus an eured, evit pa zeuio ha pa skoio war an nor ma tigorint dezha\u00f1 raktal. "
                            },
                            {
                                "text": "E\u00fcrus ar servijerien-se a vo kavet gant o mestr o veilha\u00f1 pa erruo! Me a lavar deoc'h e gwirionez, penaos en em c'hourizo, e lakaio anezho ouzh taol hag e servijo anezho. "
                            },
                            {
                                "text": "Mar deu d'an eil pe d'an drede veilhadenn, ha mar o c'hav er stad-se, e\u00fcrus ar servijerien-se! "
                            },
                            {
                                "text": "Gouezit mat, ma anavezfe mestr an ti da bet eur e tlefe dont al laer, e chomfe dihun ha ne lezfe ket toulla\u00f1 e di. "
                            },
                            {
                                "text": "C'hwi eta ivez, bezit prest, rak Mab an den a zeuio d'an eur na so\u00f1jit ket. "
                            },
                            {
                                "text": "P\u00ear a lavaras dezha\u00f1: Aotrou, pe deomp-ni pe d'an holl e lavarez ar barabolenn-se? "
                            },
                            {
                                "text": "An Aotrou a lavaras: Piv eo ar merour feal ha fur en deus ar mestr lakaet war e vevelien evit rei\u00f1 dezho en amzer dereat o muzuliad ed? "
                            },
                            {
                                "text": "E\u00fcrus ar servijer a vo kavet gant e vestr oc'h ober kement-se pa erruo! "
                            },
                            {
                                "text": "Me a lavar deoc'h e gwirionez, e lakaio anezha\u00f1 war gement en deus. "
                            },
                            {
                                "text": "Met mar lavar ar servijer-se en e galon: Va mestr a zale da zont, ha mar en em laka da skei\u00f1 gant ar vevelien ha gant ar mitizhien, da zebri\u00f1, da eva\u00f1 ha d'en em vezvi\u00f1, "
                            },
                            {
                                "text": "mestr ar servijer-se a zeuio en deiz na c'hortoz ket hag en eur na oar ket, e tilamo anezha\u00f1 hag e roio dezha\u00f1 e lod gant ar re zifeiz. "
                            },
                            {
                                "text": "Ar serrvijer hag a anavez bolontez e vestr, ha n'eo ket en em zalc'het prest ha n'en deus ket graet hervez e volontez, a vo skoet warna\u00f1 kalz a daolio\u00f9. "
                            },
                            {
                                "text": "Met an hini n'en deus ket hec'h anavezet hag en deus graet trao\u00f9 dellezek a gastiz, a vo skoet warna\u00f1 nebeutoc'h a daolio\u00f9. Goulennet e vo kalz digant an hini en deus bet kalz, hag e vo goulennet muioc'h digant an hini a zo bet fiziet kalz enna\u00f1. "
                            },
                            {
                                "text": "Deuet on da lakaat an tan war an douar, ha petra am eus da c'hoantaat mar d-eo enaouet dija? "
                            },
                            {
                                "text": "Met dleout a ran beza\u00f1 badezet eus ur vadeziant, ha pegement em eus mall ma vo peurc'hraet! "
                            },
                            {
                                "text": "Ha kredi\u00f1 a rit on deuet da zegas ar peoc'h war an douar? Nann a lavaran deoc'h, met kentoc'h an dizunvaniezh. "
                            },
                            {
                                "text": "Rak en amzer da zont, e vo pemp dizunvanet en un ti, tri a-enep daou ha daou a-enep tri, "
                            },
                            {
                                "text": "an tad a vo a-enep ar mab hag ar mab a-enep an tad, ar vamm a-enep ar verc'h hag ar verc'h a-enep ar vamm, ar vamm-gaer a-enep ar verc'h-kaer hag ar verc'h-kaer a-enep ar vamm-gaer. "
                            },
                            {
                                "text": "Lavarout a reas c'hoazh d'ar bobl: Pa welit ur goumoulenn o sevel diouzh ar c'huzh-heol, e lavarit raktal: Dont a raio glav. Hag e teu. "
                            },
                            {
                                "text": "Ha pa c'hwezh avel ar c'hreisteiz, e lavarit: Tomm e vo. Hag e teu. "
                            },
                            {
                                "text": "Pilpouzed, anavezout a rit doareo\u00f9 an ne\u00f1v hag an douar, penaos eta n'anavezit ket an amzer-ma\u00f1? "
                            },
                            {
                                "text": "Ha penaos n'anavezit ket ac'hanoc'h hoc'h-unan ar pezh a zo reizh? "
                            },
                            {
                                "text": "Pa'z ez gant da enebour dirak ar gouarner, evezhi en hent da ziskarga\u00f1 diganta\u00f1, gant aon na lakafe ac'hanout dirak ar barner, hag ar barner da'z lakaat etre daouarn ar serjant, hag ar serjant da'z lakaat er prizon. "
                            },
                            {
                                "text": "Me a lavar dit, ne zeui ket er-maez ken na'z po paeet an diwezha\u00f1 gwenneg.  "
                            }
                        ]
                    },
                    {
                        "verses": [
                            {
                                "text": "   En amzer-se, hinienno\u00f9 eus an dud en em gave eno a lavaras dezha\u00f1 ar pezh a oa c'hoarvezet da C'halileiz en doa Pilat mesket o gwad gant hini o aberzho\u00f9. "
                            },
                            {
                                "text": "Jezuz, o respont, a lavaras dezho: Ha kredi\u00f1 a rit e oa ar C'halileiz-se brasoc'h pec'herien eget an holl C'halileiz all, abalamour m'o deus gouza\u00f1vet kement-se? "
                            },
                            {
                                "text": "Nann a lavaran deoc'h, met ma n'hoc'h eus ket keuz, e varvot holl evelto. "
                            },
                            {
                                "text": "Pe kredi\u00f1 a rit an triwec'h den a gouezhas tour Siloa warno, o lazha\u00f1 anezho, a oa brasoc'h pec'herien eget holl dud Jeruzalem? "
                            },
                            {
                                "text": "Nann a lavaran deoc'h, met ma n'hoc'h eus ket keuz, e varvot holl evelto.  "
                            },
                            {
                                "text": "   Lavarout a reas ar barabolenn-ma\u00f1: Un den en doa ur wezenn-fiez plantet en e winieg. Dont a reas da glask frouezh enni ha ne gavas ket. "
                            },
                            {
                                "text": "Hag e lavaras d'ar gwinier: Setu, tri bloaz a zo ma teuan da glask frouezh er wezenn-fiez-ma\u00f1 ha ne gavan ket. Troc'h anezhi. Perak e talc'h lec'h en aner en douar? "
                            },
                            {
                                "text": "Respont a reas dezha\u00f1: Aotrou, lez anezhi c'hoazh ar bloaz-ma\u00f1, betek ma em bo toullet en-dro dezhi ha ma em bo lakaet teil ganti. "
                            },
                            {
                                "text": "Marteze e tougo frouezh, ha ma ne ra ket e troc'hi anezhi goude.  "
                            },
                            {
                                "text": "   Edo o kelenne en unan eus ar sinagogenno\u00f9 d'an deiz sabad. "
                            },
                            {
                                "text": "Ha setu, en em gavas eno ur wreg dalc'het gant ur spered he c'hla\u00f1vae triwec'h vloaz a oa. Daoubleget e oa en hevelep doare ma ne c'helle tamm ebet en em eeuna\u00f1. "
                            },
                            {
                                "text": "Pa welas anezhi, Jezuz he galvas hag a lavaras dezhi: Gwreg, yac'haet out eus da gle\u00f1ved. "
                            },
                            {
                                "text": "E\u00f1 a lakaas e zaouarn warni. Kerkent en em eeunas hag e roas gloar da Zoue. "
                            },
                            {
                                "text": "Met penn ar sinagogenn, droug enna\u00f1 eus m'en doa Jezuz yac'haet d'un deiz sabad, a gemeras ar gomz hag a lavaras d'ar bobl: C'hwec'h devezh a zo evit labourat, deuit eta en deizio\u00f9-se evit beza\u00f1 yac'haet, ha nann d'an deiz sabad. "
                            },
                            {
                                "text": "Neuze an Aotrou a respontas dezha\u00f1: Pilpouz, pep hini ac'hanoc'h ha ne zistag ket e ejen pe e azen eus ar c'hraou d'an deiz sabad ha ne gas ket anezha\u00f1 d'an dour? "
                            },
                            {
                                "text": "Daoust ha ne oa ket dereat d'an deiz sabad distaga\u00f1 eus he chadenn ar verc'h-ma\u00f1 da Abraham, a oa dalc'het ereet gant Satan abaoe triwec'h bloaz? "
                            },
                            {
                                "text": "Evel ma komze evel-se, e holl enebourien a voe mezhek hag an holl bobl en em laouenae eus an holl drao\u00f9 glorius a rae.  "
                            },
                            {
                                "text": "   Lavarout a reas: Ouzh petra eo he\u00f1vel rouantelezh Doue? Ouzh petra e ha\u00f1valin anezhi? "
                            },
                            {
                                "text": "He\u00f1vel eo ouzh ur c'hreunenn sezo a gemer un den hag a laka en e liorzh. Hag e kresk, e teu da veza\u00f1 ur wezenn vras hag e teu laboused an ne\u00f1v da chom en he branko\u00f9.  "
                            },
                            {
                                "text": "   Lavarout a reas c'hoazh: Ouzh petra e ha\u00f1valin rouantelezh Doue? "
                            },
                            {
                                "text": "He\u00f1vel eo ouzh ur goell a gemer ur wreg hag a laka e tri saton (~ 30 l) bleud, betek ma vo an toaz goet holl.  "
                            },
                            {
                                "text": "   Mont a rae dre ar c'h\u00eario\u00f9 ha dre ar bourc'hio\u00f9, o kelenn hag o terc'hel da vont etrezek Jeruzalem. "
                            },
                            {
                                "text": "Unan bennak a lavaras dezha\u00f1: Aotrou, ha ne vo salvet nemet nebeut a dud? E\u00f1 a lavaras dezho: "
                            },
                            {
                                "text": "Poagnit da vont e-barzh dre an nor strizh. Rak, me a lavar deoc'h, kalz a glasko mont e-barzh ha ne c'hellint ket. "
                            },
                            {
                                "text": "Pa vo savet mestr an ti ha p'en devo prennet an nor, ha p'en em lakaot, o veza\u00f1 er-maez, da skei\u00f1 ha da lavarout: Aotrou, Aotrou, digor deomp, e\u00f1 a responto deoc'h: N'ouzon ket a-belec'h ez oc'h. "
                            },
                            {
                                "text": "Neuze en em lakaot da lavarout: Ni hon eus debret hag evet ganit, ha te ac'h eus kelennet en hor straedo\u00f9. "
                            },
                            {
                                "text": "E\u00f1 a responto: Me a lavar deoc'h, n'ouzon ket a-belec'h ez oc'h, en em dennit diouzhin, c'hwi holl micherourien a zireizhder. "
                            },
                            {
                                "text": "Eno eo e vo goueladego\u00f9 ha grigo\u00f1sadego\u00f9-dent, pa welot Abraham, Izaak ha Jakob, hag an holl brofeded, e rouantelezh Doue, ha c'hwi taolet er-maez. "
                            },
                            {
                                "text": "Tud a zeuio eus ar sav-heol hag eus ar c'huzh-heol, eus an hanternoz hag eus ar c'hreisteiz, hag a vo ouzh taol e rouantelezh Doue. "
                            },
                            {
                                "text": "Ha setu, ez eus re ziwezha\u00f1 hag a vo ar re genta\u00f1, hag ez eus re genta\u00f1 hag a vo ar re ziwezha\u00f1.  "
                            },
                            {
                                "text": "   En deiz-se, e teuas d'e gavout hinienno\u00f9 eus ar farizianed, o lavarout dezha\u00f1: En em denn ac'hann ha kae kuit, rak Herodez a fell dezha\u00f1 da lazha\u00f1. "
                            },
                            {
                                "text": "E\u00f1 a lavaras dezho: It ha lavarit d'al louarn-se: Setu, e kasan kuit an diaouled hag e kendalc'han da yac'haat hiziv ha warc'hoazh, ha d'an trede deiz e vo peurc'hraet ganin. "
                            },
                            {
                                "text": "Koulskoude ret eo din kerzhout hiziv, warc'hoazh hag an deiz war-lerc'h, rak ne c'hoarvez gant profed ebet mervel er-maez eus Jeruzalem. "
                            },
                            {
                                "text": "Jeruzalem, Jeruzalem, te hag a lazh ar brofeded hag a veinata ar re a zo kaset dit, pet gwech em eus c'hoantaet dastum da vugale evel ma tastum ur yar he c'hlodad dindan he divaskell, ha n'eo ket bet fellet deoc'h! "
                            },
                            {
                                "text": "Setu, ho ti a vo lezet deoc'h didud, met e gwirionez e lavaran deoc'h, ne'm gwelot mui, betek ma lavarot: Benniget ra vo an hini a zeu en anv an Aotrou!  "
                            }
                        ]
                    },
                    {
                        "verses": [
                            {
                                "text": "   Aet e oa d'un deiz sabad e ti unan eus penno\u00f9 ar farizianed evit debri\u00f1 bara, hag e sellent outa\u00f1. "
                            },
                            {
                                "text": "Ha setu, un den dourgoe\u00f1vet a oa diraza\u00f1. "
                            },
                            {
                                "text": "Jezuz, o kemer ar gomz, a lavaras da zoktored al lezenn ha d'ar farizianed: Hag aotreet eo yac'haat d'an deiz sabad? "
                            },
                            {
                                "text": "Int a davas. O kemer an hini kla\u00f1v, en yac'haas hag en kasas kuit. "
                            },
                            {
                                "text": "Hag e lavaras dezho: Piv ac'hanoc'h, mar kouezh e azen pe e ejen en ur pu\u00f1s, ne dennfe ket anezha\u00f1 er-maez kerkent d'an deiz sabad? "
                            },
                            {
                                "text": "Ne c'helljont ket respont dezha\u00f1 war gement-se.  "
                            },
                            {
                                "text": "   Kinnig a reas d'ar re a oa pedet ur barabolenn, o welout penaos e klaskent ar plaso\u00f9 kenta\u00f1, hag e lavaras dezho: "
                            },
                            {
                                "text": "Pa vi pedet gant unan bennak d'un eured, n'en em laka ket er c'henta\u00f1 plas, gant aon en em gavfe e-touez ar re bedet un den enorusoc'h egedout, "
                            },
                            {
                                "text": "hag e teufe an hini en deus ho pedet, te hag e\u00f1, ha ne lavarfe dit: Ro al lec'h da hema\u00f1. Hag ez afes neuze gant mezh er plas diwezha\u00f1. "
                            },
                            {
                                "text": "Met pa vi pedet, kae d'en em lakaat er plas diwezha\u00f1, abalamour pa zeuio an hini en devo da bedet, e lavaro dit: Mignon, pign uheloc'h. Neuze e vi enoret dirak ar re a vo ouzh taol ganit. "
                            },
                            {
                                "text": "Rak piv bennak en em uhela a vo izelaet, ha piv bennak en em izela a vo uhelaet. "
                            },
                            {
                                "text": "Lavarout a reas ivez d'an hini en doa e bedet: Pa ri ul lein pe ur goan, na bed ket da vignoned, na da vreudeur, na da gerent, nag amezeien binvidik, gant aon na bedfent ac'hanout d'o zro ha na rafent dit an hevelep tra. "
                            },
                            {
                                "text": "Met pa ri ur fest, ped ar beorien, ar re vac'hagnet, ar re gamm, ar re dall, "
                            },
                            {
                                "text": "hag e vi e\u00fcrus dre ma ne c'hellont ket e renta\u00f1 dit. Rak rentet e vo dit en adsavidigezh ar re reizh.  "
                            },
                            {
                                "text": "   Unan eus ar re a oa ouzh taol, o veza\u00f1 klevet kement-se, a lavaras dezha\u00f1: E\u00fcrus an hini a zebro bara e rouantelezh Doue! "
                            },
                            {
                                "text": "Met e lavaras dezha\u00f1: Un den a reas ur goan vras hag a bedas dezhi kalz a dud. "
                            },
                            {
                                "text": "Da goulz goan, e kasas e vevel da lavarout d'ar re a oa bet pedet: Deuit, rak pep tra a zo prest brema\u00f1. "
                            },
                            {
                                "text": "Hag en em lakajont holl a-unan da zigarezi\u00f1. An hini kenta\u00f1 a lavaras dezha\u00f1: Prenet em eus douar ha ret eo din mont da welout anezha\u00f1, da bedi\u00f1 a ran da'm digarezi\u00f1. "
                            },
                            {
                                "text": "Unan all a lavaras: Prenet em eus pemp koublad ejened hag ez an da welout hag int a zo mat, da bedi\u00f1 a ran da'm digarezi\u00f1. "
                            },
                            {
                                "text": "Unan all a lavaras: Me a zo nevez-dimezet, dre-se ne c'hellan ket dont. "
                            },
                            {
                                "text": "Ar mevel, o veza\u00f1 distroet, a ziskl\u00earias kement-ma\u00f1 d'e vestr. Neuze mestr an ti, droug enna\u00f1, a lavaras d'e vevel: Kae buan dre leurio\u00f9 ha straedo\u00f9 k\u00ear, ha degas ama\u00f1 ar beorien, ar re vac'hagnet, ar re gamm hag ar re dall. "
                            },
                            {
                                "text": "Ar mevel a lavaras dezha\u00f1: Aotrou, graet eo bet evel ma ec'h eus gourc'hemennet, ha lec'h a zo c'hoazh. "
                            },
                            {
                                "text": "Ar mestr a lavaras d'ar mevel: Kae dre an hento\u00f9 hag a-hed ar girzhier, ha gra d'ar re a zo eno mont e-barzh, evit ma vo leuniet va zi. "
                            },
                            {
                                "text": "Rak me a lavar deoc'h, hini ebet eus ar re a zo bet pedet ne da\u00f1vaio eus va c'hoan.  "
                            },
                            {
                                "text": "   Evel ma yae ul lod bras a dud ganta\u00f1, e tistroas hag e lavaras dezho: "
                            },
                            {
                                "text": "Mar deu unan bennak da'm c'havout ha ne gasa ket e dad, e vamm, e wreg, e vugale, e vreudeur, e c'hoarezed, ha muioc'h c'hoazh e vuhez hec'h-unan, ne c'hell ket beza\u00f1 va diskibl. "
                            },
                            {
                                "text": "Piv bennak ne zoug ket e groaz ha ne heuilh ket ac'hanon, ne c'hell ket beza\u00f1 va diskibl. "
                            },
                            {
                                "text": "Rak piv ac'hanoc'h, mar en deus c'hoant da sevel un tour, ne azez ket da genta\u00f1 d'ober ar gont eus an dispign evit gwelout hag e\u00f1 en deus peadra d'e echui\u00f1, "
                            },
                            {
                                "text": "gant aon, mar laka an diazez ha na c'hell ket e echui\u00f1, na zeufe ar re holl en gwelo d'ober goap anezha\u00f1, "
                            },
                            {
                                "text": "o lavarout: An den-se a zo en em lakaet da sevel ha n'en deus ket gallet echui\u00f1? "
                            },
                            {
                                "text": "Pe piv eo ar roue, mar d-a en hent evit ober brezel d'ur roue all, ne azez ket da genta\u00f1 d'en em c'houlenn hag e\u00f1 e c'hell gant dek mil den mont da ziaraogi\u00f1 an hini a zeu a-enep dezha\u00f1 gant ugent mil? "
                            },
                            {
                                "text": "Anez, pa'z ema\u00f1 c'hoazh pell hema\u00f1, e kas dezha\u00f1 ur c'hannad da c'houlenn ar peoc'h. "
                            },
                            {
                                "text": "Evel-se, piv bennak ac'hanoc'h na zilez ket kement en deus, ne c'hell ket beza\u00f1 va diskibl. "
                            },
                            {
                                "text": "Un dra vat eo an holen, met mar koll an holen e vlaz, gant petra e vo temzet? "
                            },
                            {
                                "text": "N'eo mat nag evit an douar nag evit an teil. E deurel a reer er-maez. Ra selaouo, an neb en deus divskouarn da glevout.  "
                            }
                        ]
                    },
                    {
                        "verses": [
                            {
                                "text": "   An holl bublikaned hag ar bec'herien a dostae outa\u00f1 evit e glevout. "
                            },
                            {
                                "text": "Ar farizianed hag ar skribed a c'hrozmole, o lavarout: Hema\u00f1 a zegemer pec'herien hag a zebr ganto. "
                            },
                            {
                                "text": "Met e\u00f1 a lavaras dezho ar barabolenn-ma\u00f1: "
                            },
                            {
                                "text": "Pehini ac'hanoc'h, mar en deus kant da\u00f1vad ha mar deu da goll unan anezho, ne lez ket an naontek ha pevar-ugent all el lec'h distro evit mont da glask an hini a zo kollet, ken en defe e gavet? "
                            },
                            {
                                "text": "O veza\u00f1 e gavet, en laka war e zivskoaz gant levenez "
                            },
                            {
                                "text": "ha, deuet en-dro d'ar g\u00ear, e c'halv e vignoned hag e amezeien hag e lavar dezho: En em laouenait ganin, rak kavet em eus va da\u00f1vad a oa kollet. "
                            },
                            {
                                "text": "Me a lavar deoc'h, ez eus evel-se muioc'h a levenez en ne\u00f1v evit ur pec'her hepken hag en deus keuz eget evit naontek ha pevar-ugent den reizh n'o deus ket ezhomm a geuzidigezh.  "
                            },
                            {
                                "text": "   Pe, piv eo ar wreg, mar he deus dek drakm (1 drakm = pezh arc'hant gresian war-dro 4 g) ha mar deu da goll unan anezho, n'enaou ket ul lamp, ne skub ket he zi ha ne glask ket gant evezh anezha\u00f1, ken he defe e gavet? "
                            },
                            {
                                "text": "O veza\u00f1 e gavet, e c'halv he mignonezed hag hec'h amezegezed hag e lavar dezho: En em laouenait ganin, rak kavet em eus an drakm am boa kollet. "
                            },
                            {
                                "text": "Me a lavar deoc'h, ez eus evel-se levenez dirak aeled Doue evit ur pec'her hepken hag en deus keuz.  "
                            },
                            {
                                "text": "   Hag e lavaras: Un den en doa daou vab. "
                            },
                            {
                                "text": "An hini yaouanka\u00f1 a lavaras d'an tad: Tad, ro din al lodenn eus ar mado\u00f9 a dle degouezhout din. Hag e lodennas dezho e vado\u00f9. "
                            },
                            {
                                "text": "Un nebeud devezhio\u00f9 goude, ar mab yaouanka\u00f1 o veza\u00f1 dastumet kement en doa, a yeas d'ur vro bell hag a zispignas enni e vado\u00f9 o veva\u00f1 en diroll. "
                            },
                            {
                                "text": "Goude m'en doa dispignet holl, e teuas un naonegezh vras er vro-se hag en em gavas en dienez. "
                            },
                            {
                                "text": "Mont a reas d'en em lakaat e servij unan eus tud ar vro-se, a gasas anezha\u00f1 en e zouaro\u00f9 da vesa ar moc'h. "
                            },
                            {
                                "text": "Karet en dije leunia\u00f1 e gof gant ar c'hloso\u00f9 a zebre ar moc'h, met den ne roe dezha\u00f1. "
                            },
                            {
                                "text": "O veza\u00f1 deuet enna\u00f1 e-unan, e lavaras: Pegement a vevelien gopraet gant va zad o deus bara e-leizh, ha me a zo o vervel gant an naon! "
                            },
                            {
                                "text": "Sevel a rin hag ez in da gavout va zad hag e lavarin dezha\u00f1: Tad, pec'het em eus a-enep an ne\u00f1v hag a-enep dit, "
                            },
                            {
                                "text": "ha n'on ken dellezek da veza\u00f1 galvet da vab. Gra din evel da unan eus da vevelien. "
                            },
                            {
                                "text": "Sevel a reas hag ez eas da gavout e dad. Evel ma oa c'hoazh pell, e dad a welas anezha\u00f1 hag en doe truez outa\u00f1; o teredek, e lamas d'e c'houzoug hag e pokas dezha\u00f1. "
                            },
                            {
                                "text": "Ar mab a lavaras dezha\u00f1: Tad, pec'het em eus a-enep an ne\u00f1v hag a-enep dit, n'on ken dellezek da veza\u00f1 galvet da vab. "
                            },
                            {
                                "text": "Met an tad a lavaras d'e vevelien: Degasit ar sae gaera\u00f1 hag he gwiskit dezha\u00f1, lakait ur walenn ouzh e viz ha boto\u00f9 en e dreid. "
                            },
                            {
                                "text": "Degasit al leue lart ha lazhit anezha\u00f1, debromp hag en em laouenaomp, "
                            },
                            {
                                "text": "rak ar mab-ma\u00f1 din a oa marv hag eo distroet d'ar vuhez, kollet e oa hag eo adkavet. Hag en em lakajont d'en em laouenaat. "
                            },
                            {
                                "text": "Met ar mab hena\u00f1 a oa er parkeier. Pa zistroas ha pa dostaas ouzh an ti, e klevas ar sonerezh hag an da\u00f1so\u00f9. "
                            },
                            {
                                "text": "Gervel a reas unan eus ar servijerien hag e c'houlennas diganta\u00f1 petra a oa kement-se. "
                            },
                            {
                                "text": "E\u00f1 a lavaras dezha\u00f1: Da vreur a zo distro ha da dad en deus lazhet al leue lart, abalamour m'en deus e adkavet yac'h. "
                            },
                            {
                                "text": "Met e\u00f1 a yeas droug enna\u00f1 ha ne fellas ket dezha\u00f1 mont en ti. Neuze e dad a zeuas er-maez hag en pedas da vont e-barzh. "
                            },
                            {
                                "text": "Met e\u00f1 a respontas d'an tad: Setu, ez eus kement a vloavezhio\u00f9 abaoe ma servijan ac'hanout hep beza\u00f1 biskoazh manket da'z kourc'hemenn, ha ne'c'h eus biskoazh roet din ur c'havrig evit en em laouenaat gant va mignoned. "
                            },
                            {
                                "text": "Ha pa'z eo deuet en-dro ar mab-ma\u00f1 dit, an hini en deus debret da vado\u00f9 gant gisti, ec'h eus lazhet al leue lart evita\u00f1! "
                            },
                            {
                                "text": "Hag e lavaras dezha\u00f1: Mab, te a zo bepred ganin ha kement am eus a zo dit. "
                            },
                            {
                                "text": "Met ret mat e oa en em sederaat hag en em laouenaat, rak ar breur-ma\u00f1 dit a oa marv hag eo distroet d'ar vuhez, kollet e oa hag eo adkavet.  "
                            }
                        ]
                    },
                    {
                        "verses": [
                            {
                                "text": "   E\u00f1 a lavaras ivez d'e ziskibien: Un den pinvidik en doa ur merour a oa tamallet diraza\u00f1 da veza\u00f1 dispignet e vado\u00f9. "
                            },
                            {
                                "text": "Gervel a reas anezha\u00f1 hag e lavaras dezha\u00f1: Petra a glevan lavarout ac'hanout? Gra din ar gont eus da c'houarnerezh, rak ne c'helli ken beza\u00f1 va merour. "
                            },
                            {
                                "text": "Ar merour a lavaras enna\u00f1 e-unan: Petra a rin, o veza\u00f1 ma lam va mestr diganin va gouarnerezh? Ne c'hellfen ket labourat an douar, ha mezh am befe o c'houlenn aluzen. "
                            },
                            {
                                "text": "Gouzout a ran petra a rin, evit ma vo tud o tegemer ac'hanon en o ziez pa vo lamet va gouarnerezh diganin. "
                            },
                            {
                                "text": "Hag e c'halvas hini da hini dleourien e vestr, hag e lavaras d'ar c'henta\u00f1: Pegement a dleez da'm mestr? "
                            },
                            {
                                "text": "E\u00f1 a respontas: Kant bat (~ 3500 l) eoul. Hag e lavaras dezha\u00f1: Kemer da verk, azez ha skriv buan hanter-kant. "
                            },
                            {
                                "text": "Neuze e lavaras d'un all: Ha te, pegement a dleez? E\u00f1 a respontas: Kant kor (~ 35000 l) gwinizh. Hag e lavaras dezha\u00f1: Kemer da verk ha skriv pevar-ugent. "
                            },
                            {
                                "text": "Ar mestr a veulas ar merour disleal-se abalamour m'en doe graet-se gant furnez. Rak bugale ar c'hantved-ma\u00f1 a zo furoc'h eget bugale ar skl\u00earijenn e-ke\u00f1ver o rummad o-unan. "
                            },
                            {
                                "text": "Ha me a lavar deoc'h: Grit mignoned deoc'h gant pinvidigezhio\u00f9 direizh, abalamour pa vankot, e viot degemeret en teltenno\u00f9 peurbadus. "
                            },
                            {
                                "text": "An hini a zo feal en trao\u00f9 bihan a zo ivez feal en trao\u00f9 bras, hag an hini a zo direizh en trao\u00f9 bihan a zo ivez direizh en trao\u00f9 bras. "
                            },
                            {
                                "text": "Mar n'hoc'h ket bet eta feal er mado\u00f9 direizh, piv a fizio ennoc'h ar mado\u00f9 gwirion? "
                            },
                            {
                                "text": "Ha mar n'hoc'h ket bet feal gant ar pezh a zo d'ar re all, piv a roio deoc'h ar pezh a zo deoc'h? "
                            },
                            {
                                "text": "Mevel ebet ne c'hell servija\u00f1 daou vestr, rak, pe e kasaio unan hag e karo egile, pe en em stago ouzh unan hag e tisprizo egile. Ne c'hellit ket servija\u00f1 Doue ha Mammon. "
                            },
                            {
                                "text": "Ar farizianed, hag a oa tud pizh, a selaouas kement-se hag a reas goap anezha\u00f1. "
                            },
                            {
                                "text": "Hag e lavaras dezho: Evidoc'h-c'hwi, a fell deoc'h tremen evit reizh dirak an dud, met Doue a anavez ho kalono\u00f9. Rak ar pezh a zo uhel dirak an dud a zo fall bras dirak Doue. "
                            },
                            {
                                "text": "Al lezenn hag ar brofeded a badas betek Yann. Adalek an amzer-se rouantelezh Doue a zo prezeget, ha pep hini a ya e-barzh dre nerzh. "
                            },
                            {
                                "text": "Met aesoc'h eo d'an ne\u00f1v ha d'an douar tremen, eget eo d'ur varrennig eus ul lizherenn hepken eus al lezenn mankout.  "
                            },
                            {
                                "text": "   Piv bennak a gas kuit e wreg hag a zimez da unan all, a ra avoultriezh, ha piv bennak a zimez d'ur wreg a zo bet kaset kuit gant hec'h ozhac'h, a ra avoultriezh.  "
                            },
                            {
                                "text": "   Bez' e oa un den pinvidik en em wiske gant limestra ha lin fin, hag a veve bemdez en un doare pompadus. "
                            },
                            {
                                "text": "Bez' e oa ur paour anvet Lazar, hag a oa gourvezet ouzh e zor, goloet a c'houlio\u00f9; "
                            },
                            {
                                "text": "c'hoantaat a rae terri\u00f1 e naon gant ar bruzhun a gouezhe diwar taol an den pinvidik. Hogen ar chas zoken a zeue da lipat e c'houlio\u00f9. "
                            },
                            {
                                "text": "En em gavout a reas ma varvas ar paour. Kaset e voe gant an aeled en askre Abraham. Ar pinvidik a varvas ivez hag a voe sebeliet. "
                            },
                            {
                                "text": "O veza\u00f1 e lec'h ar marv e-kreiz poanio\u00f9, e savas e zaoulagad hag e welas eus pell Abraham ha Lazar en e askre. "
                            },
                            {
                                "text": "O krial, e lavaras: Tad Abraham, az pez truez ouzhin ha kas Lazar evit ma trempo en dour penn e viz da freskaat din va zeod, rak gwall boaniet on er flamm-ma\u00f1. "
                            },
                            {
                                "text": "Abraham a respontas: Bugel, az pez so\u00f1j penaos ec'h eus resevet da vado\u00f9 e-pad da vuhez ha Lazar en deus bet poanio\u00f9. Brema\u00f1 e\u00f1 a zo diboaniet ha te a zo er poanio\u00f9. "
                            },
                            {
                                "text": "Ouzhpenn-se ez eus ur poull bras etre c'hwi ha ni, en hevelep doare ha pa fellfe d'ar re a zo ama\u00f1 tremen aze ne c'hellfent ket, kennebeut ha d'ar re a zo aze dont d'hor c'havout-ni. "
                            },
                            {
                                "text": "Lavarout a reas: Da bedi\u00f1 a ran eta, tad, da gas anezha\u00f1 da di va zad, "
                            },
                            {
                                "text": "rak pemp breur am eus, evit testenia\u00f1 dezho an trao\u00f9-ma\u00f1, gant aon na zeufent ivez el lec'h-ma\u00f1 a boanio\u00f9. "
                            },
                            {
                                "text": "Abraham a respontas dezha\u00f1: Bez' o deus Moizez hag ar brofeded, ra selaouint anezho. "
                            },
                            {
                                "text": "Lavarout a reas: Nann, tad Abraham, met mar d-a unan bennak eus ar re varv d'o c'havout, o devo keuz. "
                            },
                            {
                                "text": "Hag e lavaras dezha\u00f1: Ma ne selaouont ket Moizez hag ar brofeded, ne gredint ket kennebeut ha pa adsavfe unan bennak a-douez ar re varv.  "
                            }
                        ]
                    },
                    {
                        "verses": [
                            {
                                "text": "   E\u00f1 a lavaras d'e ziskibien: Dibosupl eo na c'hoarvezfe ket abego\u00f9 de gouezha\u00f1, met gwalleur d'an hini ma teuont dreza\u00f1! "
                            },
                            {
                                "text": "Gwelloc'h e vefe dezha\u00f1 e vefe staget ur maen-milin ouzh e c'houzoug hag e vefe taolet er mor, eget ma lakafe da gouezha\u00f1 unan eus ar re vihan-ma\u00f1. "
                            },
                            {
                                "text": "Lakait evezh ouzhoc'h. Mar en deus da vreur pec'het en da enep, tamall anezha\u00f1 ha, mar en deus keuz, pardon dezha\u00f1. "
                            },
                            {
                                "text": "Mar pec'h seizh gwech an deiz en da enep ha mar distro seizh gwech an deiz da'z kavout, o lavarout: Keuz am eus, pardon dezha\u00f1. "
                            },
                            {
                                "text": "An ebestel a lavaras d'an Aotrou: Kresk deomp hor feiz. "
                            },
                            {
                                "text": "An Aotrou a lavaras: Mar ho pije feiz kement hag ur c'hreunenn sezo, e lavarfec'h d'ar wezenn-sikomor-se: En em ziwrizienn alese hag en em blant er mor, hag e sentfe ouzhoc'h. "
                            },
                            {
                                "text": "Piv ac'hanoc'h, mar en deus ur servijer oc'h arat pe o vesa, a lavaro dezha\u00f1 kerkent ha ma tistroio eus ar parkeier: Tost ama\u00f1 hag en em laka ouzh taol? "
                            },
                            {
                                "text": "Ha ne lavaro ket kentoc'h dezha\u00f1: Aoz koan din, en em c'houriz ha servij ac'hanon, betek ma em bo debret hag evet, goude-se e tebri hag ec'h evi? "
                            },
                            {
                                "text": "Ha trugarez en devo d'ar servijer-se evit beza\u00f1 graet ar pezh a oa bet gourc'hemennet dezha\u00f1? Ne gredan ket. "
                            },
                            {
                                "text": "C'hwi ivez, pa ho po graet kement a zo gourc'hemennet deoc'h, lavarit: Servijerien didalvoud ez omp, abalamour hon eus graet ar pezh a oa ret deomp ober.  "
                            },
                            {
                                "text": "   Evel ma'z ae da Jeruzalem, e tremene war harzo\u00f9 Samaria ha Galilea. "
                            },
                            {
                                "text": "Evel ma'c'h antree en ur vourc'h, e voe diarbennet gant dek den lovr en em zalc'he pell diouta\u00f1. "
                            },
                            {
                                "text": "O sevel o mouezh, e krijont: Jezuz, Mestr, az pez truez ouzhimp! "
                            },
                            {
                                "text": "O veza\u00f1 o gwelet, e lavaras dezho: It hag en em ziskouezit d'ar veleien. Hag e c'hoarvezas pa oant o vont kuit, ma voent naetaet. "
                            },
                            {
                                "text": "Unan anezho, o welout e oa yac'haet, a zistroas o rei\u00f1 gloar da Zoue a vouezh uhel. "
                            },
                            {
                                "text": "En em daolas ouzh e dreid, e c'heno\u00f9 d'an douar, o trugarekaat. Hag hema\u00f1 a oa ur Samaritan. "
                            },
                            {
                                "text": "Jezuz, o kemer ar gomz, a lavaras: An dek ha n'int ket bet yac'haet? Pelec'h ema\u00f1 an nav all? "
                            },
                            {
                                "text": "N'eus en em gavet nemet an diavaeziad-ma\u00f1 hag a zo distroet da rei\u00f1 gloar da Zoue? "
                            },
                            {
                                "text": "Hag e lavaras dezha\u00f1: Sav, kae, da feiz en deus da yac'haet.  "
                            },
                            {
                                "text": "   Ar farizianed a c'houlennas diganta\u00f1 pegoulz e teuje rouantelezh Doue. Respont a reas dezho: Rouantelezh Doue ne zeuio ket en un doare sebezus. "
                            },
                            {
                                "text": "Ne vo ket lavaret: Ema\u00f1 ama\u00f1, pe: Ema\u00f1 aze. Rak setu, ema\u00f1 rouantelezh Doue en ho touez. "
                            },
                            {
                                "text": "Lavarout a reas d'an diskibien: Dont a raio deizio\u00f9 ma ho po c'hoant da welout unan eus deizio\u00f9 Mab an den, ha n'en gwelot ket. "
                            },
                            {
                                "text": "Lavaret e vo deoc'h: Ema\u00f1 ama\u00f1, pe: Ema\u00f1 aze. N'it ket ha na heuilhit ket anezho. "
                            },
                            {
                                "text": "Rak, evel ma teu ul luc'hedenn da lugerni\u00f1 adalek ur penn pella\u00f1 eus an oabl betek ar penn all, evel-se e vo Mab an den en e zeiz. "
                            },
                            {
                                "text": "Met ret eo dezha\u00f1 kent-se gouza\u00f1v kalz a drao\u00f9 ha beza\u00f1 taolet kuit gant ar rummad-ma\u00f1. "
                            },
                            {
                                "text": "Ar pezh a c'hoarvezas en amzer Noe, evel-se a c'hoarvezo ivez e deizio\u00f9 Mab an den. "
                            },
                            {
                                "text": "An dud a zebre, a eve, a zimeze hag a veze roet da zimezi\u00f1, betek an deiz ma'z eas Noe en arc'h, hag al li\u00f1vadenn-veur a zeuas hag o distrujas holl. "
                            },
                            {
                                "text": "Kement-se a erruas c'hoazh en amzer Lot, an dud a zebre, a eve, a brene, a werzhe, a blante, a save tiez, "
                            },
                            {
                                "text": "met en deiz ma'z eas Lot kuit eus Sodom, e kouezhas ur glav tan ha soufr eus an ne\u00f1v hag o distrujas holl. "
                            },
                            {
                                "text": "Evel-se e vo ivez en deiz ma en em ziskouezo Mab an den. "
                            },
                            {
                                "text": "En deiz-se, an hini a vo war an doenn hag en devo e drao\u00f9 e-barzh an ti, ra ne ziskenno ket evit o c'has ganta\u00f1, hag en hevelep doare an hini a vo er parkeier, ra ne zistroio ket a-dre\u00f1v. "
                            },
                            {
                                "text": "Ho pet so\u00f1j eus gwreg Lot. "
                            },
                            {
                                "text": "Piv bennak a glasko savetei\u00f1 e vuhez he c'hollo, ha piv bennak he c'hollo he miro. "
                            },
                            {
                                "text": "Me a lavar deoc'h, penaos en noz-se, eus daou a vo en un hevelep gwele, unan a vo kemeret hag egile lezet, "
                            },
                            {
                                "text": "eus daou a valo a-gevret, unan a vo kemeret hag eben lezet, "
                            },
                            {
                                "text": "eus daou a vo en ur park, unan a vo kemeret hag egile lezet. "
                            },
                            {
                                "text": "Respont a rejont dezha\u00f1: Pelec'h e vo, Aotrou? Hag e lavaras dezho: E-lec'h ma vo ar c'horf, eno en em zastumo an erered.  "
                            }
                        ]
                    },
                    {
                        "verses": [
                            {
                                "text": "   E\u00f1 a gontas ivez dezho ur barabolenn, evit diskouez penaos eo ret pedi\u00f1 bepred hag hep skuizha\u00f1. "
                            },
                            {
                                "text": "Lavarout a reas: Bez' e oa en ur g\u00ear ur barner na zouje ket Doue ha n'en doa resped ebet evit den. "
                            },
                            {
                                "text": "Bez' e oa ivez er g\u00ear-se un inta\u00f1vez a zeuas d'e gavout o lavarout: Gra din reizhder diouzh va enebour. "
                            },
                            {
                                "text": "E-pad pell amzer ne c'hoantaas ober netra. Hogen e lavaras enna\u00f1 e-unan: Petra bennak na zoujan ket Doue ha na'm eus resped ebet evit den, "
                            },
                            {
                                "text": "koulskoude, dre ma teu an inta\u00f1vez-se da skuizha\u00f1 ac'hanon, e rin reizhder dezhi gant aon na gendalc'hfe da derri\u00f1 din va fenn. "
                            },
                            {
                                "text": "An Aotrou a lavaras: Selaouit ar pezh a lavar ar barner disleal. "
                            },
                            {
                                "text": "Doue, ha ne ve\u00f1jo ket e re zibabet a gri dezha\u00f1 noz-deiz, evita\u00f1 da zalea\u00f1 da fulori\u00f1? "
                            },
                            {
                                "text": "Me a lavar deoc'h e ve\u00f1jo anezho prest. Met, pa zeuio Mab an den, ha kavout a raio feiz war an douar?  "
                            },
                            {
                                "text": "   Lavarout a reas ivez ar barabolenn-ma\u00f1, diwar-benn tud a grede enno o-unan e oant tud reizh hag a zisprize ar re all: "
                            },
                            {
                                "text": "Daou zen a bignas d'an templ da bedi\u00f1. Unan a oa farizian hag egile a oa publikan. "
                            },
                            {
                                "text": "Ar farizian, oc'h en em zerc'hel en e sav, a bedas evel-henn enna\u00f1 e-unan: O Doue, da drugarekaat a ran dre ma n'on ket evel an dud all, a zo laeron, direizh, avoultrerien, na zoken evel ar publikan-se. "
                            },
                            {
                                "text": "Yuna\u00f1 a ran div wech ar sizhun, rei\u00f1 a ran an deog eus kement am eus. "
                            },
                            {
                                "text": "Ar publikan, oc'h en em zerc'hel pell, ne gredas ket zoken sevel e zaoulagad d'an ne\u00f1v, met e skoas war boull e galon o lavarout: O Doue, az pez truez ouzhin-me pec'her! "
                            },
                            {
                                "text": "Me a lavar deoc'h, hema\u00f1 a zistroas reishaet d'e di kentoc'h eget egile. Rak piv bennak en em uhela a vo izelaet, hag an hini en em izela a vo uhelaet.  "
                            },
                            {
                                "text": "   Degas e voe dezha\u00f1 ivez bugale vihan, evit ma stokje outo. Met an diskibien, o welout kement-se, a c'hrozmole dezho. "
                            },
                            {
                                "text": "Jezuz, o c'hervel anezho d'e gavout, a lavaras: Lezit ar vugale vihan da zont davedon ha na zifennit ket outo, rak rouantelezh Doue a zo d'ar re a zo he\u00f1vel outo. "
                            },
                            {
                                "text": "Me a lavar deoc'h e gwirionez, penaos piv bennak ne zegemero ket rouantelezh Doue evel ur bugel bihan ne yelo ket e-barzh.  "
                            },
                            {
                                "text": "   Unan eus ar penno\u00f9 a c'houlennas diganta\u00f1: Mestr mat, petra a dlean d'ober evit kaout ar vuhez peurbadus? "
                            },
                            {
                                "text": "Jezuz a lavaras dezha\u00f1: Perak em galvez mat? Den n'eo mat, nemet Doue hepken. "
                            },
                            {
                                "text": "Anavezout a rez ar gourc'hemenno\u00f9: Na ra ket avoultriezh; na vez ket muntrer; na laer ket; na lavar ket a falstesteni; enor da dad ha da vamm. "
                            },
                            {
                                "text": "E\u00f1 a lavaras dezha\u00f1: Miret em eus an holl drao\u00f9-se adalek va yaouankiz. "
                            },
                            {
                                "text": "Jezuz, o klevout kement-se, a lavaras dezha\u00f1: Mankout a ra dit c'hoazh un dra: gwerzh kement ac'h eus, ro-se d'ar beorien, hag ez po un te\u00f1zor en ne\u00f1v. Goude-se deus hag heuilh ac'hanon. "
                            },
                            {
                                "text": "P'en doe klevet kement-se, e teuas gwall drist, rak pinvidik bras e oa. "
                            },
                            {
                                "text": "Jezuz, o welout e oa deuet gwall drist, a lavaras: Pegen diaes e vo d'ar re o deus mado\u00f9 mont e-barzh rouantelezh Doue! "
                            },
                            {
                                "text": "Aesoc'h eo d'ur c'ha\u00f1val tremen dre graoenn un nadoz eget d'un den pinvidik mont e-barzh rouantelezh Doue. "
                            },
                            {
                                "text": "Ar re en kleve a lavaras: Ha piv eta a c'hell beza\u00f1 salvet? "
                            },
                            {
                                "text": "Lavarout a reas: Ar pezh a zo dibosupl d'an dud a zo posupl da Zoue. "
                            },
                            {
                                "text": "P\u00ear a lavaras: Setu, ni hon eus dilezet pep tra hag hon eus da heuliet. "
                            },
                            {
                                "text": "E\u00f1 a lavaras dezho: Me a lavar deoc'h e gwirionez, penaos n'eus den en defe kuitaet ti, pe gerent, pe vreudeur, pe wreg, pe vugale, evit rouantelezh Doue, "
                            },
                            {
                                "text": "ha ne resevo kalz muioc'h er c'hantved-ma\u00f1, hag er c'hantved da zont, ar vuhez peurbadus.  "
                            },
                            {
                                "text": "   E\u00f1 a gemeras neuze a-du an daouzek hag a lavaras dezho: Setu, e pignomp da Jeruzalem hag an holl drao\u00f9 a zo bet skrivet gant ar brofeded diwar-benn Mab an den a ya da veza\u00f1 peurc'hraet. "
                            },
                            {
                                "text": "Rak lakaet e vo etre daouarn ar baganed, graet e vo goap anezha\u00f1, dismega\u00f1set e vo, kra\u00f1chet e vo outa\u00f1, "
                            },
                            {
                                "text": "ha, goude ma vo bet skourjezet, e vo lakaet d'ar marv, hag ec'h adsavo a varv d'an trede deiz. "
                            },
                            {
                                "text": "Ne gomprenjont netra e kement-se. Ar c'homzo\u00f9-se a oa kuzhet evito ha ne ouient ket ar pezh a oa lavaret dezho.  "
                            },
                            {
                                "text": "   Evel ma tostae ouzh Jeriko, un den dall a oa azezet war gostez an hent hag a c'houlenne an aluzen. "
                            },
                            {
                                "text": "O klevout ar bobl a dremene, e c'houlennas petra a oa kement-se. "
                            },
                            {
                                "text": "Lavaret e voe dezha\u00f1 e tremene Jezuz a Nazared. "
                            },
                            {
                                "text": "Hag e krias, o lavarout: Jezuz, Mab David, az pez truez ouzhin! "
                            },
                            {
                                "text": "Ar re a yae a-raok a c'hourdrouze anezha\u00f1 evit e lakkat da devel, met e\u00f1 a grias c'hoazh kre\u00f1voc'h: Mab David, az pez truez ouzhin! "
                            },
                            {
                                "text": "Jezuz, o chom a-sav, a c'hourc'hemennas ma vefe degaset dezha\u00f1 ha, pa voe tostaet, e c'houlennas diganta\u00f1: "
                            },
                            {
                                "text": "Petra a fell dit e rafen evidout? E\u00f1 a respontas: Aotrou, ma'c'h adkavin ar gweled. "
                            },
                            {
                                "text": "Jezuz a lavaras dezha\u00f1: Adkav ar gweled, da feiz he deus da yac'haet. "
                            },
                            {
                                "text": "Kerkent ec'h adkavas ar gweled, hag ec'h heulias Jezuz o rei\u00f1 gloar da Zoue. An holl bobl, o welout kement-se, a veulas Doue.  "
                            }
                        ]
                    },
                    {
                        "verses": [
                            {
                                "text": "   O veza\u00f1 aet e Jeriko, e tremenas dre g\u00ear. "
                            },
                            {
                                "text": "Ha setu, un den anvet Zake, a oa penn ar bublikaned hag a oa pinvidik, "
                            },
                            {
                                "text": "a glaskas gwelout piv oa Jezuz, met ne c'hellas ket abalamour d'ar bobl, rak gwall vihan e oa. "
                            },
                            {
                                "text": "Redek a reas a-raok hag e pignas war ur wezenn-sikomor evit e welout, abalamour ma tlee tremen dre eno. "
                            },
                            {
                                "text": "Jezuz, o veza\u00f1 deuet el lec'h-se hag o sevel e zaoulagad, a welas anezha\u00f1 hag a lavaras dezha\u00f1: Zake, diskenn buan, rak ret eo din loja\u00f1 hiziv en da di. "
                            },
                            {
                                "text": "E\u00f1 a ziskennas buan hag en degemeras gant levenez. "
                            },
                            {
                                "text": "O welout kement-se, an holl a c\u2019hrozmolas o lavarout: E ti un den a vuhez fall eo aet da loja\u00f1. "
                            },
                            {
                                "text": "Met Zake en em zalc'has dirak an Aotrou hag a lavaras dezha\u00f1: Setu, Aotrou, rei\u00f1 a ran an hanter eus va mado\u00f9 d'ar beorien ha, mar em eus noazet ouzh unan bennak en un dra bennak, e roan dezha\u00f1 peder gwech kemend all. "
                            },
                            {
                                "text": "Jezuz a lavaras dezha\u00f1: Ar silvidigezh a zo deuet hiziv en ti-ma\u00f1, abalamour ma'z eo hema\u00f1 ivez mab da Abraham. "
                            },
                            {
                                "text": "Rak Mab an den a zo deuet da glask ha da savetei\u00f1 ar pezh a oa kollet.  "
                            },
                            {
                                "text": "   Selaou a rejont ar c'homzo\u00f9-se. E\u00f1 a gendalc'has hag a lavaras ur barabolenn, abalamour ma oa tost ouzh Jeruzalem, ha ma kredent ez ae rouantelezh Doue d'en em ziskouez prest. "
                            },
                            {
                                "text": "Lavarout a reas neuze: Un den a lignez uhel a yeas d'ur vro bell evit kemer ur rouantelezh evita\u00f1, ha distrei\u00f1 goude. "
                            },
                            {
                                "text": "O veza\u00f1 galvet dek eus e servijerien, e roas dezho dek minenn (1 minenn = 100 drakm, d.l.e. war-dro 500 g a arc'hant) hag e lavaras dezho: Lakait anezho da dalvezout betek ma tistroin. "
                            },
                            {
                                "text": "Met tud e vro a gasae anezha\u00f1 hag a kasas ur c'hannadur war e lerc'h da lavarout: Ne fell ket deomp e renfe hema\u00f1 warnomp. "
                            },
                            {
                                "text": "Erruout a reas eta, pa voe distroet goude beza\u00f1 kemeret e rouantelezh, ma c'hourc'hemennas gervel d'e gavout ar servijerien en doa roet arc'hant dezho, evit gouzout pegement en doa gounezet pep hini ganta\u00f1. "
                            },
                            {
                                "text": "An hini kenta\u00f1 a zeuas hag a lavaras: Aotrou, da vinenn he deus gounezet dek minenn. "
                            },
                            {
                                "text": "E\u00f1 a lavaras dezha\u00f1: Mat eo, servijer mat, abalamour ma'z out bet feal e nebeut a drao\u00f9, ez po ar galloud war dek k\u00ear. "
                            },
                            {
                                "text": "An eil a zeuas hag a lavaras: Aotrou, da vinenn he deus gounezet pemp minenn. "
                            },
                            {
                                "text": "E\u00f1 a lavaras ivez dezha\u00f1: Ha te, az pez ar galloud war bemp k\u00ear. "
                            },
                            {
                                "text": "Unan all a zeuas hag a lavaras: Aotrou, setu da vinenn am eus miret paket en ul lienenn, "
                            },
                            {
                                "text": "rak aon am eus bet dirazout, dre ma'z out un den garv, e kemerez e-lec'h na'c'h eus lakaet netra hag e vedez e-lec'h na'c'h eus ket hadet. "
                            },
                            {
                                "text": "E\u00f1 a lavaras dezha\u00f1: Servijer fall, da varn a rin dre da gomzo\u00f9 da-unan. Gouzout a ouies ez on un den garv, a gemer e-lec'h na'm eus lakaet netra hag a ved e-lec'h na'm eus ket hadet. "
                            },
                            {
                                "text": "Perak eta ne'c'h eus ket lakaet va arc'hant en ti-bank, hag em distro em bije e zilamet gant ar c'hampi? "
                            },
                            {
                                "text": "Hag e lavaras d'ar re a oa eno: Lamit diganta\u00f1 ar vinenn-se ha roit hi d'an hini en deus dek minenn. "
                            },
                            {
                                "text": "Int a lavaras dezha\u00f1: Aotrou, dek minenn en deus. "
                            },
                            {
                                "text": "Me a lavar deoc'h, roet e vo d'an neb en deus, met an hini n'en deus ket, e vo lamet diganta\u00f1 zoken ar pezh en deus. "
                            },
                            {
                                "text": "E-ke\u00f1ver va enebourien, ar re n'eo ket fellet dezho e renjen warno, degasit int ama\u00f1 ha lazhit int dirazon.  "
                            },
                            {
                                "text": "   Goude beza\u00f1 lavaret kement-se, e pignas da Jeruzalem, o vont a-raok ar bobl. "
                            },
                            {
                                "text": "O veza\u00f1 tostaet ouzh Betfage hag ouzh Betania, tost d'ar menez anvet Menez an Olived, e kasas daou eus e ziskibien, "
                            },
                            {
                                "text": "o lavarout: It d'ar vourc'h a zo dirazoc'h ha, pa viot aet enni, e kavot un azenig stag ha n'eus bet c'hoazh den war e gein. Distagit anezha\u00f1 hag en degasit. "
                            },
                            {
                                "text": "Mar goulenn unan bennak ouzhoc'h: Perak e tistagit anezha\u00f1? Lavarit dezha\u00f1: An Aotrou en deus ezhomm anezha\u00f1. "
                            },
                            {
                                "text": "Ar re gaset a yeas hag a gavas pep tra evel m'en doa lavaret dezho. "
                            },
                            {
                                "text": "Evel ma tistagent an azenig, e vistri a lavaras dezho: Perak e tistagit an azenig? "
                            },
                            {
                                "text": "Hag e respontjont: An Aotrou en deus ezhomm anezha\u00f1. "
                            },
                            {
                                "text": "Hag e tegasjont anezha\u00f1 da Jezuz. O veza\u00f1 lakaet o dilhad warna\u00f1, e lakajont Jezuz da azeza\u00f1 warno. "
                            },
                            {
                                "text": "Evel ma tremene, an dud a astennas o dilhad war an hent. "
                            },
                            {
                                "text": "Ha pa oa dija o tostaat d'an diskenn eus Menez an Olived, an holl vandenn diskibien, karget a levenez, en em lakaas da veuli\u00f1 Doue a vouezh uhel evit an holl viraklo\u00f9 o doa gwelet. "
                            },
                            {
                                "text": "Hag e lavarent: Benniget ra vo ar Roue a zeu en anv an Aotrou! Peoc'h en ne\u00f1v ha gloar el lec'hio\u00f9 uhel meurbet! "
                            },
                            {
                                "text": "Hinienno\u00f9 eus farizianed ar vandenn a lavaras dezha\u00f1: Mestr, kroz da ziskibien. "
                            },
                            {
                                "text": "E\u00f1 a respontas dezho: Me a lavar deoc'h, mar tav ar re-ma\u00f1, ar vein a grio.  "
                            },
                            {
                                "text": "   Pa voe tost da g\u00ear, o welout anezhi, e ouelas warni hag e lavaras: "
                            },
                            {
                                "text": "Ma ez pije anavezet, te ivez, da vihana\u00f1 en deiz-ma\u00f1 a zo roet dit, an trao\u00f9 a sell ouzh da beoc'h! Met brema\u00f1 kuzhet int da'z taoulagad. "
                            },
                            {
                                "text": "Rak deizio\u00f9 a zeuio warnout ma raio da enebourien fozio\u00f9 en-dro dit, hag e kelc'hint ac'hanout, hag e waskint ac'hanout a bep tu, "
                            },
                            {
                                "text": "hag e tiskarint ac'hanout, te ha da vugale a zo en da greiz. Ne lezint ket maen war vaen abalamour na'c'h eus ket anavezet an amzer ma'z out bet gweladennet.  "
                            },
                            {
                                "text": "   O veza\u00f1 aet en templ, en em lakaas da gas kuit ar re a werzhe hag a brene e-barzh, "
                            },
                            {
                                "text": "o lavarout dezho: Skrivet eo: Va zi a zo un ti a bedenn, met c'hwi hoc'h eus graet anezha\u00f1 ur c'havarn laeron. "
                            },
                            {
                                "text": "Hag e kelenne bemdez en templ. Ar veleien vras, ar skribed ha penno\u00f9 ar bobl a glaske e lakaat d'ar marv, "
                            },
                            {
                                "text": "met ne ouient ket penaos ober, rak an holl bobl en em stage ouzh e gomzo\u00f9.  "
                            }
                        ]
                    },
                    {
                        "verses": [
                            {
                                "text": "   Un devezh ma kelenne ar bobl en templ ha ma prezege an Aviel, ar veleien vras, ar skribed hag an henaourien, o veza\u00f1 deuet, "
                            },
                            {
                                "text": "a gomzas outa\u00f1 hag a lavaras dezha\u00f1: Lavar deomp dre beseurt galloud e rez an trao\u00f9-se, pe piv en deus roet dit ar galloud-se? "
                            },
                            {
                                "text": "E\u00f1 a respontas dezho: Me a c'houlenno ivez un dra ouzhoc'h. Lavarit din, "
                            },
                            {
                                "text": "badeziant Yann, ha dont a rae eus an ne\u00f1v pe eus an dud? "
                            },
                            {
                                "text": "Int a so\u00f1je enno o-unan o lavarout: Mar lavaromp: Eus an ne\u00f1v, e lavaro: Perak eta n'hoc'h eus ket kredet enna\u00f1? "
                            },
                            {
                                "text": "Ha mar lavaromp: Eus an dud, an holl bobl hor meinataio, rak kredi\u00f1 a reont e oa Yann ur profed. "
                            },
                            {
                                "text": "Dre-se e respontjont ne ouient ket a-belec'h e teue. "
                            },
                            {
                                "text": "Ha Jezuz a lavaras dezho: Ha me kennebeut ne lavarin ket deoc'h dre beseurt galloud e ran an trao\u00f9-se.  "
                            },
                            {
                                "text": "   Neuze en em lakaas da lavarout d'ar bobl ar barabolenn-ma\u00f1: Un den a blantas ur winieg, he feurmas da winierien hag ez eas evit pell amzer en ur vro all. "
                            },
                            {
                                "text": "Da amzer ar frouezh e kasas unan eus e servijerien etrezek ar winierien evit kemer diganto frouezh ar winieg. Met ar winierien a gannas anezha\u00f1 hag e kasjont anezha\u00f1 kuit hep netra. "
                            },
                            {
                                "text": "Kas a reas dezho c'hoazh ur servijer all, met e kannjont anezha\u00f1, e rejont dezha\u00f1 meur a zismega\u00f1s hag e kasjont anezha\u00f1 kuit hep netra. "
                            },
                            {
                                "text": "Kas a reas c'hoazh un trede, met int a c'hloazas anezha\u00f1 ivez hag en kasas kuit. "
                            },
                            {
                                "text": "Mestr ar winieg a lavaras neuze: Petra a rin? Kas a rin va mab karet-mat. Marteze p'en gwelint, e toujint anezha\u00f1. "
                            },
                            {
                                "text": "Met ar winierien, o veza\u00f1 e welet, a so\u00f1jas enno o-unan o lavarout: Setu an heritour, deuit, lazhomp anezha\u00f1 evit ma vo an h\u00earezh deomp. "
                            },
                            {
                                "text": "Hag o veza\u00f1 e daolet er-maez eus ar winieg, e lazhjont anezha\u00f1. Petra eta a raio mestr ar winieg dezho? "
                            },
                            {
                                "text": "Dont a raio da zistruja\u00f1 ar winierien-se hag e roio ar winieg da re all. O veza\u00f1 klevet kement-se, e lavarjont: Ra ne c'hoarvezo ket-se! "
                            },
                            {
                                "text": "Neuze Jezuz, o sellout outo, a lavaras dezho: Petra eta eo ar pezh a zo skrivet evel-henn: Ar maen taolet kuit gant ar re a va\u00f1sone a zo deuet da veza\u00f1 penn ar c'horn? "
                            },
                            {
                                "text": "An hini a gouezho war ar maen-se a vo brevet, ha friket e vo an hini a gouezho warna\u00f1, evel poultr. "
                            },
                            {
                                "text": "Ar veleien vras hag ar skribed a glaskas lakaat o daouarn warna\u00f1 war an eur-se, met aon o doe rak ar bobl, rak ec'h anavezent penaos en doa lavaret ar barabolenn-se a-enep dezho.  "
                            },
                            {
                                "text": "   Oc'h evezhia\u00f1 anezha\u00f1, e kasjont dezha\u00f1 spierien hag a rae an neuz da veza\u00f1 reizh, evit e dapout en e gomzo\u00f9, e sell d'e lakaat dindan beli ha galloud ar gouarnour. "
                            },
                            {
                                "text": "Ar re-ma\u00f1 a c'houlennas diganta\u00f1: Mestr, gouzout a reomp e komzez hag e kelennez gant eeunder ha ne rez van a zen ebet, met e kelennez hent Doue hervez ar wirionez. "
                            },
                            {
                                "text": "Ha dleet eo paea\u00f1 ar gwir da Gezar pe n'eo ket? "
                            },
                            {
                                "text": "Met e\u00f1, oc'h anavezout o gwidre, a lavaras dezho: Perak e temptit ac'hanon? "
                            },
                            {
                                "text": "Diskouezit din un diner (1 diner = pezh arc'hant roman war-dro 4 g). Eus piv eo ar skeud hag ar skrid-ma\u00f1? Int a respontas: Eus Kezar. "
                            },
                            {
                                "text": "Neuze e lavaras dezho: Rentit eta da Gezar ar pezh a zo da Gezar ha da Zoue ar pezh a zo da Zoue. "
                            },
                            {
                                "text": "Ne c'helljont ket e dapout en e gomzo\u00f9 dirak ar bobl, met, o veza\u00f1 souezhet gant e respont, e tavjont.  "
                            },
                            {
                                "text": "   Hinienno\u00f9 a-douez ar sadukeiz, ar re a nac\u2019h e vefe un adsavidigezh a varv, a dostaas hag a reas outa\u00f1 ar goulenn-ma\u00f1: "
                            },
                            {
                                "text": "Mestr, Moizez en deus gourc'hemennet deomp ma teuje breur unan bennak da vervel o kaout ur wreg hep bugale, e vreur a zimezo d\u2019ar wreg evit sevel ul lignez d'e vreur. "
                            },
                            {
                                "text": "Bez' e oa eta seizh breur. An hini kenta\u00f1, o veza\u00f1 kemeret ur wreg, a varvas hep lezel bugale. "
                            },
                            {
                                "text": "An eil a zimezas gant e wreg hag a varvas hep bugale. "
                            },
                            {
                                "text": "An trede he c'hemeras ivez, hag o seizh en hevelep doare, hag e varvjont hep lezel bugale. "
                            },
                            {
                                "text": "Ha goude ar re-ma\u00f1 holl, ar wreg a varvas ivez. "
                            },
                            {
                                "text": "Neuze en adsavidigezh a varv, a behini anezho e vo gwreg? Rak bet eo gwreg dezho o seizh. "
                            },
                            {
                                "text": "Jezuz a respontas dezho: Bugale ar c'hantved-ma\u00f1 a zimez hag a ro da zimezi\u00f1. "
                            },
                            {
                                "text": "Met ar re a vo kavet dellezek da gaout lod er c'hantved da zont en adsavidigezh a-douez ar re varv ne zimezint ket ha ne roint ket da zimezi\u00f1. "
                            },
                            {
                                "text": "Rak ne c'hellint ket kennebeut mervel, abalamour ma vint he\u00f1vel ouzh an aeled ha ma vint mibien Doue, o veza\u00f1 mibien an adsavidigezh a varv. "
                            },
                            {
                                "text": "Met penaos ar re varv a adsav da vev, kement-se eo a ziskouezas Moizez pa c'halvas, dirak ar vodenn, an Aotrou, Doue Abraham, Doue Izaak ha Doue Jakob. "
                            },
                            {
                                "text": "Rak Doue n'eo ket Doue ar re varv, met Doue ar re vev, rak an holl a vev evita\u00f1. "
                            },
                            {
                                "text": "Hag hinienno\u00f9 eus ar skribed, o kemer ar gomz, a lavaras: Mestr, komzet mat ec'h eus. "
                            },
                            {
                                "text": "Ha ne gredent ken goulenn netra outa\u00f1.  "
                            },
                            {
                                "text": "   Lavarout a reas dezho: Penaos e lavarer ez eo ar C'hrist Mab David? "
                            },
                            {
                                "text": "David e-unan a lavar e levr ar Salmo\u00f9: An Aotrou en deus lavaret da'm Aotrou: Azez a-zehou din, "
                            },
                            {
                                "text": "betek ma em bo graet eus da enebourien ur skabell dindan da dreid. "
                            },
                            {
                                "text": "David eta a c'halv anezha\u00f1 Aotrou, ha penaos eo-e\u00f1 e vab? "
                            },
                            {
                                "text": "Evel ma selaoue an holl bobl, e lavaras d'e ziskibien: "
                            },
                            {
                                "text": "Diwallit diouzh ar skribed a gar pourmen gant saeo\u00f9 hir ha beza\u00f1 saludet war ar marc'hallac'hio\u00f9, a gar ar c'hadorio\u00f9 kenta\u00f1 er sinagogenno\u00f9 hag ar plaso\u00f9 kenta\u00f1 er festo\u00f9, "
                            },
                            {
                                "text": "a zismantr tiez an inta\u00f1vezed hag a ra evit ar gweled pedenno\u00f9 hir. Bez' o devo ur varnedigezh gwashoc'h.  "
                            }
                        ]
                    },
                    {
                        "verses": [
                            {
                                "text": "   O veza\u00f1 savet e zaoulagad, e welas tud pinvidik a lakae o frofo\u00f9 en te\u00f1zor. "
                            },
                            {
                                "text": "Gwelout a reas ivez un inta\u00f1vez paour a lakaas e-barzh daou bezhig. "
                            },
                            {
                                "text": "Hag e lavaras: Me a lavar deoc'h e gwirionez, an inta\u00f1vez paour-se he deus lakaet muioc'h egeto holl, "
                            },
                            {
                                "text": "rak holl o deus lakaet e profo\u00f9 Doue eus ar pezh o doa a re, met houma\u00f1 he deus lakaet eus he dienez, kement holl he doa evit beva\u00f1.  "
                            },
                            {
                                "text": "   Evel ma komze hinienno\u00f9 diwar-benn an templ, gant e vein kaer hag e profo\u00f9 pinvidik, e lavaras: "
                            },
                            {
                                "text": "Gwelout a rit an trao\u00f9-se, deizio\u00f9 a zeuio ma ne chomo ket anezho maen war vaen na vo diskaret. "
                            },
                            {
                                "text": "Goulenn a rejont diganta\u00f1: Mestr, pegoulz e c'hoarvezo an trao\u00f9-se, ha dre beseurt sin e vo anavezet e vint prest da c'hoarvezout? "
                            },
                            {
                                "text": "E\u00f1 a lavaras: Diwallit na dromplfe den ac'hanoc'h. Rak meur a hini a zeuio em anv, o lavarout: Me eo, hag: An amzer a dosta. N'it ket eta war o lerc'h. "
                            },
                            {
                                "text": "Pa glevot komz eus brezelio\u00f9 hag eus dispac'hio\u00f9, na spontit ket, rak ret eo e teufe an trao\u00f9-se a-raok. Met ne vo ket kerkent ar fin. "
                            },
                            {
                                "text": "Neuze e lavaras dezho: Ur vroad a savo a-enep ur vroad all hag ur rouantelezh a-enep ur rouantelezh all. "
                            },
                            {
                                "text": "Hag e vo kreno\u00f9-douar bras e meur a lec'h, naonegezhio\u00f9 ha bosenno\u00f9. Trao\u00f9 spouronus en em ziskouezo ha sino\u00f9 bras eus an ne\u00f1v. "
                            },
                            {
                                "text": "Met a-raok an holl drao\u00f9-se, e lakaint o daouarn warnoc'h hag e wallgasint ac'hanoc'h, ho kasint er sinagogenno\u00f9 hag ho lakaint er prizon, ho kasint dirak rouaned ha dirak gouarnourien abalamour da'm anv. "
                            },
                            {
                                "text": "Kement-se a vo evidoc'h ul lec'h da rei\u00f1 testeni. "
                            },
                            {
                                "text": "Lakait eta en ho kalon na dleit ket so\u00f1jal a-raok en ho tifenn, "
                            },
                            {
                                "text": "rak me a roio deoc'h ur geno\u00f9 hag ur furnez na c'hello hoc'h holl enebourien respont netra dezho na stourm outo. "
                            },
                            {
                                "text": "Droukroet e viot gant ho kerent, gant ho preudeur, gant ho nesa\u00f1 ha gant ho mignoned, hag e lakaint kalz ac'hanoc'h d'ar marv. "
                            },
                            {
                                "text": "Kasaet e viot gant an holl abalamour da'm anv. "
                            },
                            {
                                "text": "Met n'en em gollo ket ur vlevenn eus ho penn. "
                            },
                            {
                                "text": "Derc'hel a reot hoc'h eneo\u00f9 dre ho kouza\u00f1vusted sioul. "
                            },
                            {
                                "text": "Pa welot Jeruzalem kelc'hiet gant armeo\u00f9, gouezit neuze ez eo tost he glac'har. "
                            },
                            {
                                "text": "Neuze ar re a vo e Judea, ra dec'hint war ar menezio\u00f9, ar re a vo e-kreiz Jeruzalem, ra zeuint er-maez anezhi, ar re a vo er parkeier, ra chomint hep mont en-dro. "
                            },
                            {
                                "text": "Rak ar re-se a vo deizio\u00f9 a gastiz, evit ma'c'h erruo an holl drao\u00f9 a zo skrivet. "
                            },
                            {
                                "text": "Gwalleur d'ar gwragez brazez ha d'ar magerezed en deizio\u00f9-se! Rak e vo ur glac'har bras war ar vro ha droug a-enep ar bobl-ma\u00f1. "
                            },
                            {
                                "text": "Kouezha\u00f1 a raint dindan troc'h ar c'hleze ha kaset e vint da sklaved e-touez an holl vroado\u00f9. Jeruzalem a vo mac'het gant ar vroado\u00f9 betek ma vo peurleuniet amzerio\u00f9 ar vroado\u00f9. "
                            },
                            {
                                "text": "Bez' e vo sino\u00f9 en heol, el loar hag er stered. Ha war an douar, ar vroado\u00f9 a vo en nec'hamant, ha ne ouezint petra d'ober e-ke\u00f1ver ar mor hag e donno\u00f9 oc'h ober un trouz bras. "
                            },
                            {
                                "text": "An dud a fallao gant ar spont, o c'hortoz an trao\u00f9 a dle c'hoarvezout er bed, rak galloudo\u00f9 an ne\u00f1vo\u00f9 a vo hejet. "
                            },
                            {
                                "text": "Neuze e vo gwelet Mab an den o tont war ur goabrenn gant galloud ha gant ur gloar bras. "
                            },
                            {
                                "text": "P'en em lakaio an trao\u00f9-se da c'hoarvezout, sellit d'an nec'h ha savit ho penno\u00f9, rak ho tasprenadur a dosta. "
                            },
                            {
                                "text": "Hag e lavaras dezho ur barabolenn: Gwelit ar wezenn-fiez hag an holl wez, "
                            },
                            {
                                "text": "pa vountont, ec'h anavezit ac'hanoc'h hoc'h-unan o welout anezho, ema\u00f1 tost an ha\u00f1v. "
                            },
                            {
                                "text": "Evel-se ivez, pa welot kement-se o c'hoarvezout, gouezit ema\u00f1 tost rouantelezh Doue. "
                            },
                            {
                                "text": "Me a lavar deoc'h e gwirionez, penaos ar rummad-ma\u00f1 ne dremeno ket ken na vo c'hoarvezet an holl drao\u00f9-se. "
                            },
                            {
                                "text": "An ne\u00f1v hag an douar a dremeno, met va gerio\u00f9 ne dremenint ket. "
                            },
                            {
                                "text": "Lakait eta evezh ouzhoc'h, gant aon na zeufe ho kalono\u00f9 da veza\u00f1 pounneraet gant an dirollerezh, gant ar vezventi ha gant prederio\u00f9 ar vuhez-ma\u00f1, ha na zeufe an deiz-se warnoc'h a-daol-trumm. "
                            },
                            {
                                "text": "Rak dont a raio evel ur roued da soupren ar re holl a chom war holl c\u2019horre an douar. "
                            },
                            {
                                "text": "Beilhit eta ha pedit e pep amzer, evit ma viot kavet din da dec'hout diouzh an holl drao\u00f9-se a dle c'hoarvezout, ha da badout dirak Mab an den. "
                            },
                            {
                                "text": "E-pad an deiz e kelenne en templ, hag en noz ez ae hag en em zalc'he war ar menez galvet Menez an Olived. "
                            },
                            {
                                "text": "Da c'houlo\u00f9-deiz, an holl bobl a zeue d'e gavout evit e selaou.  "
                            }
                        ]
                    },
                    {
                        "verses": [
                            {
                                "text": "   Gouel ar bara hep goell, anvet ar Pask, a dostae. "
                            },
                            {
                                "text": "Ar veleien vras hag ar skribed a glaske an doare da lakaat Jezuz d'ar marv, rak douja\u00f1 a raent ar bobl.  "
                            },
                            {
                                "text": "   Satan a antreas e Judaz lesanvet Iskariod, unan eus an daouzek. "
                            },
                            {
                                "text": "Mont a reas hag a gomzas gant ar veleien vras ha gant penno\u00f9 ar warded diwar an doare d'e zroukrei\u00f1 dezho. "
                            },
                            {
                                "text": "Laouen e voent hag e tivizjont rei\u00f1 arc'hant dezha\u00f1. "
                            },
                            {
                                "text": "E\u00f1 a roas e c'her, hag e klaskas an tu dereat evit e zroukrei\u00f1 dezho hep ma ouije ar bobl.  "
                            },
                            {
                                "text": "   Deiz ar bara hep goell a zeuas, ma oa ret aberzha\u00f1 ar Pask, "
                            },
                            {
                                "text": "hag e kasas P\u00ear ha Yann, o lavarout: It da gempenn deomp ar Pask evit ma tebrimp anezha\u00f1. "
                            },
                            {
                                "text": "Lavarout a rejont dezha\u00f1: Pelec'h e c'hoantaez e kempennfemp anezha\u00f1? "
                            },
                            {
                                "text": "Lavarout a reas dezho: Setu, pa'z eot e k\u00ear, ec'h erruo ganeoc'h un den o tougen ur podad dour. Heuilhit anezha\u00f1 en ti ma'z aio enna\u00f1, "
                            },
                            {
                                "text": "hag e lavarot da vestr an ti: Ar Mestr a lavar dit: Pelec'h ema\u00f1 al lec'h e tebrin ar Pask enna\u00f1 gant va diskibien? "
                            },
                            {
                                "text": "Hag e tiskouezo deoc'h ur gambr uhel, bras ha fichet mat. Kempennit anezha\u00f1 eno. "
                            },
                            {
                                "text": "Int a yeas kuit hag a gavas an trao\u00f9 evel m'en doa lavaret dezho. Hag e kempennjont ar Pask. "
                            },
                            {
                                "text": "Pa voe deuet an eur, en em lakaas ouzh taol an daouzek abostol ganta\u00f1. "
                            },
                            {
                                "text": "E\u00f1 a lavaras dezho: C'hoantaet kalz em eus debri\u00f1 ar Pask-ma\u00f1 ganeoc'h a-raok ma c'houza\u00f1vin, "
                            },
                            {
                                "text": "rak me a lavar deoc'h, ne zebrin ken anezha\u00f1 betek ma vo graet e rouantelezh Doue. "
                            },
                            {
                                "text": "Hag o veza\u00f1 kemeret un hanaf ha trugarekaet, e lavaras: Kemerit anezha\u00f1 ha lodennit anezha\u00f1 etrezoc'h, "
                            },
                            {
                                "text": "rak, me a lavar deoc'h, n'evin mui eus frouezh ar winienn ken na vo deuet rouantelezh Doue.  "
                            },
                            {
                                "text": "   Neuze e kemeras bara hag, o veza\u00f1 trugarekaet, e torras anezha\u00f1 hag en roas dezho o lavarout: Hema\u00f1 eo va c'horf hag a zo roet evidoc'h, grit kement-ma\u00f1 en e\u00f1vor ac'hanon. "
                            },
                            {
                                "text": "En hevelep doare, goude beza\u00f1 koaniet e kemeras an hanaf hag en roas dezho o lavarout: An hanaf-ma\u00f1 eo an emglev nevez em gwad skuilhet evidoc'h. "
                            },
                            {
                                "text": "Koulskoude setu, dorn an hini am droukro a zo ouzh an daol-ma\u00f1 ganin. "
                            },
                            {
                                "text": "Evit ar pezh a zo eus Mab an den, mont a ra evel ma'z eo merket, met gwalleur d'an den-se ma'z eo droukroet dreza\u00f1! "
                            },
                            {
                                "text": "Hag en em lakajont da c'houlenn an eil ouzh egile pehini anezho a raje kement-se.  "
                            },
                            {
                                "text": "   Sevel a reas ivez un tabut etrezo, evit gouzout pehini anezho a dlee beza\u00f1 galvet ar brasa\u00f1. "
                            },
                            {
                                "text": "E\u00f1 a lavaras dezho: Rouaned ar vroado\u00f9 a vestroni anezho, hag ar re o deus galloud warno a zo galvet madoberourien. "
                            },
                            {
                                "text": "Met ne vo ket evel-se etrezoc'h. Mat ra vo an hini brasa\u00f1 en ho touez evel an hini bihana\u00f1, hag an hini a ren evel an hini a servij. "
                            },
                            {
                                "text": "Rak pehini eo ar brasa\u00f1, an hini a zo ouzh taol pe an hini a servij? N'eo ket an hini a zo ouzh taol? Met me a zo en ho touez evel an hini a servij. "
                            },
                            {
                                "text": "C'hwi eo ar re o deus kendalc\u2019het ganin em amprouadurio\u00f9, "
                            },
                            {
                                "text": "ha me a c'hrata deoc'h ar rouantelezh, evel ma en deus an Tad grataet din, "
                            },
                            {
                                "text": "evit ma tebrot ha ma'c'h evot ouzh va zaol em rouantelezh. Bez' e viot azezet war dronio\u00f9 o varn daouzek meuriad Israel.  "
                            },
                            {
                                "text": "   An Aotrou a lavaras ivez: Simon, Simon, setu, Satan en deus goulennet ho tremen dre ar c'hrouer evel ar gwinizh. "
                            },
                            {
                                "text": "Met pedet em eus evidout evit na fallaio ket da feiz. Te eta, pa vi distroet, kre\u00f1va da vreudeur. "
                            },
                            {
                                "text": "Lavarout a reas dezha\u00f1: Aotrou, me a zo prest da vont ganit ha d'ar prizon ha d'ar marv. "
                            },
                            {
                                "text": "Hag e lavaras: P\u00ear, me en lavar dit, ar c'hilhog ne gano ket hiziv na'z po nac'het teir gwech anavezout ac'hanon. "
                            },
                            {
                                "text": "Lavarout a reas dezho: Pa em eus ho kaset hep yalc'h, hep sac'h hag hep boto\u00f9, daoust hag un dra bennak a zo bet manket deoc'h? Int a lavaras: Netra. "
                            },
                            {
                                "text": "Neuze e lavaras dezho: Met brema\u00f1, an hini en deus ur yalc'h, ra he c'hemero, en hevelep doare an hini en deus ur sac'h; an hini n'en deus ket ur c'hleze, ra werzho e vantell da brena\u00f1 unan. "
                            },
                            {
                                "text": "Rak me a lavar deoc'h, ret eo c'hoazh d'ar pezh a zo skrivet beza\u00f1 peurc'hraet ennon: Lakaet eo bet e renk an dorfedourien. Hag ema\u00f1 o vont da c'hoarvezout ar pezh a sell ouzhin. "
                            },
                            {
                                "text": "Lavarout a rejont: Aotrou, setu daou gleze. E\u00f1 a lavaras dezho: A-walc'h eo.  "
                            },
                            {
                                "text": "   Goude beza\u00f1 aet er-maez, e yeas hervez e c'hiz da Venez an Olived. E ziskibien a heulias anezha\u00f1. "
                            },
                            {
                                "text": "Pa voe erruet el lec'h-se, e lavaras dezho: Pedit evit na gouezhot ket en temptadur. "
                            },
                            {
                                "text": "Neuze e pellaas diouto war-dro hed un taol-maen hag, o taoulina\u00f1, e pedas, "
                            },
                            {
                                "text": "o lavarout: Tad, mar fell dit, pella an hanaf-se diouzhin! Koulskoude, ra ne vo ket graet va bolontez, met da hini. "
                            },
                            {
                                "text": "Un ael eus an ne\u00f1v en em ziskouezas dezha\u00f1 evit e gre\u00f1vaat. "
                            },
                            {
                                "text": "Gwasket gant an anken, e pedas kalz startoc'h, hag e teuas dezha\u00f1 ur c'hwezenn evel beradenno\u00f9 gwad a gouezhe war an douar. "
                            },
                            {
                                "text": "O veza\u00f1 savet eus e bedenn, e teuas etrezek e ziskibien hag o c'havas kousket gant an dristidigezh, "
                            },
                            {
                                "text": "hag e lavaras dezho: Perak e kouskit? Savit ha pedit evit na gouezhot ket en temptadur.  "
                            },
                            {
                                "text": "   Evel ma komze c'hoazh, ur vandenn a zeuas, hag an hini a c'halved Judaz, unan eus an daouzek, a gerzhe a-raok dezho. Hag e tostaas ouzh Jezuz evit pokat dezha\u00f1. "
                            },
                            {
                                "text": "Ha Jezuz a lavaras dezha\u00f1: Judaz, droukrei\u00f1 a rez Mab an den dre ur pok? "
                            },
                            {
                                "text": "Ar re a oa en-dro dezha\u00f1, o welout ar pezh a yae da c'hoarvezout, a lavaras dezha\u00f1: Aotrou, ha skei\u00f1 a raimp gant ar c'hleze? "
                            },
                            {
                                "text": "Unan anezho a skoas servijer ar beleg-meur hag a droc'has dezha\u00f1 e skouarn dehou. "
                            },
                            {
                                "text": "Met Jezuz, o kemer ar gomz, a lavaras: Lezit d\u2019ober! Hag o veza\u00f1 stoket ouzh e skouarn, e yac'haas anezha\u00f1. "
                            },
                            {
                                "text": "Neuze Jezuz a lavaras d'ar veleien vras, da gabitened an templ ha d'an henaourien, a oa deuet a-enep dezha\u00f1: Deuet oc'h gant klezeier ha gant bizhier, evel war-lerc'h ul laer. "
                            },
                            {
                                "text": "Bemdez e oan en ho touez en templ, ha n'hoc'h eus ket lakaet ho taouarn warnon. Met houma\u00f1 eo hoc'h eur ha galloud an de\u00f1valijenn.  "
                            },
                            {
                                "text": "   Neuze e krogjont enna\u00f1, e kasjont anezha\u00f1 hag e lakajont anezha\u00f1 da vont e-barzh ti ar beleg-meur. P\u00ear a heulie a-bell. "
                            },
                            {
                                "text": "P'o doe enaouet tan e-kreiz ar porzh ha ma voent azezet a-unan, P\u00ear a azezas en o zouez. "
                            },
                            {
                                "text": "Ur vatezh, o welout anezha\u00f1 e-kichen an tan hag o sellout pizh outa\u00f1, a lavaras: Hema\u00f1 a oa ivez ganta\u00f1. "
                            },
                            {
                                "text": "Met e\u00f1 a zinac'has hag a lavaras: Gwreg, n'anavezan ket anezha\u00f1. "
                            },
                            {
                                "text": "Un nebeudig goude, unan all o veza\u00f1 e welet, a lavaras: Te a zo ivez eus an dud-se. Met P\u00ear a lavaras: Den, ned on ket. "
                            },
                            {
                                "text": "War-dro un eur goude, unan all a destenias o lavarout: A dra sur hema\u00f1 a oa ivez ganta\u00f1, rak Galileat eo. "
                            },
                            {
                                "text": "Met P\u00ear a lavaras: Den, n'ouzon ket petra a lavarez. Ha kerkent, evel ma komze c'hoazh, ar c'hilhog a ganas. "
                            },
                            {
                                "text": "An Aotrou, o veza\u00f1 distroet, a sellas ouzh P\u00ear. Ha P\u00ear en doe so\u00f1j eus komz an Aotrou ha penaos en doa lavaret dezha\u00f1: A-raok ma kano ar c'hilhog, te az po va dinac'het teir gwech. "
                            },
                            {
                                "text": "P\u00ear a yeas er-maez hag a ouelas gant c'hwervder. "
                            },
                            {
                                "text": "An dud a zalc'he Jezuz a reas goap anezha\u00f1 hag a skoas warna\u00f1. "
                            },
                            {
                                "text": "O veza\u00f1 e vouchet, e rojont taolio\u00f9-dorn d'e zremm o lavarout dezha\u00f1: Diougan! Piv eo an hini en deus skoet ganit? "
                            },
                            {
                                "text": "Hag e lavarjont kalz a drao\u00f9 a-enep dezha\u00f1 o troukkomz en e enep. "
                            },
                            {
                                "text": "Adalek ma voe deuet an deiz, kuzul henaourien ar bobl, ar veleien vras hag ar skribed en em zastumas. Hag e lakajont anezha\u00f1 da zont dirak o sanedrin. "
                            },
                            {
                                "text": "Lavarout a rejont: Mar d-out ar C'hrist, lavar deomp. E\u00f1 a respontas dezho: Mar en lavaran deoc'h, n'en kredot ket, "
                            },
                            {
                                "text": "ha ma ran goulenn deoc'h ivez, ne respontot ket din ha ne'm lezot ket da vont. "
                            },
                            {
                                "text": "Hiviziken Mab an den a vo azezet a-zehou da c'halloud Doue. "
                            },
                            {
                                "text": "Lavarout a rejont holl: Te eo eta Mab Doue? Hag e respontas dezho: C'hwi henn lavar, rak bez' ez on. "
                            },
                            {
                                "text": "Hag e lavarjont: Da betra hon eus c'hoazh ezhomm a desteni? Klevet hon eus hon-unan eus e c'heno\u00f9?  "
                            }
                        ]
                    },
                    {
                        "verses": [
                            {
                                "text": "   An holl dud-se, o veza\u00f1 savet, a zegasas anezha\u00f1 da Bilat. "
                            },
                            {
                                "text": "Hag en em lakajont d'e damall, o lavarout: Ni hon eus kavet an den-ma\u00f1 o trompla\u00f1 ar vroad, o tifenn paea\u00f1 ar gwir da Gezar hag oc\u2019h en em lavarout e-unan Krist, ar roue. "
                            },
                            {
                                "text": "Pilat a reas outa\u00f1 ar goulenn-ma\u00f1: Ha bez' out roue ar Yuzevien? E\u00f1 a respontas dezha\u00f1: Te en lavar. "
                            },
                            {
                                "text": "Pilat a lavaras d'ar veleien vras ha d'ar bobl: Ne gavan netra da damall en den-ma\u00f1. "
                            },
                            {
                                "text": "Met int a zalc'he o lavarout: Sevel a ra ar bobl, o kelenn dre holl Judea, o veza\u00f1 henn graet adalek Galilea betek ama\u00f1. "
                            },
                            {
                                "text": "Pa glevas Pilat komz eus Galilea, e c'houlennas hag e oa Galileat an den-se. "
                            },
                            {
                                "text": "O veza\u00f1 gouezet e oa eus dalc'h Herodez, e kasas anezha\u00f1 da Herodez a oa e Jeruzalem en deizio\u00f9-se. "
                            },
                            {
                                "text": "Herodez, pa welas Jezuz, a voe laouen, rak pell e oa en doa c'hoant d'e welout abalamour m'en doa klevet lavarout kalz a drao\u00f9 diwar e benn, hag e c'hortoze e welout oc'h ober ur mirakl bennak. "
                            },
                            {
                                "text": "Ober a reas eta meur a c'houlenn outa\u00f1, met ne respontas netra dezha\u00f1. "
                            },
                            {
                                "text": "Ar veleien vras hag ar skribed a oa eno hag a damalle anezha\u00f1 gwasha\u00f1 ma c'hellent. "
                            },
                            {
                                "text": "Herodez gant tud e ward a zismega\u00f1sas anezha\u00f1 hag, evit ober goap anezha\u00f1, e wiskas dezha\u00f1 ur sae splann hag en kasas en-dro da Bilat. "
                            },
                            {
                                "text": "En deiz-se Pilat hag Herodez a zeuas da veza\u00f1 mignoned, rak a-raok e oant enebourien. "
                            },
                            {
                                "text": "Pilat, o veza\u00f1 dastumet ar veleien vras, mistri ar vro hag ar bobl, a lavaras dezho: "
                            },
                            {
                                "text": "Degaset hoc'h eus din an den-se evel m'en dije savet ar bobl. Ha setu, goude beza\u00f1 graet goulenno\u00f9 outa\u00f1 dirazoc'h, ne'm eus ket e gavet kiriek da hini ebet eus an torfedo\u00f9 a damallit dezha\u00f1. "
                            },
                            {
                                "text": "Nag Herodez kennebeut rak ho kaset em eus d'e gavout, ha setu, n'en deus graet netra a vefe dellezek a varv. "
                            },
                            {
                                "text": "Neuze, e gastiza\u00f1 a rin, hag e laoskin anezha\u00f1. "
                            },
                            {
                                "text": "Ret e oa dezha\u00f1 leuskel unan dezho e deiz ar gouel. "
                            },
                            {
                                "text": "Hag e krijont holl a-unan: Laka hema\u00f1 d'ar marv ha laosk deomp Barabbaz. "
                            },
                            {
                                "text": "Hema\u00f1 a oa bet lakaet er prizon evit un dispac'h c'hoarvezet e k\u00ear hag evit ur muntr. "
                            },
                            {
                                "text": "Pilat, c'hoant dezha\u00f1 da leuskel Jezuz, a gomzas outo a-nevez. "
                            },
                            {
                                "text": "Met int a grias: Ouzh ar groaz! Ouzh ar groaz! "
                            },
                            {
                                "text": "E\u00f1 a lavaras dezho evit an trede gwech: Met peseurt droug en deus graet? Ne'm eus kavet enna\u00f1 netra hag a vefe din a varv. Neuze, e gastiza\u00f1 a rin hag e laoskin anezha\u00f1. "
                            },
                            {
                                "text": "Met int a gendalc'he, o c'houlenn gant kriadego\u00f9 bras ma vije staget ouzh ar groaz. Hag o c'hriadenno\u00f9 ha re ar veleien vras a greske. "
                            },
                            {
                                "text": "Pilat a varnas ober evel ma felle dezho. "
                            },
                            {
                                "text": "Leuskel a reas dezho an hini a oa bet lakaet er prizon evit un dispac'h hag evit ur muntr, hag a oa an hini a c'houlennent, hag e tilezas Jezuz d'o bolontez.  "
                            },
                            {
                                "text": "   Evel ma kasent anezha\u00f1, e kemerjont un den anvet Simon a Siren, a zistroe eus ar parkeier, hag e lakajont anezha\u00f1 da zougen ar groaz, war-lerc'h Jezuz. "
                            },
                            {
                                "text": "Ur vandenn vras a bobl hag a wragez en heulie, en em c'hlac'hare hag a hirvoude diwar e benn. "
                            },
                            {
                                "text": "Jezuz, o tistrei\u00f1 etrezek enno, a lavaras: Merc'hed Jeruzalem, na ouelit ket diwar va fenn, met gouelit warnoc'h hoc'h-unan ha war ho pugale, "
                            },
                            {
                                "text": "rak setu, deizio\u00f9 a zeuio ma vo lavaret: E\u00fcrus ar merc'hed difrouezh, ar c'hofo\u00f9 n'o deus ket ganet hag an divronn n'o deus ket maget! "
                            },
                            {
                                "text": "Neuze en em lakaint da lavarout d'ar menezio\u00f9: Kouezhit warnomp! ha d'ar krec'hienno\u00f9: Goloit ac'hanomp! "
                            },
                            {
                                "text": "Rak ma reer an trao\u00f9-ma\u00f1 d'ar c'hoad glas, petra a vo graet d'ar c'hoad sec'h? "
                            },
                            {
                                "text": "Hag e kased ivez daou dorfedour evit o lakaat da vervel ganta\u00f1. "
                            },
                            {
                                "text": "Pa voent deuet el lec'h anvet: ar C'hlopenn, e kroazstagjont anezha\u00f1 eno hag an dorfedourien ivez, unan a-zehou hag egile a-gleiz. "
                            },
                            {
                                "text": "Jezuz a lavaras: Tad, pardon dezho, rak n'ouzont ket ar pezh a reont. Neuze e lodennjont e zilhad ouzh o zeurel d'ar sord. "
                            },
                            {
                                "text": "Ar bobl en em zalc'he eno hag a selle. Mistri ar vro a oa ivez ganto a rae goap anezha\u00f1, o lavarout: Saveteet en deus ar re all, ra en em saveteo e-unan mar d-eo ar C'hrist, an hini dibabet gant Doue! "
                            },
                            {
                                "text": "Ar soudarded ivez a rae goap anezha\u00f1, o tostaat evit kinnig gwinegr dezha\u00f1 "
                            },
                            {
                                "text": "hag o lavarout: Mar d-out roue ar Yuzevien, en em savete da-unan! "
                            },
                            {
                                "text": "Bez' e oa ar skrid-ma\u00f1 a-us d'e benn, skrivet e gresianeg, e latin hag en hebraeg: HEMA\u00d1 EO ROUE AR YUZEVIEN. "
                            },
                            {
                                "text": "Unan eus an dorfedourien a oa krouget a zismega\u00f1se anezha\u00f1, o lavarout: Mar d-out ar C'hrist, en em savete da-unan ha ni ivez! "
                            },
                            {
                                "text": "Met egile, o krozal dezha\u00f1, a lavaras: Ha ne zoujez ket eta Doue, rak barnet out d'an hevelep poan? "
                            },
                            {
                                "text": "Evidomp ez eo gant reizhder, rak e resevomp hervez hon obero\u00f9, met hema\u00f1 n'en deus graet droug ebet. "
                            },
                            {
                                "text": "Hag e lavare da Jezuz: Aotrou, az pez so\u00f1j ac'hanon pa zeui ez rouantelezh. "
                            },
                            {
                                "text": "Jezuz a lavaras dezha\u00f1: Me a lavar dit e gwirionez, hiziv e vi ganin er baradoz. "
                            },
                            {
                                "text": "Bez' e oa war-dro ar c'hwec'hvet eur hag e voe te\u00f1valijenn war an douar holl, betek an navet eur. "
                            },
                            {
                                "text": "An heol a de\u00f1valaas ha gouel an templ a rogas dre e greiz. "
                            },
                            {
                                "text": "Jezuz, en ur grial a vouezh uhel, a lavaras: Tad, lakaat a ran va spered etre da zaouarn! O veza\u00f1 lavaret kement-se, e varvas. "
                            },
                            {
                                "text": "Ar c'hantener, o welout ar pezh a oa c'hoarvezet, a roas gloar da Zoue o lavarout: A dra sur, an den-ma\u00f1 a oa reizh. "
                            },
                            {
                                "text": "Ar bobl holl a oa en em zastumet da welout ar pezh a c\u2019hoarveze hag o welout kement-se, a yeas kuit en ur skei\u00f1 war boull o c'halon. "
                            },
                            {
                                "text": "Ar re holl a anaveze anezha\u00f1 hag ar gwragez o doa e heuliet adalek Galilea, en em zalc'he a-bell hag a selle ouzh an trao\u00f9-se.  "
                            },
                            {
                                "text": "   Bez' e oa ur c\u2019huzuliad anvet Jozef, un den mat ha reizh, "
                            },
                            {
                                "text": "n'en doa ket roet e ali d'o diviz na d'o obero\u00f9. Dont a rae eus Arimatea, k\u00ear eus ar Yuzevien, hag e c'hortoze ivez rouantelezh Doue. "
                            },
                            {
                                "text": "O veza\u00f1 deuet da gavout Pilat, e c'houlennas diganta\u00f1 korf Jezuz. "
                            },
                            {
                                "text": "O veza\u00f1 e ziskennet eus ar groaz, en goloas gant ul lienenn hag e lakaas anezha\u00f1 en ur bez toullet er roc'h, e-lec'h ne oa bet c'hoazh lakaet den. "
                            },
                            {
                                "text": "Deiz ar c'hempennadur e oa hag ar sabad a dostae. "
                            },
                            {
                                "text": "Ar gwragez deuet eus Galilea ganta\u00f1, o veza\u00f1 heuliet Jozef, a welas ar bez ha penaos e oa lakaet e gorf e-barzh. "
                            },
                            {
                                "text": "O veza\u00f1 distroet, ec'h aozjont louzo\u00f9-frondus ha c'hwezhio\u00f9-mat, hag e tiskuizhjont d'an deiz sabad, hervez al lezenn.  "
                            }
                        ]
                    },
                    {
                        "verses": [
                            {
                                "text": "   Deiz kenta\u00f1 ar sizhun, e teujont mintin mat d'ar bez, o tegas ganto al louzo\u00f9-frondus o doa fichet. Ur re bennak o heulie. "
                            },
                            {
                                "text": "Kavout a rejont e oa bet ruilhet ar maen a-zirak ar bez. "
                            },
                            {
                                "text": "O veza\u00f1 aet enna\u00f1, ne gavjont ket korf an Aotrou Jezuz. "
                            },
                            {
                                "text": "Evel na ouient petra da so\u00f1jal war gement-se, setu, daou zen en em ziskouezas dezho gwisket gant dilhad lugernus. "
                            },
                            {
                                "text": "Evel ma oant spontet ha ma plegent o fenn war-zu an douar, e lavarjont dezho: Perak e klaskit e-touez ar re varv an hini a zo bev? "
                            },
                            {
                                "text": "N'ema\u00f1 ket ama\u00f1, met adsavet eo a varv. Ho pet so\u00f1j penaos en doa komzet ouzhoc'h, pa oa c'hoazh e Galilea "
                            },
                            {
                                "text": "o lavarout: Ret eo da Vab an den beza\u00f1 lakaet etre daouarn ar bec'herien, ha beza\u00f1 kroazstaget, hag adsevel a varv d'an trede deiz. "
                            },
                            {
                                "text": "Hag e teuas so\u00f1j dezho eus e gomzo\u00f9. "
                            },
                            {
                                "text": "O veza\u00f1 distroet eus ar bez, e tiskl\u00earjont an holl drao\u00f9-se d'an unnek ha d'an holl re all. "
                            },
                            {
                                "text": "Mari a Vagdala, Janed, Mari mamm Jakez, hag ar re all a oa ganto, a oa ar re a lavaras an trao\u00f9-ma\u00f1 d'an ebestel. "
                            },
                            {
                                "text": "Hag e kemerent ar pezh a lavarent evel ur sorc'henn ha n\u2019o c\u2019hredjont ket. "
                            },
                            {
                                "text": "Hogen P\u00ear a savas hag a redas d'ar bez. O veza\u00f1 pleget, ne welas nemet al lienenno\u00f9 war an douar. Mont a reas kuit, souezhet enna\u00f1 e-unan eus ar pezh a oa c'hoarvezet.  "
                            },
                            {
                                "text": "   Setu, daou anezho a yeas en deiz-se memes d'ur vourc'h anvet Emma\u00fcz, war hed tri-ugent stadenn (~ 11 km) diouzh Jeruzalem. "
                            },
                            {
                                "text": "Int a gomzas etrezo diwar-benn ar pezh a oa c'hoarvezet. "
                            },
                            {
                                "text": "Evel ma komzent ha ma rezonent, Jezuz e-unan a dostaas hag en em lakaas da gerzhout ganto. "
                            },
                            {
                                "text": "Met o daoulagad a oa dalc'het, en hevelep doare ma n'anavezent ket anezha\u00f1. "
                            },
                            {
                                "text": "E\u00f1 a lavaras dezho: Petra eo ar c'homzo\u00f9-se a lavarit etrezoc'h en ur vont en hent, ha perak oc'h ken trist? "
                            },
                            {
                                "text": "Unan anezho, anvet Kleopaz, a respontas dezha\u00f1: Te eo an diavaeziad hepken, e Jeruzalem, ha ne oar ket an trao\u00f9 c'hoarvezet enni en deizio\u00f9-ma\u00f1? "
                            },
                            {
                                "text": "E\u00f1 a lavaras dezho: Petra? Int a respontas dezha\u00f1: Ar pezh a zo c'hoarvezet gant Jezuz a Nazared, ur profed galloudek en obero\u00f9 hag e komzo\u00f9 dirak Doue ha dirak an holl bobl, "
                            },
                            {
                                "text": "ha penaos ar veleien vras ha mistri hor bro o deus e zroukroet da veza\u00f1 kondaonet d'ar marv, hag o deus e staget ouzh ar groaz. "
                            },
                            {
                                "text": "Ni a espere e oa hennezh an hini a saveteje Israel. Ha koulskoude kement-se holl, setu an trede deiz ma'z eo c'hoarvezet an trao\u00f9-se. "
                            },
                            {
                                "text": "Gwir eo koulskoude penaos gwragez bennak eus hon touez o deus hor gwall souezhet, rak o veza\u00f1 aet d'ar bez mintin mat, "
                            },
                            {
                                "text": "n'o deus ket kavet e gorf, hag ez int deuet o lavarout penaos aeled a zo en em ziskouezet dezho hag o deus lavaret ez eo bev. "
                            },
                            {
                                "text": "Hinienno\u00f9 ac'hanomp a zo aet d'ar bez hag o deus kavet an trao\u00f9 evel m'o deus ar gwragez lavaret dezho, met e\u00f1, n'o deus ket e welet. "
                            },
                            {
                                "text": "Hag e lavaras dezho: O tud hep skiant ha tud a galon gorrek da gredi\u00f1 kement en deus lavaret ar brofeded! "
                            },
                            {
                                "text": "Ha ne oa ket ret d'ar C'hrist gouza\u00f1v an trao\u00f9-se ha mont en e c'hloar? "
                            },
                            {
                                "text": "Hag e tisplegas dezho an holl Skriturio\u00f9 a gomze diwar e benn adalek Moizez betek an holl brofeded. "
                            },
                            {
                                "text": "Evel ma tostajont ouzh ar vourc'h e-lec'h ma'z aent, e\u00f1 a reas van da vont pelloc'h. "
                            },
                            {
                                "text": "Int a viras outa\u00f1 na d-aje, o lavarout: Chom ganeomp rak an noz a zeu hag an deiz a zo war e ziskenn. Antreal a reas evit chom ganto. "
                            },
                            {
                                "text": "Evel ma oa ouzh taol ganto, e kemeras ar bara hag e trugarekaas. O veza\u00f1 e dorret, e roas anezha\u00f1 dezho. "
                            },
                            {
                                "text": "O daoulagad a zigoras hag ec'h anavezjont anezha\u00f1, hag e tec'has a-zirak o daoulagad. "
                            },
                            {
                                "text": "Hag e lavarjont an eil d'egile: Hor c'halon ha ne domme ket ennomp, pa gomze ouzhimp en hent ha pa ziskl\u00earie deomp ar Skriturio\u00f9? "
                            },
                            {
                                "text": "O sevel en eur-se memes, e tistrojont da Jeruzalem. Hag e kavjont an unnek hag ar re a oa ganto dastumet asambles, "
                            },
                            {
                                "text": "o lavarout: An Aotrou e gwirionez a zo adsavet a varv, hag eo en em ziskouezet da Simon. "
                            },
                            {
                                "text": "Int a gontas ar pezh a oa erruet ganto en hent ha penaos o doa e anavezet pa oa o terri\u00f1 ar bara.  "
                            },
                            {
                                "text": "   Evel ma komzent diwar-benn an trao\u00f9-se, Jezuz e-unan en em ziskouezas en o c'hreiz hag a lavaras dezho: Ar peoc'h ra vo ganeoc'h! "
                            },
                            {
                                "text": "Met, spontet ha spouronet, e kredjont gwelout ur spered. "
                            },
                            {
                                "text": "Hag e lavaras dezho: Perak oc'h trubuilhet, ha perak e sav kement a so\u00f1jo\u00f9 en ho kalono\u00f9? "
                            },
                            {
                                "text": "Sellit ouzh va daouarn hag ouzh va zreid, me va-unan eo. Stokit ennon ha sellit: ur spered n'en deus na kig na eskern evel ma welit em eus. "
                            },
                            {
                                "text": "O lavarout kement-se, e tiskouezas dezho e zaouarn hag e dreid. "
                            },
                            {
                                "text": "Met en o levenez, ne gredent ket c'hoazh hag e oant souezhet; lavarout a reas dezho: Ha bez' hoc'h eus ama\u00f1 un dra bennak da zebri\u00f1? "
                            },
                            {
                                "text": "Kinnig a rejont dezha\u00f1 un tamm pesk rostet hag un derenn vel. "
                            },
                            {
                                "text": "O veza\u00f1 o c'hemeret, e tebras dirazo.  "
                            },
                            {
                                "text": "   Hag e lavaras dezho: Setu ar pezh am eus lavaret deoc'h pa oan c'hoazh ganeoc'h: ret eo ma vefe peurc'hraet kement a zo skrivet diwar va fenn e lezenn Moizez, er brofeded hag er Salmo\u00f9. "
                            },
                            {
                                "text": "Neuze e tigoras dezho o spered evit ma komprenfent ar Skriturio\u00f9, "
                            },
                            {
                                "text": "hag e lavaras dezho: Evel-se eo skrivet, hag evel-se e oa ret d\u2019ar C'hrist gouza\u00f1v ha sevel a-douez ar re varv d'an trede deiz. "
                            },
                            {
                                "text": "Ha ret eo ma vo prezeget en e anv ar geuzidigezh ha pardon ar pec'hedo\u00f9 e-touez an holl vroado\u00f9, o vont da genta\u00f1 dre Jeruzalem. "
                            },
                            {
                                "text": "C'hwi eo an testo\u00f9 eus an trao\u00f9-se. "
                            },
                            {
                                "text": "Ha setu, ez an da gas deoc'h ar pezh en deus va Zad prometet. Met evidoc'h-c'hwi, chomit e k\u00ear Jeruzalem ken ma viot gwisket gant ar galloud eus an nec'h.  "
                            },
                            {
                                "text": "   Degas a reas anezho er-maez betek Betania hag, o veza\u00f1 savet e zaouarn, e vennigas anezho. "
                            },
                            {
                                "text": "Hag e c'hoarvezas, pa oa ouzh o benniga\u00f1, ma pellaas diouto ha ma voe savet en ne\u00f1v. "
                            },
                            {
                                "text": "Int, goude beza\u00f1 e azeulet, a zistroas da Jeruzalem gant levenez vras, "
                            },
                            {
                                "text": "hag e oant dalc'hmat en templ, o veuli\u00f1 hag o venniga\u00f1 Doue. Amen.    "
                            }
                        ]
                    }
                ]
            },
            {
                "names": [
                    "John"
                ],
                "usfm_id": "John",
                "abbreviation": "John",
                "chapters": [
                    {
                        "verses": [
                            {
                                "text": "   Er penn-kenta\u00f1 e oa ar Ger, hag ar Ger a oa gant Doue, hag ar Ger a oa Doue. "
                            },
                            {
                                "text": "Er penn-kenta\u00f1 e oa gant Doue. "
                            },
                            {
                                "text": "An holl drao\u00f9 a zo bet graet dreza\u00f1, ha netra eus ar pezh a zo bet graet n'eo bet graet hepta\u00f1. "
                            },
                            {
                                "text": "Enna\u00f1 e oa ar vuhez, hag ar vuhez a oa skl\u00earijenn an dud. "
                            },
                            {
                                "text": "Ar skl\u00earijenn a lugern en de\u00f1valijenn hag an de\u00f1valijenn n'he deus ket he degemeret. "
                            },
                            {
                                "text": "Bez' e voe un den kaset a-berzh Doue, Yann a oa e anv. "
                            },
                            {
                                "text": "Dont a reas da veza\u00f1 test, da rei\u00f1 testeni d'ar skl\u00earijenn, evit ma kredje an holl dreza\u00f1. "
                            },
                            {
                                "text": "Ne oa ket ar skl\u00earijenn, met kaset e oa da rei\u00f1 testeni d'ar skl\u00earijenn, "
                            },
                            {
                                "text": "ar skl\u00earijenn wirion hag a sklaera kement den a zeu er bed. "
                            },
                            {
                                "text": "Er bed e oa hag ar bed a zo bet graet ganta\u00f1, met ar bed n'en deus ket e anavezet. "
                            },
                            {
                                "text": "Deuet eo da gavout e re, hag e re n'o eus ket e zegemeret. "
                            },
                            {
                                "text": "Met d'ar re holl o deus e zegemeret, en deus roet ar galloud da veza\u00f1 graet bugale da Zoue, da c'houzout eo d'ar re holl a gred en e anv, "
                            },
                            {
                                "text": "ar re n'int ket bet ganet eus ar gwad, nag eus bolontez ar c'hig, nag eus bolontez an den, met eus Doue. "
                            },
                            {
                                "text": "Ar Ger a zo bet graet kig hag en deus chomet en hon touez, leun a c'hras hag a wirionez, ha gwelet hon eus e c'hloar, ur gloar evel hini ar Mab nemeta\u00f1 deuet eus an Tad. "
                            },
                            {
                                "text": "Yann a roas testeni dezha\u00f1 pa grias o lavarout: Hema\u00f1 eo an hini am eus lavaret diwar e benn: An hini a zeu war va lerc'h a zo dreiston, rak a-raok din e oa. "
                            },
                            {
                                "text": "Ni holl hon eus resevet eus e leunder, ha gras war c'hras. "
                            },
                            {
                                "text": "Rak al lezenn a zo bet roet dre Voizez, ar c'hras hag ar wirionez a zo deuet dre Jezuz-Krist. "
                            },
                            {
                                "text": "Den n'en deus biskoazh gwelet Doue. Ar Mab nemeta\u00f1 a zo en askre an Tad, eo an hini en deus e roet da anavezout.  "
                            },
                            {
                                "text": "   Setu ama\u00f1 testeni Yann, pa gasas ar Yuzevien eus Jeruzalem beleien ha Levited da c'houlenn diganta\u00f1: Piv out-te? "
                            },
                            {
                                "text": "Anzav a reas ha ne nac'has ket, ya anzav a reas: N'on ket ar C'hrist. "
                            },
                            {
                                "text": "Hag e c'houlennjont diganta\u00f1: Piv out eta? Bez' out Elia? E\u00f1 a lavaras: N'on ket. Bez' out ar profed? E\u00f1 a respontas: Nann. "
                            },
                            {
                                "text": "Int a lavaras eta dezha\u00f1: Piv out? Evit ma roimp respont d'ar re o deus hor c'haset. Petra a lavarez ac'hanout da-unan? "
                            },
                            {
                                "text": "E\u00f1 a lavaras: Me eo mouezh an hini a gri el lec'h distro: Grit eeun hent an Aotrou, evel m'en deus lavaret ar profed Izaia. "
                            },
                            {
                                "text": "Ar re a oa bet kaset a oa farizianed. "
                            },
                            {
                                "text": "Goulenn a rejont diganta\u00f1: Perak e vadezez, ma n'out nag ar C'hrist, nag Elia, nag ar profed? "
                            },
                            {
                                "text": "Yann a respontas dezho: Me a vadez en dour, met unan bennak a zo en ho touez ha n'anavezit ket anezha\u00f1. "
                            },
                            {
                                "text": "Hennezh eo an hini a zeu war va lerc'h hag a zo dreiston, ha n'on ket dellezek da zieren korreenn e voto\u00f9. "
                            },
                            {
                                "text": "Kement-ma\u00f1 a c'hoarvezas e Betabara en tu all d'ar Jordan, e-lec'h ma vadeze Yann. "
                            },
                            {
                                "text": "An deiz war-lerc'h, Yann a welas Jezuz o tont d'e gavout hag a lavaras: Setu Oan Doue, an hini a lam kuit pec'hed ar bed. "
                            },
                            {
                                "text": "E\u00f1 eo an hini am eus lavaret diwar e benn: Dont a ra war va lerc'h un den hag a zo dreiston, rak a-raok din e oa. "
                            },
                            {
                                "text": "Me n'anavezen ket anezha\u00f1, met deuet on da vadezi\u00f1 en dour evit ma vo diskl\u00eariet da Israel. "
                            },
                            {
                                "text": "Yann a roas an testeni-ma\u00f1, o lavarout: Gwelet em eus ar Spered o tiskenn eus an ne\u00f1v evel ur goulm hag o chom warna\u00f1. "
                            },
                            {
                                "text": "Me n'anavezen ket anezha\u00f1, met an hini en deus va c'haset da vadezi\u00f1 en dour en deus lavaret din: An hini a weli ar Spered o tiskenn hag o chom warna\u00f1, hennezh eo an hini a vadez er Spered-Santel. "
                            },
                            {
                                "text": "Hag em eus gwelet, hag em eus roet testeni eo e\u00f1 Mab Doue.  "
                            },
                            {
                                "text": "   An deiz war-lerc'h, Yann a oa c'hoazh eno gant daou eus e ziskibien, "
                            },
                            {
                                "text": "hag o welout Jezuz a valee, e lavaras: Setu Oan Doue. "
                            },
                            {
                                "text": "An daou ziskibl en klevas o komz evel-se hag a heulias Jezuz. "
                            },
                            {
                                "text": "Jezuz o veza\u00f1 distroet hag o welout e heulient anezha\u00f1, a lavaras dezho: Petra a glaskit? Respont a rejont dezha\u00f1: Rabbi, da lavarout eo Mestr, pelec'h e chomez? "
                            },
                            {
                                "text": "E\u00f1 a lavaras dezho: Deuit ha gwelit. Mont a rejont hag e weljont pelec'h e chome, hag e chomjont ganta\u00f1 an deiz-se. War-dro an dekvet eur e oa. "
                            },
                            {
                                "text": "Andrev breur Simon-P\u00ear, a oa unan eus an daou o doa klevet ar pezh en doa lavaret Yann hag o doa heuliet anezha\u00f1. "
                            },
                            {
                                "text": "E\u00f1 a gavas da genta\u00f1 e vreur e-unan, Simon, hag a lavaras dezha\u00f1: Kavet hon eus ar Mesiaz, da lavarout eo ar C'hrist (= an Olevet). "
                            },
                            {
                                "text": "Hag e tegasas anezha\u00f1 da Jezuz. Jezuz, o veza\u00f1 sellet outa\u00f1, a lavaras dezha\u00f1: Te eo Simon mab Jona; galvet e vi Kefaz, da lavarout eo P\u00ear. "
                            },
                            {
                                "text": "An deiz war-lerc'h, Jezuz a c'hoantaas mont e Galilea. Kavout a reas Filip hag e lavaras dezha\u00f1: Heuilh ac'hanon. "
                            },
                            {
                                "text": "Filip a oa eus Betsaida, k\u00ear Andrev ha P\u00ear. "
                            },
                            {
                                "text": "Filip a gavas Natanael hag a lavaras dezha\u00f1: Kavet hon eus an hini a zo bet skrivet diwar e benn gant Moizez el lezenn ha gant ar brofeded: Jezuz mab Jozef, eus Nazared. "
                            },
                            {
                                "text": "Natanael a lavaras dezha\u00f1: Hag eus Nazared e c'hell dont un dra vat bennak? Filip a lavaras dezha\u00f1: Deus ha gwel. "
                            },
                            {
                                "text": "Jezuz, o welout Natanael o tont d'e gavout, a lavaras diwar e benn: Setu ur gwir Israelad ha n'eus troidell ebet enna\u00f1. "
                            },
                            {
                                "text": "Natanael a lavaras dezha\u00f1: A-belec'h ec'h anavezez ac'hanon? Jezuz a respontas dezha\u00f1: A-raok ma c'halvas Filip ac'hanout, pa oas dindan ar wezenn-fiez, da welet em eus. "
                            },
                            {
                                "text": "Natanael a respontas dezha\u00f1: Mestr, te eo Mab Doue, te eo roue Israel. "
                            },
                            {
                                "text": "Jezuz a respontas dezha\u00f1: Abalamour ma em eus lavaret dit em eus da welet dindan ar wezenn-fiez, e kredez? Trao\u00f9 brasoc'h eget ar re-ma\u00f1 a weli. "
                            },
                            {
                                "text": "Hag e lavaras dezha\u00f1: E gwirionez, e gwirionez, me a lavar deoc'h, a-vrema\u00f1 e welot an ne\u00f1v digor hag aeled Doue o pignat hag o tiskenn a-us da Vab an den.  "
                            }
                        ]
                    },
                    {
                        "verses": [
                            {
                                "text": "   Tri devezh goude, e voe un eured e Kana e Galilea ha mamm Jezuz a oa eno. "
                            },
                            {
                                "text": "Jezuz ivez a voe pedet da vont d'an eured gant e ziskibien. "
                            },
                            {
                                "text": "Ar gwin o veza\u00f1 manket, mamm Jezuz a lavaras dezha\u00f1: N'o deus ken a win. "
                            },
                            {
                                "text": "Jezuz a lavaras dezhi: Gwreg, petra a zo etre te ha me? N'eo ket c'hoazh deuet va eur. "
                            },
                            {
                                "text": "E vamm a lavaras d'ar re a servije: Grit kement a lavaro deoc'h. "
                            },
                            {
                                "text": "Bez' e oa eno c'hwec'h lestr-maen, lakaet evit glanidigezh ar Yuzevien, o terc'hel pep hini anezho daou pe dri metret (~ 70 da 100 l). "
                            },
                            {
                                "text": "Jezuz a lavaras dezho: Kargit a zour al listri-se. Hag e kargjont anezho leun-barr. "
                            },
                            {
                                "text": "Lavarout a reas dezho: Tennit brema\u00f1 anezha\u00f1 ha kasit da vestr ar fest. Hag e kasjont. "
                            },
                            {
                                "text": "P'en doe mestr ar fest ta\u00f1vaet an dour troet e gwin, ne ouie ket a-belec'h e teue ar gwin-se met ar vevelien o doa tennet an dour a ouie, e c'halvas ar pried "
                            },
                            {
                                "text": "hag e lavaras dezha\u00f1: Pep den a ro da genta\u00f1 ar gwin mat, hag an hini falloc'h goude ma vefe bet evet kalz. Te ac'h eus miret ar gwin mat betek vrema\u00f1! "
                            },
                            {
                                "text": "Setu e Kana Galilea ar c'henta\u00f1 mirakl a reas Jezuz, hag e tiskouezas e c'hloar. E ziskibien a gredas enna\u00f1. "
                            },
                            {
                                "text": "Goude-se, e tiskennas da Gafarnaoum gant e vamm, e vreudeur hag e ziskibien, ha ne chomjont eno nemet un nebeud devezhio\u00f9.  "
                            },
                            {
                                "text": "   Pask ar Yuzevien a oa tost ha Jezuz a bignas da Jeruzalem. "
                            },
                            {
                                "text": "En templ e kavas ar re a werzhe ejened, de\u00f1ved ha koulmed, gant an drokerien-arc'hant a oa azezet eno. "
                            },
                            {
                                "text": "O veza\u00f1 graet ur skourjez-kerdin, e kasas anezho holl kuit eus an templ, hag an de\u00f1ved hag an ejened. Teurel a reas d'an douar arc'hant an drokerien hag e tiskaras o zaolio\u00f9, "
                            },
                            {
                                "text": "hag e lavaras d'ar re a werzhe koulmed: Tennit an dra-se ac'han, na rit ket eus ti va Zad un ti a varc'had. "
                            },
                            {
                                "text": "E ziskibien o doe so\u00f1j ez eo skrivet: Ar gred evit da di en deus va devet. "
                            },
                            {
                                "text": "Neuze ar Yuzevien, o kemer ar gomz, a lavaras dezha\u00f1: Peseurt mirakl e tiskouezez deomp evit ober kement-se? "
                            },
                            {
                                "text": "Jezuz a lavaras dezho: Diskarit an templ-ma\u00f1 hag e savin anezha\u00f1 a-nevez a-benn tri devezh. "
                            },
                            {
                                "text": "Ar Yuzevien a lavaras dezha\u00f1: C'hwec'h vloaz ha daou-ugent a zo bet ret evit sevel an templ-ma\u00f1, ha te en adsavfe e tri devezh? "
                            },
                            {
                                "text": "Met e\u00f1 a gomze eus templ e gorf. "
                            },
                            {
                                "text": "Goude eta ma oa adsavet a-douez ar re varv, e ziskibien o doe so\u00f1j en doa lavaret kement-se dezho, hag e kredjont er Skritur hag er ger-se en doa Jezuz lavaret. "
                            },
                            {
                                "text": "E-pad ma oa e Jeruzalem, da ouel ar Pask, kalz a dud a gredas en e anv o welout ar miraklo\u00f9 a rae. "
                            },
                            {
                                "text": "Met Jezuz ne fizie ket enno dre m'o anaveze holl, "
                            },
                            {
                                "text": "ha dre ma n'en doa ket ezhomm e vije roet testeni gant unan bennak diwar-benn un den, rak anavezout a rae ar pezh a oa en den.  "
                            }
                        ]
                    },
                    {
                        "verses": [
                            {
                                "text": "   Hogen e oa un den e-touez ar farizianed, anvet Nikodem, unan eus re vras ar Yuzevien. "
                            },
                            {
                                "text": "Hema\u00f1 a zeuas en noz da gavout Jezuz hag a lavaras dezha\u00f1: Mestr, ni a oar ez out un doktor deuet a-berzh Doue, rak den ne c'hell ober ar miraklo\u00f9-se a rez, nemet e vefe Doue ganta\u00f1. "
                            },
                            {
                                "text": "Jezuz a respontas dezha\u00f1: E gwirionez, e gwirionez, me a lavar dit, ma ne vez ket ganet un den eus an nec'h, ne c'hell ket gwelout rouantelezh Doue. "
                            },
                            {
                                "text": "Nikodem a lavaras dezha\u00f1: Penaos e c'hell un den beza\u00f1 ganet pa'z eo kozh? Hag e c'hell distrei\u00f1 un eil gwech e kof e vamm ha beza\u00f1 ganet? "
                            },
                            {
                                "text": "Jezuz a respontas: E gwirionez, e gwirionez, me a lavar dit, ma ne vez ket un den ganet a zour hag a Spered, ne c'hell ket mont e rouantelezh Doue. "
                            },
                            {
                                "text": "Ar pezh a zo ganet eus ar c'hig a zo kig, ar pezh a zo ganet eus ar Spered a zo spered. "
                            },
                            {
                                "text": "Na vez ket souezhet ma lavaran dit: Ret eo ma viot ganet eus an nec'h. "
                            },
                            {
                                "text": "An avel a c'hwezh e-lec'h ma kar hag e klevez an trouz, met n'ouzout ket nag a-belec'h e teu na pelec'h ez a. Evel-se e c'hoarvez gant pep den a zo ganet eus ar Spered. "
                            },
                            {
                                "text": "Nikodem a lavaras dezha\u00f1: Penaos e c'hell c'hoarvezout kement-se? "
                            },
                            {
                                "text": "Jezuz a respontas dezha\u00f1: Te a zo doktor Israel, ha n'ouzout ket an trao\u00f9-se? "
                            },
                            {
                                "text": "E gwirionez, e gwirionez, me a lavar dit, e lavaromp ar pezh a ouzomp hag e roomp testeni eus ar pezh hon eus gwelet, ha ne zegemerit ket hon testeni. "
                            },
                            {
                                "text": "Ma ne gredit ket pa gomzan deoc'h eus trao\u00f9 douarel, penaos e kredot pa gomzin deoc'h eus trao\u00f9 ne\u00f1vel? "
                            },
                            {
                                "text": "Den n'eo pignet en ne\u00f1v, nemet an hini a zo diskennet eus an ne\u00f1v, Mab an den a zo en ne\u00f1v. "
                            },
                            {
                                "text": "Hag evel ma savas Moizez an naer el lec'h distro, evel-se eo ret e vo savet Mab an den, "
                            },
                            {
                                "text": "evit na vo ket kollet piv bennak a gred enna\u00f1, met m'en devo ar vuhez peurbadus. "
                            },
                            {
                                "text": "Rak kement en deus Doue karet ar bed m'en deus roet e Vab nemeta\u00f1, evit na vo ket kollet piv bennak a gred enna\u00f1, met m'en devo ar vuhez peurbadus. "
                            },
                            {
                                "text": "Rak Doue n'en deus ket kaset e Vab er bed evit barn ar bed, met evit ma vo salvet ar bed dreza\u00f1. "
                            },
                            {
                                "text": "An hini a gred enna\u00f1 n'eo ket barnet, met an hini na gred ket a zo dija barnet, abalamour n'en deus ket kredet en anv Mab nemeta\u00f1 Doue. "
                            },
                            {
                                "text": "Ha setu ar varnedigezh: ar skl\u00earijenn a zo deuet er bed hag an dud o deus karet muioc'h an de\u00f1valijenn eget ar skl\u00earijenn, abalamour ma oa fall o obero\u00f9. "
                            },
                            {
                                "text": "Rak piv bennak a ra an droug a gasa ar skl\u00earijenn ha ne zeu ket d'ar skl\u00earijenn, gant aon na vefe rebechet e obero\u00f9. "
                            },
                            {
                                "text": "Met an hini a ra hervez ar wirionez a zeu d'ar skl\u00earijenn, evit ma vo diskuliet e obero\u00f9, rak e Doue ez int graet.  "
                            },
                            {
                                "text": "   Goude-se, Jezuz a yeas gant e ziskibien e douar Judea. Eno e chomas ganto hag e vadeze. "
                            },
                            {
                                "text": "Yann a vadeze ivez en Enon tost da Salim, abalamour ma oa eno kalz a zour. Hag ez aed di evit beza\u00f1 badezet, "
                            },
                            {
                                "text": "rak Yann ne oa ket bet c'hoazh lakaet er prizon. "
                            },
                            {
                                "text": "Hogen un tamall a savas etre diskibien Yann hag ar Yuzevien diwar-benn ar c'hlanidigezh. "
                            },
                            {
                                "text": "Dont a rejont da gavout Yann hag e lavarjont dezha\u00f1: Mestr, an hini a oa ganit d'an tu all d'ar Jordan hag ac'h eus roet testeni dezha\u00f1, setu, e vadez hag an holl a ya d'e gavout. "
                            },
                            {
                                "text": "Yann a respontas: Den ne c'hell resev tra ebet, nemet roet e vefe bet dezha\u00f1 eus an ne\u00f1v. "
                            },
                            {
                                "text": "C'hwi hoc'h-unan a zo testo\u00f9 din em eus lavaret: N'eo ket me eo ar C'hrist, met kaset on bet a-raok dezha\u00f1. "
                            },
                            {
                                "text": "An hini en deus ar wreg eo an ozhac'h. Met mignon an ozhac'h, a zo eno hag en selaou, a zo laouen bras pa glev mouezh an ozhac'h, hag al levenez-se a zo va hini ha peurvat eo. "
                            },
                            {
                                "text": "Ret eo dezha\u00f1 kreski\u00f1 ha din bihanaat. "
                            },
                            {
                                "text": "An hini a zeu eus an nec'h a zo dreist an holl. An hini a zeu eus an douar a zo eus an douar hag e lavar a zeu eus an douar. An hini a zeu eus an ne\u00f1v a zo dreist an holl, "
                            },
                            {
                                "text": "hag a ro testeni eus ar pezh en deus gwelet ha klevet, ha den ne zegemer e desteni. "
                            },
                            {
                                "text": "An hini a zegemer e desteni en deus siellet penaos eo Doue gwirion, "
                            },
                            {
                                "text": "rak an hini en deus Doue kaset a lavar komzo\u00f9 Doue, rak Doue ne ro ket dezha\u00f1 ar Spered dre vuzul. "
                            },
                            {
                                "text": "An Tad a gar ar Mab hag en deus lakaet pep tra etre e zaouarn. "
                            },
                            {
                                "text": "An hini a gred er Mab en deus ar vuhez peurbadus, met an hini na sent ket ouzh ar Mab ne welo ket ar vuhez, met fulor Doue a chom warna\u00f1.  "
                            }
                        ]
                    },
                    {
                        "verses": [
                            {
                                "text": "   Pa ouezas an Aotrou o doa ar farizianed klevet ma rae ha ma vadeze Jezuz muioc'h a ziskibien eget Yann, "
                            },
                            {
                                "text": "koulskoude ne oa ket Jezuz e-unan a vadeze met e ziskibien, "
                            },
                            {
                                "text": "e kuitaas Bro-Judea hag e tistroas e Galilea. "
                            },
                            {
                                "text": "Ret e oa dezha\u00f1 tremen dre Samaria. "
                            },
                            {
                                "text": "Erruout a reas en ur g\u00ear eus Samaria anvet Sikar, tost d\u2019ar park en doa Jakob roet d'e vab Jozef. "
                            },
                            {
                                "text": "Eno e oa pu\u00f1s Jakob. Jezuz, o veza\u00f1 skuizh gant an hent, a azezas e-kichen ar pu\u00f1s. War-dro ar c'hwec'hvet eur e oa. "
                            },
                            {
                                "text": "Ur wreg samaritan a zeuas evit tenna\u00f1 dour. Jezuz a lavaras dezhi: Ro din da eva\u00f1. "
                            },
                            {
                                "text": "E ziskibien a oa aet e k\u00ear evit prena\u00f1 boued. "
                            },
                            {
                                "text": "Ar wreg samaritan a lavaras dezha\u00f1: Penaos, te hag a zo yuzev, a c'houlenn da eva\u00f1 diganin-me ur Samaritanez? Rak ar Yuzevien ne zarempredont ket gant ar Samaritaned. "
                            },
                            {
                                "text": "Jezuz a respontas dezhi: Mar anavezjes donezon Doue ha piv eo an hini a lavar dit: Ro din da eva\u00f1, ez pefe goulennet da-unan diganta\u00f1 hag en defe roet dit dour a vuhez. "
                            },
                            {
                                "text": "Ar wreg a lavaras dezha\u00f1: Aotrou, ne'c'h eus netra evit tenna\u00f1 dour, hag ar pu\u00f1s a zo don. A-belec'h eta ez pefe an dour a vuhez-se? "
                            },
                            {
                                "text": "Ha brasoc'h out eget hon tad Jakob, en deus roet deomp ar pu\u00f1s-ma\u00f1 hag en deus evet e-unan anezha\u00f1, kenkoulz evel e vibien hag e loened? "
                            },
                            {
                                "text": "Jezuz a respontas dezhi: Piv bennak a ev eus an dour-ma\u00f1 en devo sec'hed adarre, "
                            },
                            {
                                "text": "met an hini a evo eus an dour a roin dezha\u00f1 n'en devo biken mui sec'hed, hag an dour a roin dezha\u00f1 a zeuio enna\u00f1 ur vammenn-dour a strinko evit ar vuhez peurbadus. "
                            },
                            {
                                "text": "Ar wreg a lavaras dezha\u00f1: Aotrou, ro din eus an dour-se, evit na'm bo ken sec'hed ha na zeuin ken da denna\u00f1 dour ama\u00f1. "
                            },
                            {
                                "text": "Jezuz a lavaras dezhi: Kae, galv da bried ha deus ama\u00f1. "
                            },
                            {
                                "text": "Ar wreg a respontas: Ne'm eus pried ebet. Jezuz a lavaras dezhi: Lavaret mat ec'h eus: Ne'm eus pried ebet, "
                            },
                            {
                                "text": "rak pemp pried ac'h eus bet, hag an hini a zo ganit brema\u00f1 n'eo ket da bried. Gwir ac'h eus lavaret e kement-se. "
                            },
                            {
                                "text": "Ar wreg a lavaras dezha\u00f1: Aotrou, gwelout a ran ez out ur profed. "
                            },
                            {
                                "text": "Hon tado\u00f9 o deus azeulet war ar menez-ma\u00f1, ha c'hwi a lavar penaos al lec'h e pelec'h eo ret azeuli\u00f1 a zo e Jeruzalem. "
                            },
                            {
                                "text": "Jezuz a lavaras dezhi: Gwreg, kred ac'hanon, an eur a zeu ma n'azeulot ken an Tad na war ar menez-ma\u00f1 nag e Jeruzalem. "
                            },
                            {
                                "text": "C'hwi a azeul ar pezh n'anavezit ket. Ni a azeul ar pezh a anavezomp, rak ar silividigezh a zeu eus ar Yuzevien. "
                            },
                            {
                                "text": "Met an eur a zeu, ha deuet eo dija, ma teuio ar gwir azeulerien da azeuli\u00f1 an Tad e spered hag e gwirionez, rak an Tad a c'houlenn ar seurt azeulerien-se. "
                            },
                            {
                                "text": "Doue a zo Spered, hag ret eo d'ar re a azeul anezha\u00f1, e azeuli\u00f1 e spered hag e gwirionez. "
                            },
                            {
                                "text": "Ar wreg a lavaras dezha\u00f1: Gouzout a ran penaos ar Mesiaz, an hini a c'halver Krist, a dle dont. Pa vo deuet, e tiskl\u00eario deomp an holl drao\u00f9. "
                            },
                            {
                                "text": "Jezuz a lavaras dezhi: Me eo, me an hini a gomz ouzhit. "
                            },
                            {
                                "text": "War gement-se e ziskibien a erruas hag a voe souezhet dre ma komze gant ur wreg. Koulskoude hini anezho ne lavaras dezha\u00f1: Petra a c'houlennez? Pe: perak e komzez ganti? "
                            },
                            {
                                "text": "Neuze ar wreg a lezas he fod-dour, a yeas e k\u00ear hag a lavaras d'an dud: "
                            },
                            {
                                "text": "Deuit da welout un den en deus lavaret din kement am eus graet. Ha ne vefe ket e\u00f1 ar C'hrist? "
                            },
                            {
                                "text": "Mont a rejont er-maez eus k\u00ear hag e teujont d'e gavout. "
                            },
                            {
                                "text": "Koulskoude e ziskibien a dostaas outa\u00f1 hag a lavaras: Mestr, debr. "
                            },
                            {
                                "text": "Met e lavaras dezho: Me am eus da zebri\u00f1 ur boued n'anavezit ket. "
                            },
                            {
                                "text": "An diskibien a lavaras eta an eil d'egile: Hag unan bennak en defe degaset da zebri\u00f1 dezha\u00f1? "
                            },
                            {
                                "text": "Jezuz a lavaras dezho: Va boued eo ober bolontez an hini en deus va c'haset ha peurober e oberenn. "
                            },
                            {
                                "text": "Ha ne lavarit ket ez eus c'hoazh pevar miz ac'han d'an eost? Setu, me a lavar deoc'h: Savit ho taoulagad ha sellit ouzh ar maezio\u00f9 a wenna dija evit an eost. "
                            },
                            {
                                "text": "An hini a ved resev ur gopr hag a zastum frouezh evit ar vuhez peurbadus, evit m'en em laouenaio an hini a had ivez gant an hini a ved. "
                            },
                            {
                                "text": "Rak e kement-ma\u00f1 eo gwir ar gomz-ma\u00f1: Unan all eo an hader, unan all eo ar meder. "
                            },
                            {
                                "text": "Me am eus ho kaset e-lec'h n'hoc'h eus ket labouret. Reo\u00f9 all o deus labouret ha c'hwi a zo aet en o labour. "
                            },
                            {
                                "text": "Kalz eus Samaritaned ar g\u00ear-se a gredas enna\u00f1 abalamour da gomz ar wreg, rak roet he doa an testeni-ma\u00f1: Lavaret en deus din kement am eus graet. "
                            },
                            {
                                "text": "Ar Samaritaned eta, o veza\u00f1 deuet d'e gavout, a bedas anezha\u00f1 da chom ganto. Chom a reas daou zevezh eno. "
                            },
                            {
                                "text": "Hag un niver kalz brasoc'h a gredas abalamour d'e gomz. "
                            },
                            {
                                "text": "Lavarout a rejont d'ar wreg: N'eo ket abalamour da'z lavar eo e kredomp, rak klevet hon eus anezha\u00f1 hon-unan hag ec'h anavezomp penaos hema\u00f1 eo e gwirionez Salver ar bed, ar C'hrist.  "
                            },
                            {
                                "text": "   Goude an daou zevezh, ez eas kuit ac'hano evit mont e Galilea, "
                            },
                            {
                                "text": "rak Jezuz e-unan en doa diskl\u00eariet penaos ur profed n'eo ket enoret en e vro e-unan. "
                            },
                            {
                                "text": "Pa voe erru e Galilea, e voe degemeret mat gant ar C'halileiz o doa gwelet kement en doa graet e Jeruzalem deiz ar gouel; rak int ivez a oa aet d'ar gouel. "
                            },
                            {
                                "text": "Jezuz a zeuas eta a-nevez da Gana Galilea, e-lec'h m'en doa troet an dour e gwin. Bez' e oa e Kafarnaoum un Aotrou a di ar roue a oa kla\u00f1v e vab. "
                            },
                            {
                                "text": "O veza\u00f1 anavezet penaos Jezuz a oa deuet eus Judea da C'halilea, ez eas d'e gavout hag e pedas anezha\u00f1 da ziskenn evit yac'haat e vab, rak mont a rae da vervel. "
                            },
                            {
                                "text": "Jezuz a lavaras dezha\u00f1: Ma ne welit ket a sino\u00f9 hag a vurzhudo\u00f9, ne gredit ket. "
                            },
                            {
                                "text": "An Aotrou a di ar roue a lavaras dezha\u00f1: Aotrou, diskenn a-raok ma varvo va bugel. "
                            },
                            {
                                "text": "Jezuz a lavaras dezha\u00f1: Kae, da vab a vev. An den a gredas ar ger en doa Jezuz lavaret dezha\u00f1 hag a yeas kuit. "
                            },
                            {
                                "text": "Evel ma tiskenne, e vevelien a zeuas d'e ziarbenn hag a gemennas dezha\u00f1: Da vab a vev. "
                            },
                            {
                                "text": "E\u00f1 a c'houlennas outo da bet eur e oa en em gavet gwelloc'h, hag e lavarjont dezha\u00f1: Dec'h d'ar seizhvet eur, an derzhienn a guitaas anezha\u00f1. "
                            },
                            {
                                "text": "An tad a anavezas e oa d'an eur-se en doa Jezuz lavaret dezha\u00f1: Da vab a vev. Hag e kredas, e\u00f1 hag holl dud e di. "
                            },
                            {
                                "text": "Jezuz a reas an eil mirakl-se en e zistro eus Judea da C'halilea.  "
                            }
                        ]
                    },
                    {
                        "verses": [
                            {
                                "text": "   Goude-se, e voe ur gouel eus ar Yuzevien ha Jezuz a bignas da Jeruzalem. "
                            },
                            {
                                "text": "Bez' ez eus e Jeruzalem, tost ouzh dor an De\u00f1ved, ur stank galvet en hebraeg Betesda hag en deus pemp porched. "
                            },
                            {
                                "text": "Eno e oa gourvezet un niver bras a dud kla\u00f1v, dall, kamm ha seizet, a c'hortoze keflusk an dour, "
                            },
                            {
                                "text": "rak un ael a ziskenne er stank a amzer-da-amzer hag a gemmeske an dour. Hag an hini kenta\u00f1 a yae e-barzh goude ma vije bet kemmesket an dour a veze yac'haet, n'eus forzh peseurt kle\u00f1ved a vije ganta\u00f1. "
                            },
                            {
                                "text": "Bez' e oa eno un den hag a oa kla\u00f1v abaoe eizh vloaz ha tregont. "
                            },
                            {
                                "text": "Jezuz, o welout anezha\u00f1 gourvezet hag oc'h anavezout e oa dija kla\u00f1v abaoe pell amzer, a lavaras dezha\u00f1: Ha fellout a ra dit beza\u00f1 yac'haet? "
                            },
                            {
                                "text": "Ar c'hla\u00f1vour a respontas dezha\u00f1: Aotrou, ne'm eus den evit va zeurel er stank pa vez kemmesket an dour hag, e-pad m'emaon o vont, unan all a ziskenn a-raok din. "
                            },
                            {
                                "text": "Jezuz a lavaras dezha\u00f1: Sav, doug da wele ha kerzh. "
                            },
                            {
                                "text": "Kerkent an den a voe yac'haet, a gemeras e wele hag a gerzhas. Hag an deiz-se a oa un deiz sabad. "
                            },
                            {
                                "text": "Neuze ar Yuzevien a lavaras d'an hini a oa bet yac'haet: Ar sabad eo, n'eo ket aotreet dit dougen da wele. "
                            },
                            {
                                "text": "E\u00f1 a respontas dezho: An hini en deus va yac'haet en deus lavaret din: Doug da wele ha kerzh. "
                            },
                            {
                                "text": "Neuze e c'houlennjont diganta\u00f1: Piv eo an den en deus lavaret dit: Doug da wele ha kerzh? "
                            },
                            {
                                "text": "Met an hini a oa bet yac'haet ne ouie ket piv e oa. Rak Jezuz a oa en em dennet abalamour ma oa kalz a dud eno. "
                            },
                            {
                                "text": "Goude-se, Jezuz a gavas anezha\u00f1 en templ hag a lavaras dezha\u00f1: Setu, yac'haet out bet, na bec'h ken gant aon en em gavfe ganit un dra bennak gwashoc'h. "
                            },
                            {
                                "text": "An den-se a yeas hag a lavaras d'ar Yuzevien e oa Jezuz en doa e yac'haet. "
                            },
                            {
                                "text": "Dre-se ar Yuzevien a heskinas Jezuz hag a glaskas e lakaat d'ar marv, dre m'en doa graet kement-se d'an deiz sabad.  "
                            },
                            {
                                "text": "   Met Jezuz a respontas dezho: Va Zad a labour betek vrema\u00f1 ha me a labour ivez. "
                            },
                            {
                                "text": "Dre-se ar Yuzevien a glaskas c'hoazh muioc'h e lakaat d'ar marv, nann hepken dre ma torre ar sabad, met c'hoazh abalamour ma c'halve Doue e Dad e-unan, oc'h en em ober e-unan kevatal da Zoue. "
                            },
                            {
                                "text": "Neuze Jezuz a respontas dezho: E gwirionez, e gwirionez, me a lavar deoc'h, ar Mab ne c'hell ober netra anezha\u00f1 e-unan, nemet en defe gwelet an Tad ouzh henn ober, rak kement a ra an Tad, ar Mab a ra ivez evelta\u00f1. "
                            },
                            {
                                "text": "Rak an Tad a gar ar Mab hag a ziskouez dezha\u00f1 kement a ra, ha diskouez a raio dezha\u00f1 obero\u00f9 brasoc'h eget ar re-ma\u00f1, evit ma viot sabatuet. "
                            },
                            {
                                "text": "Rak, evel ma adsav a varv an Tad hag e ro ar vuhez, evel-se ivez ar Mab a ro ar vuhez d'ar re a fell dezha\u00f1. "
                            },
                            {
                                "text": "An Tad ne varn den, met roet en deus pep barn d'ar Mab, "
                            },
                            {
                                "text": "evit ma'c'h enoro an holl ar Mab, evel ma'c'h enoront an Tad. An hini na enor ket ar Mab n'enor ket an Tad en deus e gaset. "
                            },
                            {
                                "text": "E gwirionez, e gwirionez, me a lavar deoc'h, an hini a selaou va ger hag a gred en hini en deus va c'haset, en deus ar vuhez peurbadus ha ne zeu ket e barnedigezh, met tremenet eo eus ar marv d'ar vuhez. "
                            },
                            {
                                "text": "E gwirionez, e gwirionez, me a lavar deoc'h, an eur a zeu, ha deuet eo dija, ma klevo ar re varv mouezh Mab Doue, hag ar re he c'hlevo a vevo. "
                            },
                            {
                                "text": "Rak, evel m'en deus an Tad ar vuhez enna\u00f1 e-unan, roet en deus ivez d'ar Mab da gaout ar vuhez enna\u00f1 e-unan, "
                            },
                            {
                                "text": "hag roet en deus dezha\u00f1 ar galloud da varn, abalamour ma'z eo Mab an den. "
                            },
                            {
                                "text": "Na vezit ket souezhet a gement-se, rak dont a ra an eur ma klevo e vouezh ar re holl a zo er bezio\u00f9 ha ma'z aint er-maez, "
                            },
                            {
                                "text": "ar re o devo graet ar mad en adsavidigezh a vuhez, hag ar re o devo graet an droug en adsavidigezh a varn. "
                            },
                            {
                                "text": "Ne c'hellan ober netra ac'hanon va-unan, barn a ran diouzh ma klevan, ha va barn a zo reizh, rak ne glaskan ket va bolontez met bolontez an Tad en deus va c'haset.  "
                            },
                            {
                                "text": "   Mar roan testeni ac'hanon va-unan, va zesteni n'eo ket gwir. "
                            },
                            {
                                "text": "Bez' ez eus unan all hag a ro testeni ac'hanon, ha gouzout a ran ez eo gwir an testeni a ro ac'hanon. "
                            },
                            {
                                "text": "Kaset hoc'h eus tud da gavout Yann, hag en deus roet testeni d'ar wirionez. "
                            },
                            {
                                "text": "Met an testeni a resevan n'eo ket hini eus un den, koulskoude e lavaran kement-ma\u00f1 evit ma viot salvet. "
                            },
                            {
                                "text": "Yann a oa al lamp a zev hag a sklaera, ha fellet eo bet deoc'h en em laouenaat ouzh e skl\u00earijenn e-pad un eur. "
                            },
                            {
                                "text": "Met me am eus un testeni brasoc'h eget hini Yann, rak an obero\u00f9 en deus va Zad roet din da beurober, an obero\u00f9-ma\u00f1 o-unan a ran, a ro ac'hanon an testeni-ma\u00f1, penaos en deus an Tad va c'haset. "
                            },
                            {
                                "text": "Hag an Tad en deus va c'haset en deus e-unan roet testeni ac'hanon. C'hwi n'hoc'h eus biskoazh klevet e vouezh, na gwelet e zremm, "
                            },
                            {
                                "text": "hag e c'her ne chom ket ennoc'h, pa'z eo gwir ne gredit ket en hini en deus kaset. "
                            },
                            {
                                "text": "Furchal a rit ar Skriturio\u00f9, rak enno e kredit kaout ar vuhez peurbadus, hag int eo ar re a ro testeni ac'hanon. "
                            },
                            {
                                "text": "C'hwi ne fell ket deoc'h dont da'm c'havout evit kaout ar vuhez. "
                            },
                            {
                                "text": "Ne resevan ket gloar eus an dud. "
                            },
                            {
                                "text": "Met hoc'h anavezan, n'ema\u00f1 ket karantez Doue ennoc'h hoc'h-unan. "
                            },
                            {
                                "text": "Deuet on en anv va Zad ha ne zegemerit ket ac'hanon. Mar deu unan all en e anv e-unan, e tegemerot anezha\u00f1. "
                            },
                            {
                                "text": "Penaos e c'hellit kredi\u00f1, c'hwi hag a resev ho kloar an eil digant egile ha na glask ket ar gloar a zeu eus Doue hepken? "
                            },
                            {
                                "text": "Na so\u00f1jit ket ez eo me ho tamallo dirak an Tad. Moizez, an hini a esperit enna\u00f1, eo an hini ho tamallo. "
                            },
                            {
                                "text": "Rak mar kredjec'h Moizez, e kredjec'h ivez ac'hanon, rak skrivet en deus diwar va fenn. "
                            },
                            {
                                "text": "Met ma ne gredit ket e skrido\u00f9, penaos e kredot va gerio\u00f9?  "
                            }
                        ]
                    },
                    {
                        "verses": [
                            {
                                "text": "   Goude-se, Jezuz a dremenas en tu all da Vor Galilea pe Mor Tiberiaz. "
                            },
                            {
                                "text": "Ur bobl vras a heulie anezha\u00f1, abalamour ma welent ar miraklo\u00f9 a rae war ar re gla\u00f1v. "
                            },
                            {
                                "text": "Jezuz a bignas war ar menez hag ec'h azezas eno gant e ziskibien. "
                            },
                            {
                                "text": "Hag ar Pask, gouel ar Yuzevien, a oa tost. "
                            },
                            {
                                "text": "Jezuz eta, o veza\u00f1 savet e zaoulagad, hag o welout ul lod bras a dud o tont d'e gavout, a lavaras da Filip: Pelec'h e prenimp bara evit m'o devo an dud-ma\u00f1 da zebri\u00f1? "
                            },
                            {
                                "text": "E\u00f1 a lavare kement-se evit e amproui\u00f1 rak gouzout a rae ar pezh edo o vont d'ober. "
                            },
                            {
                                "text": "Filip a respontas dezha\u00f1: Daou c'hant diner (1 diner = pezh arc'hant roman war-dro 4 g) a vara ne vefe ket a-walc'h evit rei\u00f1 un tammig da bep hini. "
                            },
                            {
                                "text": "Unan eus e ziskibien, Andrev breur Simon-P\u00ear, a lavaras dezha\u00f1: "
                            },
                            {
                                "text": "Bez' ez eus ama\u00f1 ur paotrig en deus pemp bara heiz ha daou besk, met petra eo kement-se evit kement a dud? "
                            },
                            {
                                "text": "Jezuz a lavaras: Lakait an dud da azeza\u00f1. Bez' e oa kalz a c'heot el lec'h-se. An dud eta a azezas, en niver a war-dro pemp mil. "
                            },
                            {
                                "text": "Jezuz a gemeras ar barao\u00f9 hag, o veza\u00f1 trugarekaet, o roas d'an diskibien, hag an diskibien d'ar re a oa azezet, hag en hevelep doare gant ar pesked, kement ha ma fellas dezho. "
                            },
                            {
                                "text": "Goude m'o doe bet o gwalc'h, e lavaras d'e ziskibien: Dastumit an tammo\u00f9 a zo manet, evit na vo kollet netra. "
                            },
                            {
                                "text": "Dastum a rejont eta anezho hag e leugnjont daouzek paner gant an tammo\u00f9 a oa manet eus ar pemp bara heiz, goude m'o doa debret. "
                            },
                            {
                                "text": "An dud-se, o welout ar mirakl en doa Jezuz graet, a lavaras: Hema\u00f1 eo e gwirionez ar profed a dlee dont er bed. "
                            },
                            {
                                "text": "Jezuz, oc'h anavezout ez aent da zont d'e gemer evit e lakaat da roue, en em dennas adarre e-unan war ar menez.  "
                            },
                            {
                                "text": "   Pa voe deuet an abardaez, e ziskibien a ziskennas betek ar mor. "
                            },
                            {
                                "text": "O veza\u00f1 aet er vag, e fellas dezho mont en tu all d'ar mor da Gafarnaoum. Dija e oa te\u00f1val ha Jezuz ne oa ket c'hoazh deuet d'o c'havout. "
                            },
                            {
                                "text": "Dre ma oa kre\u00f1v an avel, koummo\u00f9 ar mor a save. "
                            },
                            {
                                "text": "P'o doa roe\u00f1vet war-dro pemp war-n-ugent pe tregont stadenn (~ 5 km), e weljont Jezuz a gerzhe war ar mor hag a dostae ouzh ar vag. Hag o doe aon. "
                            },
                            {
                                "text": "Met e\u00f1 a lavaras dezho: Me eo, n'ho pet ket aon! "
                            },
                            {
                                "text": "Fellout a rae dezho eta e zegemer er vag, ha kerkent ar vag en em gavas el lec'h ma'z aent.  "
                            },
                            {
                                "text": "   An deiz war-lerc'h, ar bobl hag a oa chomet en tu all d'ar mor a welas panaos ne oa bet eno bag ebet nemet an hini ma oa aet e ziskibien enni, ha penaos Jezuz ne oa ket aet e-barzh ganto, met penaos e ziskibien a oa aet kuit o-unan. "
                            },
                            {
                                "text": "Met bago\u00f9 all, o tont eus Tiberiaz, a erruas tost d'al lec'h m'o doa debret ar bara goude m'en doe an Aotrou trugarekaet. "
                            },
                            {
                                "text": "Pa welas ar bobl ne oa na Jezuz nag e ziskibien eno, e pignjont o-unan er bago\u00f9 hag ez ejont da Gafarnaoum da glask Jezuz. "
                            },
                            {
                                "text": "O veza\u00f1 e gavet en tu all d'ar mor, e lavarjont dezha\u00f1: Mestr, pegoulz out en em gavet ama\u00f1? "
                            },
                            {
                                "text": "Jezuz a respontas dezho: E gwirionez, e gwirionez, me a lavar deoc'h, va c'hlaskit n'eo ket abalamour m'hoc'h eus gwelet miraklo\u00f9 met abalamour m'hoc'h eus debret bara ha m'hoc'h eus bet ho kwalc'h. "
                            },
                            {
                                "text": "Na labourit ket evit ar boued a ya da goll, met evit an hini a chom betek ar vuhez peurbadus hag a vo roet deoc'h gant Mab an den. Rak Doue an Tad en deus e verket gant e siell. "
                            },
                            {
                                "text": "Neuze e lavarjont dezha\u00f1: Petra hon eus d\u2019ober evit labourat da obero\u00f9 Doue? "
                            },
                            {
                                "text": "Jezuz a respontas dezho: Houma\u00f1 eo oberenn Doue, ma kredot en hini en deus kaset. "
                            },
                            {
                                "text": "Neuze e lavarjont dezha\u00f1: Peseurt mirakl a rez eta evit m'en gwelimp ha ma kredimp ennout? Peseurt oberenn a rez? "
                            },
                            {
                                "text": "Hon tado\u00f9 o deus debret ar mann el lec'h distro, hervez ma'z eo skrivet: Roet en deus dezho da zebri\u00f1 bara an ne\u00f1v. "
                            },
                            {
                                "text": "Neuze Jezuz a lavaras dezho: E gwirionez, e gwirionez, me a lavar deoc'h, Moizez n'en deus ket roet deoc'h bara an ne\u00f1v, met va Zad a ro deoc'h gwir bara an ne\u00f1v. "
                            },
                            {
                                "text": "Rak bara Doue eo an hini en deus diskennet eus an ne\u00f1v hag a ro ar vuhez d'ar bed. "
                            },
                            {
                                "text": "Neuze e lavarjont dezha\u00f1: Aotrou, ro deomp atav eus ar bara-se. "
                            },
                            {
                                "text": "Jezuz a lavaras dezho: Me eo ar bara a vuhez. An hini a zeuio da'm c'havout n'en devo biken naon, hag an hini a gred ennon n'en devo biken sec'hed. "
                            },
                            {
                                "text": "Met henn lavaret em eus deoc'h, gwelet hoc'h eus ac'hanon ha ne gredit ket. "
                            },
                            {
                                "text": "Kement a roio an Tad din a zeuio da'm c'havout, ha ne lakain ket er-maez an hini a zeuio da'm c'havout, "
                            },
                            {
                                "text": "rak diskennet on eus an ne\u00f1v nann evit ober va bolontez, met bolontez an hini en deus va c'haset. "
                            },
                            {
                                "text": "Ha setu ama\u00f1 bolontez an Tad en deus va c'haset, na gollin hini eus ar re en deus roet din, met ma'c'h adsavin anezho a varv d'an deiz diwezha\u00f1. "
                            },
                            {
                                "text": "Setu ama\u00f1 bolontez an hini en deus va c'haset, ma teuio piv bennak a wel ar Mab hag a gred enna\u00f1 da gaout ar vuhez peurbadus, hag en adsavin a varv d'an deiz diwezha\u00f1. "
                            },
                            {
                                "text": "Neuze ar Yuzevien a c'hrozmolas diwar e benn dre m'en doa lavaret: Me eo ar bara diskennet eus an ne\u00f1v. "
                            },
                            {
                                "text": "Hag e lavarent: N'eo ket hema\u00f1 Jezuz mab Jozef, a anavezomp e dad hag e vamm? Penaos eta e lavar: Me a zo diskennet eus an ne\u00f1v? "
                            },
                            {
                                "text": "Neuze Jezuz a respontas dezho: Na c'hrozmolit ket etrezoc'h. "
                            },
                            {
                                "text": "Den ne c'hell dont da'm c'havout ma ne vefe sachet gant an Tad en deus va c'haset, ha en adsavin a varv d'an deiz diwezha\u00f1. "
                            },
                            {
                                "text": "Skrivet eo er brofeded: Kelennet e vint holl gant Doue. Evel-se piv bennak en deus selaouet an Tad hag en deus desket diganta\u00f1 a zeu da'm c'havout. "
                            },
                            {
                                "text": "N'eo ket en defe un den gwelet an Tad, nemet an hini a zeu eus Doue en deus gwelet an Tad. "
                            },
                            {
                                "text": "E gwirionez, e gwirionez, ma a lavar deoc'h, an hini a gred ennon en deus ar vuhez peurbadus. "
                            },
                            {
                                "text": "Me eo ar bara a vuhez. "
                            },
                            {
                                "text": "Ho tado\u00f9 o deus debret ar mann el lec'h distro hag ez int marvet. "
                            },
                            {
                                "text": "Setu ama\u00f1 ar bara diskennet eus an ne\u00f1v, evit na varvo ket an hini a zebro diouta\u00f1. "
                            },
                            {
                                "text": "Me eo ar bara bev a zo diskennet eus an ne\u00f1v. Mar debr unan bennak eus ar bara-ma\u00f1, e vevo da viken. Hag ar bara a roin eo va c'hig, a roin evit buhez ar bed. "
                            },
                            {
                                "text": "Neuze ar Yuzevien a dabutas etrezo, o lavarout: Penaos e c'hell an den-ma\u00f1 rei\u00f1 deomp e gig da zebri\u00f1? "
                            },
                            {
                                "text": "Neuze Jezuz a lavaras dezho: E gwirionez, e gwirionez, me a lavar deoc'h, ma ne zebrit ket kig Mab an den ha ma n'evit ket e wad, n'hoc'h eus ket ar vuhez ennoc'h hoc'h-unan. "
                            },
                            {
                                "text": "An hini a zebr va c'hig hag a ev va gwad en deus ar vuhez peurbadus, hag ec'h adsavin anezha\u00f1 a varv d'an deiz diwezha\u00f1. "
                            },
                            {
                                "text": "Rak va c'hig a zo e gwirionez ur boued, ha va gwad a zo e gwirionez un evaj. "
                            },
                            {
                                "text": "An hini a zebr va c'horf hag a ev va gwad a chom ennon, ha me enna\u00f1. "
                            },
                            {
                                "text": "Evel m'en deus an Tad hag a zo bev kaset ac'hanon ha ma vevan dre an Tad, evel-se an hini a zebr ac'hanon a vevo drezon. "
                            },
                            {
                                "text": "Setu ama\u00f1 ar bara a zo diskennet eus an ne\u00f1v. N'eo ket evel ho tado\u00f9, debret o deus ar mann hag ez int marvet. An hini a zebro ar bara-ma\u00f1 a vevo da viken. "
                            },
                            {
                                "text": "Lavarout a reas an trao\u00f9-ma\u00f1 o kelenn e sinagogenn Gafarnaoum.  "
                            },
                            {
                                "text": "   Kalz eus e ziskibien, o veza\u00f1 e glevet, a lavaras: Ar ger-se a zo kalet, piv a c'hell e selaou? "
                            },
                            {
                                "text": "Met Jezuz, oc'h anavezout enna\u00f1 e-unan e c'hrozmole e ziskibien diwar-benn kement-se, a lavaras dezho: Un abeg da gouezha\u00f1 a gavit e kement-se? "
                            },
                            {
                                "text": "Petra eta e vefe mar gwelfec'h Mab an den o pignat el lec'h ma oa kent? "
                            },
                            {
                                "text": "Ar Spered eo a ro buhez, ar c'hig ne servij da netra. Ar gerio\u00f9 a lavaran deoc'h a zo spered ha buhez. "
                            },
                            {
                                "text": "Met ez eus en ho touez lod ha ne gredont ket. Rak Jezuz a ouie adalek ar penn-kenta\u00f1 pere a oa ar re ne gredent ket ha piv e oa an hini en droukroje. "
                            },
                            {
                                "text": "Hag e lavaras: Setu perak em eus lavaret deoc'h penaos den ne c'hell dont da'm c'havout, ma n'eo ket roet kement-se dezha\u00f1 gant va Zad. "
                            },
                            {
                                "text": "Adalek neuze kalz eus e ziskibien en em dennas ha n'ejont ken ganta\u00f1. "
                            },
                            {
                                "text": "Jezuz a lavaras neuze d'an daouzek: Ha c'hwi, ha ne fell ket deoc'h mont kuit ivez? "
                            },
                            {
                                "text": "Simon-P\u00ear a respontas dezha\u00f1: Aotrou, da biv ez afemp? Te ac'h eus gerio\u00f9 ar vuhez peurbadus, "
                            },
                            {
                                "text": "ha ni hon eus kredet hag hon eus anavezet ez out ar C'hrist, Mab an Doue bev. "
                            },
                            {
                                "text": "Jezuz a respontas dezho: Ha ne'm eus ket ho tibabet, ho taouzek? Hag unan ac'hanoc'h a zo un diaoul. "
                            },
                            {
                                "text": "Komz a rae diwar-benn Judaz Iskariod mab Simon, rak hema\u00f1 eo a dlee e zroukrei\u00f1, evita\u00f1 da veza\u00f1 unan eus an daouzek.  "
                            }
                        ]
                    },
                    {
                        "verses": [
                            {
                                "text": "   Goude-se, Jezuz a valeas dre C'halilea; ne fellas ket dezha\u00f1 bale dre Judea, abalamour ma klaske ar Yuzevien e lazha\u00f1. "
                            },
                            {
                                "text": "Gouel ar Yuzevien, gouel an Tabernaklo\u00f9, a dostae. "
                            },
                            {
                                "text": "Neuze e vreudeur a lavaras dezha\u00f1: Kae kuit ac'han ha kae e Judea, evit ma welo ivez da ziskibien an obero\u00f9 a rez, "
                            },
                            {
                                "text": "rak den ne ra netra e-kuzh pa glask beza\u00f1 anavezet. Mar rez an trao\u00f9-se, en em ziskouez da-unan d'ar bed. "
                            },
                            {
                                "text": "Rak e vreudeur o-unan ne gredent ket enna\u00f1. "
                            },
                            {
                                "text": "Jezuz a lavaras eta dezho: Va amzer n'eo ket deuet c'hoazh, met hoc'h amzer a zo atav dereat. "
                            },
                            {
                                "text": "Ar bed ne c'hell ket ho kasaat, met kasaat a ra ac'hanon, abalamour ma roan testeni anezha\u00f1 penaos eo fall e obero\u00f9. "
                            },
                            {
                                "text": "Evidoc'h-c'hwi, it d'ar gouel-ma\u00f1. Me, ne d-an ket c'hoazh dezha\u00f1, rak va amzer n'eo ket c'hoazh peurc'hraet. "
                            },
                            {
                                "text": "O veza\u00f1 lavaret kement-se dezho, e chomas e Galilea. "
                            },
                            {
                                "text": "Ha pa voe aet e vreudeur d'ar gouel, ez eas ivez, nann a-wel d'an holl, met evel e-kuzh. "
                            },
                            {
                                "text": "Ar Yuzevien a glaske anezha\u00f1 e-pad ar gouel hag a lavare: Pelec'h ema\u00f1? "
                            },
                            {
                                "text": "Bez' e voe ur vrud bras diwar e benn e-touez ar bobl. Darn a lavare: Un den mat eo. Ha darn all a lavare: Nann, met touella\u00f1 a ra ar bobl. "
                            },
                            {
                                "text": "Koulskoude den ne gomze frank anezha\u00f1 gant aon rak ar Yuzevien. "
                            },
                            {
                                "text": "War-dro hanter ar gouel, Jezuz a bignas d'an templ hag a gelennas. "
                            },
                            {
                                "text": "Ar Yuzevien a voe souezhet hag a lavaras: Penaos ec'h anavez an den-ma\u00f1 ar Skriturio\u00f9, pa n'en deus ket o desket? "
                            },
                            {
                                "text": "Jezuz a respontas dezho: Va c'helennadurezh n'eo ket ac'hanon, met eus an hini en deus va c'haset. "
                            },
                            {
                                "text": "Mar fell da unan bennak ober e volontez, ec'h anavezo hag eo va c'helennadurezh eus Doue pe ha me a gomz ac'hanon va-unan. "
                            },
                            {
                                "text": "An hini a gomz anezha\u00f1 e-unan a glask e c'hloar e-unan, met an hini a glask gloar an hini en deus e gaset, a zo gwirion, ha n'eus ket a zireizhder enna\u00f1. "
                            },
                            {
                                "text": "Ha n'en deus ket Moizez roet al lezenn deoc'h? Hag hini ac'hanoc'h ne vir al lezenn. Perak e klaskit va lakaat d'ar marv? "
                            },
                            {
                                "text": "Ar bobl a respontas: Un diaoul ac'h eus. Piv a glask lakaat ac'hanout d'ar marv? "
                            },
                            {
                                "text": "Jezuz a respontas dezho: Un oberenn am eus graet hag oc'h holl souezhet a gement-se. "
                            },
                            {
                                "text": "Moizez en deus roet deoc'h an amdroc'h, n'eo ket e teufe eus Moizez met eus an Tado\u00f9, ha c'hwi a amdroc'h un den d'an deiz sabad. "
                            },
                            {
                                "text": "Mar bez amdroc'het un den d'an deiz sabad, evit na vo ket torret lezenn Voizez, perak en em fulorit a-enep ac'hanon abalamour ma em eus yac'haet un den penn-da-benn d'an deiz sabad? "
                            },
                            {
                                "text": "Na varnit ket hervez an diavaez, met barnit hervez ar reizhder. "
                            },
                            {
                                "text": "Neuze hinienno\u00f9 eus Jeruzalem a lavaras: Ha n'eo ket an hini a glaskont da lakaat da vervel? "
                            },
                            {
                                "text": "Ha setu e komz frank ha ne lavaront netra dezha\u00f1. Hag anavezet o defe ar mestro\u00f9 ez eo e gwirionez ar C'hrist? "
                            },
                            {
                                "text": "Koulskoude ni a oar a-belec'h eo hema\u00f1, hogen pa zeuio ar C'hrist, den n'anavezo a-belec'h eo. "
                            },
                            {
                                "text": "Neuze Jezuz, o kelenn en templ, a grias: C'hwi a anavez ac'hanon hag a oar a-belec'h ez on. N'on ket deuet ac'hanon va-unan, met an hini en deus va c'haset a zo gwirion ha n'anavezit ket anezha\u00f1. "
                            },
                            {
                                "text": "Me a anavez anezha\u00f1, rak emaon anezha\u00f1, hag e\u00f1 eo en deus va c'haset. "
                            },
                            {
                                "text": "Klask a raent kregi\u00f1 enna\u00f1, koulskoude den ne lakaas e zorn warna\u00f1, rak ne oa ket c'hoazh deuet e eur. "
                            },
                            {
                                "text": "Met kalz eus ar bobl a gredas enna\u00f1 hag a lavaras: Pa zeuio ar C'hrist, hag ober a raio brasoc'h miraklo\u00f9 eget ma ra hema\u00f1? "
                            },
                            {
                                "text": "Ar farizianed a glevas ar bobl o lavarout kement-se diwar e benn. Ar veleien vras hag ar farizianed a gasjont serjanted evit kregi\u00f1 enna\u00f1. "
                            },
                            {
                                "text": "Neuze Jezuz a lavaras dezho: Emaon ganeoc'h c'hoazh evit un nebeud amzer, hag ez in da gavout an hini en deus va c'haset. "
                            },
                            {
                                "text": "Klask a reot ac'hanon ha ne'm c'havot ket, ha c'hwi ne c'hellit ket dont e-lec'h ma'z on. "
                            },
                            {
                                "text": "Neuze ar Yuzevien a lavaras etrezo: Pelec'h ez aio na c'hellimp ket kavout anezha\u00f1? Ha mont a raio etrezek ar re a zo strewet e-touez ar C'hresianed ha kelenn a raio ar C'hresianed? "
                            },
                            {
                                "text": "Petra eo ar pezh en deus lavaret: Klask a reot ac'hanon ha ne'm c'havot ket, ha c'hwi ne c'hellit ket dont e-lec'h ma'z on?  "
                            },
                            {
                                "text": "   An deiz diwezha\u00f1 eus ar gouel bras, Jezuz a savas hag a grias: Mar en deus unan bennak sec'hed, ra zeuio da'm c'havout ha ra evo. "
                            },
                            {
                                "text": "An hini a gred ennon, st\u00eario\u00f9 dour a vuhez a redo eus e askre, evel ma lavar ar Skritur. "
                            },
                            {
                                "text": "Met e lavaras kement-se eus ar Spered a dlee resev ar re a gredje enna\u00f1, rak ar Spered-Santel ne oa ket bet c'hoazh roet, abalamour ma ne oa ket bet c'hoazh savet Jezuz en e c'hloar. "
                            },
                            {
                                "text": "Kalz eus ar bobl, o veza\u00f1 klevet ar gerio\u00f9-se, a lavaras: Hema\u00f1 eo e gwirionez ar profed. "
                            },
                            {
                                "text": "Reo\u00f9 all a lavaras: Ar C'hrist eo. Ha reo\u00f9 all a lavaras: Ar C'hrist, ha dont a ra eus Galilea? "
                            },
                            {
                                "text": "Ha ne lavar ket ar Skritur e teuio ar C'hrist eus lignez David hag eus bourc'h Betlehem, a-belec'h e oa David? "
                            },
                            {
                                "text": "Ar bobl eta a oa lodennet diwar e benn. "
                            },
                            {
                                "text": "Hag ur re bennak anezho a c'hoantaas kregi\u00f1 enna\u00f1, met den ne lakaas e zaouarn warna\u00f1.  "
                            },
                            {
                                "text": "   Ar serjanted a zistroas eta etrezek ar veleien vras hag ar farizianed. Ar re-ma\u00f1 a lavaras dezho: Perak n'hoc'h eus ket e zegaset? "
                            },
                            {
                                "text": "Ar serjanted a respontas: Biskoazh den n'en deus komzet evel an den-se. "
                            },
                            {
                                "text": "Neuze ar farizianed a respontas dezho: Bet oc'h c'hwi ivez touellet? "
                            },
                            {
                                "text": "Ha bez' ez eus unan bennak eus ar mestro\u00f9 pe eus ar farizianed hag en defe kredet enna\u00f1? "
                            },
                            {
                                "text": "Met ar bobl-ma\u00f1 n'anavez ket al lezenn, milliget int. "
                            },
                            {
                                "text": "Nikodem, an hini a oa deuet en noz da gavout Jezuz hag a oa unan anezho, a lavaras dezho: "
                            },
                            {
                                "text": "Ha barn a ra hol lezenn un den hep beza\u00f1 e glevet hag hep anavezout ar pezh en deus graet? "
                            },
                            {
                                "text": "Int a respontas dezha\u00f1: Bez' out ivez Galileat? Evesha, ha gwel ha profed ebet a zo bet biskoazh savet eus Galilea. "
                            },
                            {
                                "text": "Ha pep hini en em dennas en e di.  "
                            }
                        ]
                    },
                    {
                        "verses": [
                            {
                                "text": "   Jezuz a yeas da Venez an Olived. "
                            },
                            {
                                "text": "Da c'houlo\u00f9-deiz e tistroas adarre d'an templ hag an holl bobl a zeuas d'e gavout. O veza\u00f1 azezet e kelennas anezho. "
                            },
                            {
                                "text": "Ar skribed hag ar farizianed a zegasas dezha\u00f1 ur wreg tapet en avoultriezh hag, o veza\u00f1 he lakaet en o c'hreiz, "
                            },
                            {
                                "text": "e lavarjont dezha\u00f1: Mestr, ar wreg-ma\u00f1 a zo bet kavet o pec'hi\u00f1 dre avoultriezh. "
                            },
                            {
                                "text": "Moizez el lezenn en deus gourc'hemennet deomp meinata ar seurt tud-se. Te eta, petra a lavarez? "
                            },
                            {
                                "text": "Lavarout a raent kement-se evit e amproui\u00f1 hag evit gallout e damall. Met Jezuz, o daoublega\u00f1, a skrivas gant e viz war an douar, evel ma ne gleve ket. "
                            },
                            {
                                "text": "Met evel ma talc'hent d'ober goulenno\u00f9 outa\u00f1, e savas hag e lavaras dezho: An hini ac'hanoc'h a zo hep pec'hed ra daolo ar maen kenta\u00f1 outi. "
                            },
                            {
                                "text": "Hag o taoublega\u00f1 a-nevez, e skrivas war an douar. "
                            },
                            {
                                "text": "Pa glevjont kement-se, o kaout rebech digant o c'houstia\u00f1s, ez ejont kuit an eil goude egile, ar re gosha\u00f1 da genta\u00f1 betek ar re ziwezha\u00f1. Ha Jezuz a chomas e-unan gant ar wreg a oa eno e-kreiz. "
                            },
                            {
                                "text": "Jezuz, o veza\u00f1 savet hag o gwelout den nemet ar wreg, a lavaras dezhi: Gwreg, pelec'h ema\u00f1 da damallerien? Ha n'en deus den kondaonet ac'hanout? "
                            },
                            {
                                "text": "Hi a lavaras: Den, Aotrou. Jezuz a lavaras dezhi: Ne varnan ket ac'hanout kennebeut, kae ha na bec'h ken.  "
                            },
                            {
                                "text": "   Neuze Jezuz a gomzas c'hoazh dezho hag a lavaras: Me eo skl\u00earijenn ar bed, an hini a heuilh ac'hanon ne gerzho ket en de\u00f1valijenn, met bez' en devo skl\u00earijenn ar vuhez. "
                            },
                            {
                                "text": "Hag ar farizianed a lavaras dezha\u00f1: Te a ro testeni ac'hanout da-unan, da desteni n'eo ket gwirion. "
                            },
                            {
                                "text": "Jezuz a respontas dezho: Petra bennak ma roan testeni ac'hanon va-unan, va zesteni a zo gwirion rak, gouzout a ran a-belec'h on deuet ha pelec'h ez an. Met c'hwi, n'ouzoc'h ket a-belec'h e teuan na pelec'h ez an. "
                            },
                            {
                                "text": "C'hwi a varn hervez ar c'hig, me ne varnan den. "
                            },
                            {
                                "text": "Ha mar barnan, va barnedigezh a zo gwirion, rak n'on ket va-unan, met ganin ema\u00f1 an Tad en deus va c'haset. "
                            },
                            {
                                "text": "Skrivet eo en ho lezenn penaos testeni daou zen a zo gwirion. "
                            },
                            {
                                "text": "Me eo a ro testeni ac'hanon va-unan, hag an Tad en deus va c'haset a ro ivez testeni ac'hanon. "
                            },
                            {
                                "text": "Lavarout a rejont eta dezha\u00f1: Pelec'h ema\u00f1 da Dad? Jezuz a respontas: N'anavezit na me na va Zad. Mar anavezfec'h ac'hanon, ec'h anavezfec'h ivez va Zad. "
                            },
                            {
                                "text": "Jezuz a lavaras ar gerio\u00f9-ma\u00f1 el lec'h ma oa an te\u00f1zor, o kelenn en templ. Ha den ne grogas enna\u00f1, rak e eur ne oa ket deuet c'hoazh. "
                            },
                            {
                                "text": "Neuze Jezuz a lavaras dezho c'hoazh: Mont a ran kuit hag e klaskot ac'hanon hag e varvot en ho pec'hed. Ne c'hellot ket dont e-lec'h ma'z an. "
                            },
                            {
                                "text": "Ar Yuzevien a lavaras eta: Hag en em lazho e-unan, peogwir e lavar: Ne c'hellot ket dont e-lec'h ma'z an. "
                            },
                            {
                                "text": "Hag e lavaras dezho: C'hwi a zo eus an trao\u00f1, me a zo eus an nec'h. C'hwi a zo eus ar bed-ma\u00f1, me n'on ket eus ar bed-ma\u00f1. "
                            },
                            {
                                "text": "Setu perak em eus lavaret deoc'h e varvot en ho pec'hedo\u00f9, rak ma ne gredit ket emaon, e varvot en ho pec'hedo\u00f9. "
                            },
                            {
                                "text": "Neuze e lavarjont dezha\u00f1: Piv out-te? Jezuz a lavaras dezho: Ar pezh a lavaran deoc'h abaoe ar penn-kenta\u00f1. "
                            },
                            {
                                "text": "Kalz a drao\u00f9 am eus da lavarout ac'hanoc'h ha da varn ennoc'h. Met an hini en deus va c'haset a zo gwirion hag e lavaran d'ar bed ar pezh am eus klevet diganta\u00f1. "
                            },
                            {
                                "text": "Ne gomprenjont ket e komze dezho eus an Tad. "
                            },
                            {
                                "text": "Jezuz a lavaras dezho: Pa ho po savet Mab an den, neuze ec'h anavezot emaon ha penaos ne ran netra ac'hanon va-unan, met e lavaran an trao\u00f9 evel m'en deus va Zad o desket din. "
                            },
                            {
                                "text": "An hini en deus va c'haset a zo ganin. An Tad n'en deus ket va lezet va-unan, abalamour ma ran atav ar pezh a blij dezha\u00f1. "
                            },
                            {
                                "text": "Pa lavaras an trao\u00f9-se, kalz a gredas enna\u00f1.  "
                            },
                            {
                                "text": "   Neuze Jezuz a lavaras d'ar Yuzevien o doa kredet enna\u00f1: Mar kendalc'hit em ger, emaoc'h e gwirionez va diskibien. "
                            },
                            {
                                "text": "Anavezout a reot ar wirionez hag ar wirionez ho tieubo. "
                            },
                            {
                                "text": "Respont a rejont dezha\u00f1: Ni a zo lignez Abraham ha biskoazh n'omp bet sklavourien da zen, penaos e lavarez: Dieubet e viot? "
                            },
                            {
                                "text": "Jezuz a respontas dezho: E gwirionez, e gwirionez, me a lavar deoc'h, an hini en em ro d'ar pec'hed a zo sklavour d'ar pec'hed. "
                            },
                            {
                                "text": "Met ar sklavour ne chom ket atav en ti, ar mab a chom enna\u00f1 atav. "
                            },
                            {
                                "text": "Mar dieub eta ar Mab ac'hanoc'h, e voit dieubet evit gwir. "
                            },
                            {
                                "text": "Gouzout a ran ez oc'h lignez Abraham, met e klaskit va lakaat d'ar marv abalamour n'en deus ket va ger a zegemer ennoc'h. "
                            },
                            {
                                "text": "Me a lavar ar pezh am eus gwelet e ti va Zad, ha c'hwi ivez a ra ar pezh hoc'h eus gwelet e ti ho tad. "
                            },
                            {
                                "text": "Int a respontas dezha\u00f1: Hon tad eo Abraham. Jezuz a lavaras dezho: Ma vijec'h bugale Abraham, c'hwi a raje obero\u00f9 Abraham. "
                            },
                            {
                                "text": "Met brema\u00f1 e glaskit va lakaat d'ar marv, me, un den en deus lavaret deoc'h ar wirionez am eus desket digant Doue. Abraham n'en deus ket graet kement-se. "
                            },
                            {
                                "text": "C'hwi a ra obero\u00f9 ho tad. Lavarout a rejont dezha\u00f1: N'omp ket bet ganet eus un avoultriezh, un Tad hepken hon eus, Doue eo. "
                            },
                            {
                                "text": "Neuze Jezuz a lavaras dezho: Ma vije Doue ho Tad, e karjec'h ac'hanon, rak eus Doue eo ez on hag e teuan. N'on ket deuet ac'hanon va-unan, met e\u00f1 eo an hini en deus va c'haset. "
                            },
                            {
                                "text": "Perak ne gomprenit ket va lavar? Abalamour na c'hellit ket selaou va ger. "
                            },
                            {
                                "text": "Ho tad a ziskennit anezha\u00f1 eo an diaoul hag e fell deoc'h ober c'hoanto\u00f9 ho tad. Muntrer eo bet adalek ar penn-kenta\u00f1, ha n'en deus ket kendalc'het er wirionez dre ma n'eus ket a wirionez enna\u00f1. Pa lavar gaou, e komz eus ar pezh a zo enna\u00f1 e-unan, rak gaouiat eo ha tad d'ar gaou. "
                            },
                            {
                                "text": "Hag abalamour ma lavaran ar wirionez, ne gredit ket ac'hanon. "
                            },
                            {
                                "text": "Piv ac'hanoc'h a gendrec'ho ac'hanon a bec'hed? Mar lavaran ar wirionez, perak ne gredit ket ac'hanon? "
                            },
                            {
                                "text": "An hini a zo eus Doue a selaou gerio\u00f9 Doue. Dre-se eo ne selaouit ket, abalamour n'oc'h ket eus Doue.  "
                            },
                            {
                                "text": "   Neuze ar Yuzevien a respontas dezha\u00f1: Ha n'hon eus ket lavaret mat penaos out ur Samaritan hag ez eus un diaoul ennout? "
                            },
                            {
                                "text": "Jezuz a respontas: Ne'm eus ket un diaoul met enori\u00f1 a ran va Zad, hag e tizenorit ac'hanon. "
                            },
                            {
                                "text": "Met ne glaskan ket va gloar, bez' ez eus unan hag e glask ha barn a ra. "
                            },
                            {
                                "text": "E gwirionez, e gwirionez, me a lavar deoc'h, mar mir unan bennak va ger, ne welo biken ar marv. "
                            },
                            {
                                "text": "Neuze ar Yuzevien a lavaras dezha\u00f1: Brema\u00f1 ec'h anavezomp ez eus un diaoul ennout. Abraham a zo marv, ar brofeded ivez, ha te a lavar: Mar mir unan bennak va ger, ne welo biken ar marv. "
                            },
                            {
                                "text": "Ha brasoc'h out eget Abraham hon tad hag a zo marv? Ar brofeded ivez a zo marv. Da biv e fell dit en em dremen? "
                            },
                            {
                                "text": "Jezuz a respontas: Mar tennan gloar ac'hanon va-unan, va gloar n'eo netra. Va Zad eo an hini a ro gloar din, an hini a lavarit eo ho Toue. "
                            },
                            {
                                "text": "N'hoc'h eus ket e anavezet. Met me a anavez anezha\u00f1, ha ma lavarfen n'anavezan ket anezha\u00f1, e vefen ur gaouiad eveldoc'h. Met anavezout a ran anezha\u00f1 hag e viran e c'her. "
                            },
                            {
                                "text": "Abraham ho tad en deus tridet gant levenez o so\u00f1jal e tlee gwelout va deiz. E welet en deus hag eo en em laouenaet. "
                            },
                            {
                                "text": "Neuze ar Yuzevien a lavaras dezha\u00f1: Ne'c'h eus ket c'hoazh hanter kant vloaz hag ec'h eus gwelet Abraham? "
                            },
                            {
                                "text": "Jezuz a lavaras dezho: E gwirionez, e gwirionez, me a lavar deoc'h, a-raok ma voe Abraham, emaon. "
                            },
                            {
                                "text": "Neuze e kemerjont mein evit o zeurel ganta\u00f1, met Jezuz en em guzhas hag a yeas er-maez eus an templ o tremen dre o c'hreiz, hag evel-se ez eas kuit.  "
                            }
                        ]
                    },
                    {
                        "verses": [
                            {
                                "text": "   Evel ma oa o tremen, e welas un den a oa dall abaoe e c'hanedigezh. "
                            },
                            {
                                "text": "E ziskibien a c'houlennas diganta\u00f1: Mestr, piv en deus pec'het, hema\u00f1 pe e dud, ma'z eo bet ganet dall? "
                            },
                            {
                                "text": "Jezuz a respontas: N'en deus ket pec'het nag e dud kennebeut, met evit ma vo diskl\u00eariet obero\u00f9 Doue enna\u00f1 eo. "
                            },
                            {
                                "text": "E-pad ma'z eo deiz, eo ret din kas da benn obero\u00f9 an hini en deus va c'haset. An noz a zeu, ha den ne c'hell labourat enni. "
                            },
                            {
                                "text": "E-pad ma'z on er bed, ez on skl\u00earijenn ar bed. "
                            },
                            {
                                "text": "O veza\u00f1 lavaret kement-se, e kra\u00f1chas d'an douar hag e reas fank gant e halv. Neuze ec'h olevas daoulagad an dall gant ar fank-se, "
                            },
                            {
                                "text": "hag e lavaras dezha\u00f1: Kae hag en em walc'h e stank Siloa, da lavarout eo: Kaset. Mont a reas di eta, en em walc'has, hag e teuas o welout sklaer. "
                            },
                            {
                                "text": "An amezeien hag ar re o doa e welet a-raok pa oa dall a lavaras: N'eo ket hema\u00f1 an hini en em zalc'he azezet hag a c'houlenne an aluzen? "
                            },
                            {
                                "text": "Darn a lavaras: E\u00f1 eo. Darn all a lavaras: He\u00f1vel eo outa\u00f1. E\u00f1 e-unan a lavaras: Me va-unan eo. "
                            },
                            {
                                "text": "Int a lavaras eta dezha\u00f1: Penaos eo bet digoret da zaoulagad dit? "
                            },
                            {
                                "text": "Respont a reas: Un den a c'halver Jezuz en deus graet fank, en deus olevet ganta\u00f1 va daoulagad ha lavaret din: Kae da stank Siloa hag en em walc'h. Aet on, hag ez on en em walc'het, hag e welan. "
                            },
                            {
                                "text": "Neuze e lavarjont dezha\u00f1: Pelec'h ema\u00f1 an den-se? E\u00f1 a lavaras: N'ouzon ket. "
                            },
                            {
                                "text": "Kas a rejont d'ar farizianed an hini a oa bet dall. "
                            },
                            {
                                "text": "Un deiz sabad e oa p'en doa Jezuz graet ar fank hag en doa digoret e zaoulagad dezha\u00f1. "
                            },
                            {
                                "text": "Ar farizianed a c'houlennas eta diganta\u00f1 ivez penaos en doa adkavet ar gweled. E\u00f1 a lavaras dezho: Lakaet en deus fank din war va daoulagad, hag ez on en em walc'het, hag e welan. "
                            },
                            {
                                "text": "Neuze hinienno\u00f9 eus ar farizianed a lavaras: An den-se n'eo ket a-berzh Doue pa ne vir ket ar sabad. Reo\u00f9 all a lavaras: Penaos e c'hell un den a zo pec'her ober hevelep miraklo\u00f9? Hag e oant dizunvan etrezo. "
                            },
                            {
                                "text": "Lavarout a rejont c'hoazh d'an dall: Te, petra a lavarez eus an hini en deus digoret dit da zaoulagad? E\u00f1 a lavaras: Ur profed eo. "
                            },
                            {
                                "text": "Koulskoude ar Yuzevien ne gredjont ket e oa bet an den-se dall hag e oa bet digoret e zaoulagad dezha\u00f1, ken ma lakajont gervel e dud. "
                            },
                            {
                                "text": "Hag e c'houlennjont diganto, o lavarout: Hag hennezh eo ho mab a lavarit eo bet ganet dall? Penaos eta e wel brema\u00f1? "
                            },
                            {
                                "text": "E dud a respontas dezho: Gouzout a reomp ez eo hor mab hag ez eo bet ganet dall, "
                            },
                            {
                                "text": "met n'ouzomp ket penaos e wel brema\u00f1, ha n'ouzomp ket piv en deus digoret dezha\u00f1 e zaoulagad. Oad en deus, goulennit diganta\u00f1, komz a raio e-unan eus ar pezh a sell outa\u00f1. "
                            },
                            {
                                "text": "E dud a lavaras kement-se o veza\u00f1 m'o doa aon rak ar Yuzevien. Ar Yuzevien o doa dija lakaet penaos piv bennak a anavezje anezha\u00f1 evit ar C'hrist, a vije kaset kuit eus ar sinagogenn. "
                            },
                            {
                                "text": "Abalamour da-se eo e lavaras e dud: Oad en deus, goulennit diganta\u00f1. "
                            },
                            {
                                "text": "Gervel a rejont eta evit an eil wech an den a oa bet dall hag e lavarjont dezha\u00f1: Ro gloar da Zoue, ni a oar ez eo an den-se ur pec'her. "
                            },
                            {
                                "text": "Neuze e respontas: N'ouzon ket hag-e\u00f1 eo ur pec'her. Un dra a ouzon, penaos e oan dall ha brema\u00f1 e welan. "
                            },
                            {
                                "text": "Lavarout a rejont c'hoazh dezha\u00f1: Petra en deus graet dit? Penaos en deus digoret da zaoulagad dit? "
                            },
                            {
                                "text": "Respont a reas dezho: Henn lavaret em eus dija deoc'h ha n'hoc'h eus ket selaouet. Perak e fell deoc'h henn klevout a-nevez? C'hoantaat a rit ivez dont da veza\u00f1 e ziskibien? "
                            },
                            {
                                "text": "Neuze e tismega\u00f1sjont anezha\u00f1 hag e lavarjont: Te eo a zo e ziskibl, evidomp, ni a zo diskibien Moizez. "
                            },
                            {
                                "text": "Ni a oar en deus Doue komzet ouzh Moizez, met hema\u00f1, n'ouzomp ket a-belec'h eo. "
                            },
                            {
                                "text": "An den a respontas: Un dra souezhus eo na ouezfec'h ket a-belec'h eo, hag en deus digoret va daoulagad din. "
                            },
                            {
                                "text": "Ni a oar penaos Doue ne selaou ket ar pec'herien, met mar deu unan bennak da zouja\u00f1 Doue ha da ober e volontez, e selaou anezha\u00f1. "
                            },
                            {
                                "text": "N'eo ket bet klevet betek vrema\u00f1 penaos en defe den digoret e zaoulagad d'un den ganet dall. "
                            },
                            {
                                "text": "Ma ne vije ket hema\u00f1 eus Doue, ne c'hellfe ober netra. "
                            },
                            {
                                "text": "Respont a rejont dezha\u00f1: Te a zo bet ganet holl er pec'hed hag e kelennez ac'hanomp! Hag e kasjont anezha\u00f1 kuit. "
                            },
                            {
                                "text": "Jezuz a glevas o doa e gaset kuit hag, o veza\u00f1 en em gavet ganta\u00f1, e lavaras dezha\u00f1: Ha kredi\u00f1 a rez e Mab Doue? "
                            },
                            {
                                "text": "Hag e respontas: Piv eo, Aotrou, evit ma kredin enna\u00f1? "
                            },
                            {
                                "text": "Jezuz a lavaras dezha\u00f1: E welet ec'h eus, e\u00f1 e-unan eo an hini a gomz ouzhit. "
                            },
                            {
                                "text": "Hag e lavaras: Kredi\u00f1 a ran, Aotrou, hag ec'h azeulas anezha\u00f1. "
                            },
                            {
                                "text": "Jezuz a lavaras: Me a zo deuet er bed-ma\u00f1 evit ur varnedigezh, evit ma welo ar re na welont ket, ha ma teuio ar re a wel da veza\u00f1 dall. "
                            },
                            {
                                "text": "Hinienno\u00f9 eus ar farizianed a oa ganta\u00f1, o klevout kement-se, a lavaras dezha\u00f1: Ha ni, ha dall omp ivez? "
                            },
                            {
                                "text": "Jezuz a lavaras dezho: Ma vefec'h dall, n'ho pefe ket a bec'hed. Met brema\u00f1 e lavarit: Gwelout a reomp. Abalamour da gement-se ho pec'hed a chom.  "
                            }
                        ]
                    },
                    {
                        "verses": [
                            {
                                "text": "   E gwirionez, e gwirionez, me a lavar deoc'h, an hini na ya ket e kraou an de\u00f1ved dre an nor, met a bign dre ul lec'h all, a zo ul laer hag ur brigant. "
                            },
                            {
                                "text": "Met an hini a ya dre an nor a zo mesaer an de\u00f1ved. "
                            },
                            {
                                "text": "Ar porzhier a zigor dezha\u00f1 an nor hag an de\u00f1ved a glev e vouezh. Gervel a ra e ze\u00f1ved e-unan dre o anv hag e kas anezho er-maez. "
                            },
                            {
                                "text": "Pa en deus degaset er-maez e ze\u00f1ved e-unan, e kerzh a-raok dezho, hag an de\u00f1ved a heuilh anezha\u00f1 abalamour ma'c'h anavezont e vouezh. "
                            },
                            {
                                "text": "Met ne heuilhint ket un diavaeziad, tec'hout a raint kentoc'h, dre ma n'anavezont ket mouezh an diavaezidi. "
                            },
                            {
                                "text": "Jezuz a lavaras dezho ar barabolenn-se, met ne gomprenjont ket ar pezh a lavare dezho. "
                            },
                            {
                                "text": "Neuze Jezuz a lavaras dezho c'hoazh: E gwirionez, e gwirionez, me a lavar deoc'h, me eo dor an de\u00f1ved. "
                            },
                            {
                                "text": "Ar re holl a zo deuet a-raok din a zo laeron ha briganted, met an de\u00f1ved n'o deus ket o selaouet. "
                            },
                            {
                                "text": "Me eo an nor. Mar deu e-barzh unan bennak drezon, e vo salvet. Dont ha mont a raio hag e kavo peurvan. "
                            },
                            {
                                "text": "Al laer ne zeu nemet evit laerezh, lazha\u00f1 ha distruja\u00f1. Me a zo deuet evit m'o devo ar vuhez, ha m'o devo anezhi gant fonnuster. "
                            },
                            {
                                "text": "Me eo ar mesaer mat. Ar mesaer mat a ro e vuhez evit e ze\u00f1ved. "
                            },
                            {
                                "text": "Met an devezhour n'eo ket ar mesaer hag an de\u00f1ved n'int ket dezha\u00f1. Pa wel ar bleiz o tont, e tilez an de\u00f1ved hag e tec'h. Ar bleiz a grog en de\u00f1ved hag a stlabez anezho. "
                            },
                            {
                                "text": "An devezhour a dec'h, abalamour ma'z eo devezhour ha na gemer ket preder eus an de\u00f1ved. "
                            },
                            {
                                "text": "Me eo ar mesaer mat, me a anavez va hini hag anavezet on gant va hini. "
                            },
                            {
                                "text": "Evel ma'c'h anavez an Tad ac'hanon, ec'h anavezan ivez an Tad. Ha rei\u00f1 a ran va buhez evit an de\u00f1ved. "
                            },
                            {
                                "text": "De\u00f1ved all am eus ha n'int ket eus ar c'hraou-ma\u00f1. Ret eo din degas anezho ivez hag e klevint va mouezh. Hag e vo un tropell hepken hag ur mesaer hepken. "
                            },
                            {
                                "text": "Dre gement-ma\u00f1 eo e kar va Zad ac'hanon, o veza\u00f1 ma lezan va buhez evit hec'h adkemer. "
                            },
                            {
                                "text": "Den ne lam anezhi diganin, me a lez anezhi ac'hanon va-unan. Ar galloud am eus d'he lezel hag ar galloud d'hec'h adkemer, an urzh-se am eus bet digant va Zad. "
                            },
                            {
                                "text": "Neuze e voe dizunvaniezh adarre etre ar Yuzevien, abalamour d'ar gerio\u00f9-se. "
                            },
                            {
                                "text": "Kalz anezho a lavaras: Un diaoul en deus, diskiantet eo. Perak e selaouit anezha\u00f1? "
                            },
                            {
                                "text": "Re all a lavaras: Ar gerio\u00f9-se n'int ket eus un den dalc'het gant un diaoul. Hag un diaoul a c'hell digeri\u00f1 daoulagad ar re dall?  "
                            },
                            {
                                "text": "   Bez' e oa e Jeruzalem gouel an Dedi. Ar goa\u00f1v a oa. "
                            },
                            {
                                "text": "Evel ma kerzhe Jezuz en templ dindan porched Salomon, "
                            },
                            {
                                "text": "ar Yuzevien en em zastumas en-dro dezha\u00f1 hag a lavaras dezha\u00f1: Betek pegeit e talc'hi hon ene en doueta\u00f1s? Mar d-out ar C'hrist, lavar deomp splann. "
                            },
                            {
                                "text": "Jezuz a respontas dezho: Henn lavaret em eus deoc'h ha ne gredit ket. An obero\u00f9 a ran en anv va Zad a ro testeni ac'hanon. "
                            },
                            {
                                "text": "Met ne gredit ket abalamour n'oc'h ket eus va de\u00f1ved, evel ma em eus lavaret deoc'h. "
                            },
                            {
                                "text": "Va de\u00f1ved a glev va mouezh, anavezout a ran anezho hag e teuont war va lerc'h. "
                            },
                            {
                                "text": "Me a ro dezho ar vuhez peurbadus. Biken ne vint kollet ha den n'o lamo eus va dorn. "
                            },
                            {
                                "text": "Va Zad en deus o roet din, ha brasoc'h eo eget an holl. Den ne c'hell o lemel eus dorn va Zad. "
                            },
                            {
                                "text": "Me hag an Tad a zo unan. "
                            },
                            {
                                "text": "Neuze ar Yuzevien a gemeras a-nevez mein evit e veinata. "
                            },
                            {
                                "text": "Jezuz a lavaras dezho: Diskouezet em eus kalz a obero\u00f9 mat a-berzh va Zad, evit pehini anezho e veinatait ac'hanon? "
                            },
                            {
                                "text": "Ar Yuzevien a respontas dezha\u00f1: N'eo ket evit un ober mat e veinataomp ac'hanout, met evit ur gwallgomz: rak n'out nemet un den, hag en em rez Doue. "
                            },
                            {
                                "text": "Jezuz a respontas dezho: Ha n'eo ket skrivet en ho lezenn: Lavaret em eus: C'hwi a zo doueed? "
                            },
                            {
                                "text": "Mar he deus galvet doueed ar re ma oa bet kaset dezho ger Doue, hag ar Skritur ne c'hell ket beza\u00f1 torret, "
                            },
                            {
                                "text": "perak e lavarit e wallgomzan, me an hini en deus an Tad santelaet ha kaset er bed, abalamour ma em eus lavaret: Me eo Mab Doue? "
                            },
                            {
                                "text": "Ma ne ran ket obero\u00f9 va Zad, na gredit ket ac'hanon. "
                            },
                            {
                                "text": "Met mar o gran, ha pa ne gredfec'h ket ac'hanon, kredit da'm obero\u00f9, evit ma'c'h anavezot ha ma kredot ez eo an Tad ennon hag ez on enna\u00f1. "
                            },
                            {
                                "text": "Neuze e klaskjont c'hoazh kregi\u00f1 enna\u00f1, met en em dennas eus o daouarn. "
                            },
                            {
                                "text": "Mont a reas a-nevez en tu all d'ar Jordan, e-lec'h ma oa Yann o vadezi\u00f1 da genta\u00f1, hag e chomas eno. "
                            },
                            {
                                "text": "Kalz a dud a zeuas d'e gavout hag a lavaras: Yann, evit gwir, n'en deus graet mirakl ebet, met kement en deus Yann lavaret diwar-benn hema\u00f1 a zo gwir. "
                            },
                            {
                                "text": "Ha kalz a gredas enna\u00f1 el lec'h-se.  "
                            }
                        ]
                    },
                    {
                        "verses": [
                            {
                                "text": "   Bez' e oa ur c'hla\u00f1vour, Lazar a Vetania, k\u00eariadenn Mari ha Marta he c'hoar. "
                            },
                            {
                                "text": "Mari a oa an hini a olevas an Aotrou gant c'hwezh-vat hag a dorchas e dreid gant he blev. Lazar he breur a oa kla\u00f1v. "
                            },
                            {
                                "text": "Ar c'hoarezed eta a gasas da lavarout dezha\u00f1: Aotrou, setu, an hini a garez a zo kla\u00f1v. "
                            },
                            {
                                "text": "Pa glevas Jezuz kement-se e lavaras: Ar c'hle\u00f1ved-se ne gas ket d'ar marv, met evit gloar Doue eo, evit ma resevo Mab Doue gloar a gement-se. "
                            },
                            {
                                "text": "Ha Jezuz a gare Marta hag he c'hoar ha Lazar. "
                            },
                            {
                                "text": "Koulskoude, pa glevas e oa kla\u00f1v hema\u00f1, e chomas daou zevezh c'hoazh el lec'h ma oa, "
                            },
                            {
                                "text": "ha neuze e lavaras d'an diskibien: Distroomp e Judea. "
                            },
                            {
                                "text": "An diskibien a lavaras dezha\u00f1: Mestr, ar Yuzevien a glaske n'eus ket pell da veinata, hag e tistroez di! "
                            },
                            {
                                "text": "Jezuz a respontas dezho: Ha n'eus ket daouzek eur en deiz? Mar kerzh unan bennak e-pad an deiz, ne strebot ket, abalamour ma wel skl\u00earijenn ar bed-ma\u00f1. "
                            },
                            {
                                "text": "Met mar kerzh unan bennak e-pad an noz, e strebot, abalamour n'eus ket a skl\u00earijenn enna\u00f1. "
                            },
                            {
                                "text": "Komz a reas evel-se ha goude e lavaras dezho: Lazar hor mignon a gousk, met mont a ran d'e zihuni\u00f1. "
                            },
                            {
                                "text": "E ziskibien a lavaras eta: Aotrou, mar kousk, e vo yac'haet. "
                            },
                            {
                                "text": "Jezuz en doa komzet eus e marv, met int a grede e komze eus diskuizh ar c'housked. "
                            },
                            {
                                "text": "Neuze Jezuz a lavaras dezho sklaer: Lazar a zo marv. "
                            },
                            {
                                "text": "Hag ez eus levenez ganin abalamour deoc'h dre ne oan ket eno, evit ma kredot. Met deomp d'e gavout. "
                            },
                            {
                                "text": "Neuze Tomaz galvet Didim a lavaras d'an diskibien all: Deomp, ni ivez, evit mervel ganta\u00f1. "
                            },
                            {
                                "text": "Jezuz, o veza\u00f1 erruet, a gavas Lazar er bez abaoe dija pevar devezh. "
                            },
                            {
                                "text": "Betania a oa war-dro pemzek stadenn (~ 2.8 km) eus Jeruzalem, "
                            },
                            {
                                "text": "ha kalz a Yuzevien a oa deuet da gavout Marta ha Mari evit o frealzi\u00f1 diwar-benn o breur. "
                            },
                            {
                                "text": "Pa ouezas Marta e teue Jezuz, ez eas a-raok dezha\u00f1, met Mari a chomas azezet er g\u00ear. "
                            },
                            {
                                "text": "Marta a lavaras da Jezuz: Aotrou, ma vijes bet ama\u00f1, va breur ne vije ket marvet. "
                            },
                            {
                                "text": "Met anavezout a ran penaos brema\u00f1 c'hoazh, kement holl a c'houlenni digant Doue, Doue en roio dit. "
                            },
                            {
                                "text": "Jezuz a lavaras dezhi: Da vreur a adsavo a varv. "
                            },
                            {
                                "text": "Marta a respontas dezha\u00f1: Gouzout a ran ec'h adsavo da vev da adsavidigezh, en deiz diwezha\u00f1. "
                            },
                            {
                                "text": "Jezuz a lavaras dezhi: Me eo an adsavidigezh hag ar vuhez, an hini a gred ennon, ha pa vefe marv, a vevo. "
                            },
                            {
                                "text": "Ha piv bennak a vev hag a gred ennon ne varvo biken. Hag e kredez kement-se? "
                            },
                            {
                                "text": "Hi a lavaras dezha\u00f1: Ya Aotrou, me a gred ez out ar C'hrist, Mab Doue a dlee dont er bed. "
                            },
                            {
                                "text": "P'he doe lavaret kement-se, ez eas hag e c'halvas Mari he c'hoar e-kuzh hag e lavaras: Ar Mestr a zo ama\u00f1 hag a c'halv ac'hanout. "
                            },
                            {
                                "text": "Houma\u00f1, o veza\u00f1 klevet anezhi, a savas buan hag a yeas d'e gavout. "
                            },
                            {
                                "text": "Jezuz ne oa ket c'hoazh aet er bourc'h, met e oa el lec'h ma oa deuet Marta a-raok dezha\u00f1. "
                            },
                            {
                                "text": "Ar Yuzevien a oa gant Mari en ti ouzh he frealzi\u00f1, pa weljont e oa savet ken buan hag e oa aet er-maez, a heuilhjont anezhi, o lavarout: Mont a ra da ouela\u00f1 d'ar bez. "
                            },
                            {
                                "text": "Pa voe deuet Mari el lec'h ma oa Jezuz ha pa welas anezha\u00f1, en em daolas d'e dreid hag e lavaras dezha\u00f1: Aotrou, ma vijes bet ama\u00f1, va breur ne vije ket marvet. "
                            },
                            {
                                "text": "Pa welas Jezuz anezhi o ouela\u00f1, hi hag ar Yuzevien a oa deuet ganti, e huanadas en e spered hag e voe trubuilhet. "
                            },
                            {
                                "text": "Hag e lavaras: Pelec'h hoc'h eus e lakaet? Int a lavaras dezha\u00f1: Aotrou, deus ha gwel. "
                            },
                            {
                                "text": "Jezuz a ouelas. "
                            },
                            {
                                "text": "Neuze ar Yuzevien a lavaras: Gwelit penaos e kare anezha\u00f1. "
                            },
                            {
                                "text": "Hinienno\u00f9 anezho a lavaras: E\u00f1 hag en deus digoret daoulagad an den dall, ha ne c'helle ket ober ivez na varvje ket hema\u00f1? "
                            },
                            {
                                "text": "Neuze Jezuz, o huanadi\u00f1 a-nevez enna\u00f1 e-unan, a zeuas d'ar bez. Ur c'hev e oa hag ur maen a oa bet lakaet warna\u00f1. "
                            },
                            {
                                "text": "Jezuz a lavaras: Lamit ar maen. Marta, c'hoar an hini marv, a lavaras dezha\u00f1: Aotrou, c'hwez a zo dija ganta\u00f1 rak aze ema\u00f1 abaoe pevar devezh zo. "
                            },
                            {
                                "text": "Jezuz a lavaras dezhi: Ha ne'm eus ket lavaret dit penaos mar kredez, e weli gloar Doue? "
                            },
                            {
                                "text": "Lemel a rejont eta ar maen eus al lec'h ma oa gourvezet an hini marv. Jezuz, o sevel e zaoulagad war-zu an ne\u00f1v, a lavaras: Tad, da drugarekaan peogwir ec'h eus va selaouet. "
                            },
                            {
                                "text": "Gouzout a ran e selaouez ac'hanon atav, met henn lavaret em eus abalamour d'ar bobl-ma\u00f1 a zo en-dro din, evit ma kredint ec'h eus va degaset. "
                            },
                            {
                                "text": "Goude beza\u00f1 lavaret kement-se, e krias a vouezh uhel: Lazar, deus er-maez! "
                            },
                            {
                                "text": "Hag an hini marv a zeuas er-maez, e dreid hag e zaouarn ereet gant bandenno\u00f9, e zremm goloet gant ul lienenn. Jezuz a lavaras dezho: Diereit anezha\u00f1 ha lezit e\u00f1 da vont. "
                            },
                            {
                                "text": "Neuze, kalz eus ar Yuzevien a oa deuet da gavout Mari, pa weljont ar pezh en doa graet Jezuz, a gredas enna\u00f1. "
                            },
                            {
                                "text": "Met hinienno\u00f9 anezho a yeas da gavout ar farizianed hag a lavaras dezho ar pezh en doa graet Jezuz.  "
                            },
                            {
                                "text": "   Neuze ar veleien vras hag ar farizianed a zastumas ar sanedrin hag a lavaras: Petra a raimp? Rak an den-se a ra kalz a viraklo\u00f9. "
                            },
                            {
                                "text": "Mar en lezomp d'ober, an holl a gredo enna\u00f1, hag ar Romaned a zeuio hag a zistrujo hol lec'h hag hor broad. "
                            },
                            {
                                "text": "Met unan anezho, Kaifaz, hag a oa beleg-meur er bloavezh-se, a lavaras dezho: C'hwi n'ouzoc'h netra, "
                            },
                            {
                                "text": "ha ne so\u00f1jit ket penaos eo gwelloc'h da un den hepken mervel evit ar bobl eget na vefe kollet ar vroad holl? "
                            },
                            {
                                "text": "Hogen ne lavaras ket kement-se anezha\u00f1 e-unan, met o veza\u00f1 beleg-meur er bloaz-se, e tiouganas penaos e tlee Jezuz mervel evit ar vroad, "
                            },
                            {
                                "text": "ha ne oa ket evit ar vroad hepken, met ivez evit dastum en unan hepken mibien Doue a-stlabez. "
                            },
                            {
                                "text": "Adalek an deiz-se en em guzuilhjont evit e lakaat d'ar marv. "
                            },
                            {
                                "text": "Neuze Jezuz n'en em ziskouezas mui dirak an holl e-touez ar Yuzevien, met mont a reas ac'hane en ur vro tost d'al lec'h distro, d'ur g\u00ear galvet Efraim. Hag e chomas eno gant e ziskibien. "
                            },
                            {
                                "text": "Pask ar Yuzevien a oa tost ha kalz a dud eus ar vro a bignas da Jeruzalem a-raok ar Pask evit en em c'hlanaat. "
                            },
                            {
                                "text": "Klask a rejont Jezuz hag, oc'h en em zerc'hel en templ, e lavarjont an eil d'egile: Petra a so\u00f1jit? Ha ne zeuio ket d'ar gouel? "
                            },
                            {
                                "text": "Ar veleien vras hag ar farizianed o doa roet urzh, ma ouije unan bennak pelec'h e oa, en lavarje, evit ma krogjed enna\u00f1.  "
                            }
                        ]
                    },
                    {
                        "verses": [
                            {
                                "text": "   C'hwec'h devezh a-raok ar Pask, Jezuz a zeuas da Vetania, e-lec'h ma oa Lazar, an hini a oa bet marv hag en doa adsavet a-douez ar re varv. "
                            },
                            {
                                "text": "Aozet e voe dezha\u00f1 eno ur goan. Marta a servije ha Lazar a oa unan eus ar re a oa ouzh taol ganta\u00f1. "
                            },
                            {
                                "text": "Neuze Mari, o veza\u00f1 kemeret ul lur (~ 330 g) c'hwezh-vat a nard pur eus ur priz bras, a olevas ganti treid Jezuz hag a dorchas e dreid gant he blev. An ti a voe leuniet gant c'hwezh an traet-se. "
                            },
                            {
                                "text": "Neuze Judaz Iskariod mab Simon, unan eus e ziskibien, an hini a dlee e zroukrei\u00f1, a lavaras: "
                            },
                            {
                                "text": "Perak n'eo ket bet gwerzhet ar c'hwezh-vat-se tri c'hant diner (1 diner = pezh arc'hant roman war-dro 4 g) evit o rei\u00f1 d'ar beorien? "
                            },
                            {
                                "text": "Lavarout a rae kement-se, n'eo ket m'en doa preder ouzh ar beorien, met abalamour ma oa laer hag, o terc'hel ar yalc'h, e kemere ar pezh a lakaed enni. "
                            },
                            {
                                "text": "Neuze Jezuz a lavaras: Lez anezhi, miret he deus ar c'hwezh-vat-se evit deiz va beziadur. "
                            },
                            {
                                "text": "Rak ho po bepred ar beorien ganeoc'h, met n'ho po ket atav ac'hanon. "
                            },
                            {
                                "text": "Ur vandenn vras a Yuzevien o veza\u00f1 gouezet e oa eno, a zeuas, nann hepken abalamour da Jezuz, met ivez evit gwelout Lazar en doa adsavet a-douez ar re varv. "
                            },
                            {
                                "text": "Ar veleien vras en em guzulias da lakaat ivez Lazar d'ar marv, "
                            },
                            {
                                "text": "rak kalz eus ar Yuzevien a bellaas diouto en abeg dezha\u00f1 hag a gredas e Jezuz.  "
                            },
                            {
                                "text": "   An deiz war-lerc'h, ul lod bras a dud deuet evit ar gouel, o klevout e teue Jezuz da Jeruzalem, "
                            },
                            {
                                "text": "a gemeras branko\u00f9 palmez hag a yeas a-raok dezha\u00f1, o krial: Hozanna! Benniget ra vo roue Israel a zeu en anv an Aotrou! "
                            },
                            {
                                "text": "Jezuz, o veza\u00f1 kavet un azenig, a bignas warna\u00f1, hervez ma'z eo skrivet: "
                            },
                            {
                                "text": "Na'z pez ket aon, merc'h Sion, setu, da roue a zeu, pignet war ebeul un azenez. "
                            },
                            {
                                "text": "E ziskibien ne gomprenjont ket da genta\u00f1 kement-se, met pa voe roet gloar da Jezuz, neuze e teuas da so\u00f1j dezho penaos e oa bet skrivet an trao\u00f9-se diwar e benn hag e oant en em gavet ganta\u00f1. "
                            },
                            {
                                "text": "Ar vandenn a oa ganta\u00f1 p'en doa galvet Lazar eus ar bez ha p'en doa e adsavet a-douez ar re varv, a roe testeni dezha\u00f1. "
                            },
                            {
                                "text": "Abalamour ivez m'en doa anavezet ar bobl penaos en doa graet ar mirakl-se e oant aet a-raok dezha\u00f1. "
                            },
                            {
                                "text": "Ar farizianed a lavaras eta etrezo: Gwelout a rit na c'hounezit netra, setu, an dud o deus aet war e lerc'h. "
                            },
                            {
                                "text": "Bez' e oa un toullad Gresianed e-touez ar re a oa pignet evit azeuli\u00f1 e-pad ar gouel. "
                            },
                            {
                                "text": "Dont a rejont da gavout Filip eus Betsaida e Galilea hag e c'houlennjont diouta\u00f1: Aotrou, ni a garfe gwelout Jezuz. "
                            },
                            {
                                "text": "Filip a zeuas hag en lavaras da Andrev, hag Andrev ha Filip en lavaras da Jezuz.  "
                            },
                            {
                                "text": "   Jezuz a respontas dezho: An eur a zo deuet ma tle Mab an den resev gloar. "
                            },
                            {
                                "text": "E gwirionez, e gwirionez, me a lavar deoc'h, ma ne varv ket ar c'hreunenn winizh a gouezh d'an douar, e chom hec'h-unan. Met mar marv, e toug kalz a frouezh. "
                            },
                            {
                                "text": "An hini a gar e vuhez he c'hollo, hag an hini a gasa e vuhez er bed-ma\u00f1 he miro evit ar vuhez peurbadus. "
                            },
                            {
                                "text": "Mar servij unan bennak ac'hanon, ra zeuio war va lerc'h, hag e-lec'h ma'z on, eno e vo ivez va servijer. Mar servij unan bennak ac'hanon, an Tad a enoro anezha\u00f1. "
                            },
                            {
                                "text": "Brema\u00f1 va ene a zo trubuilhet. Ha petra a lavarin? Tad, savete ac'hanon eus an eur-ma\u00f1? Met evit kement-se eo ez on deuet en eur-ma\u00f1. "
                            },
                            {
                                "text": "Tad, ro gloar da'z anv! Neuze e teuas ur vouezh eus an ne\u00f1v: Ha roet em eus gloar dezha\u00f1, hag e roin gloar dezha\u00f1 c'hoazh. "
                            },
                            {
                                "text": "Ar bobl a oa eno hag o doa klevet a lavaras e oa ar c'hurun. Re all a lavaras: Un ael en deus komzet outa\u00f1. "
                            },
                            {
                                "text": "Jezuz a gemeras ar gomz hag a lavaras: N'eo ket evidon eo deuet ar vouezh-se, met evidoc'h. "
                            },
                            {
                                "text": "Brema\u00f1 en em ra barnedigezh ar bed-ma\u00f1, brema\u00f1 pri\u00f1s ar bed-ma\u00f1 a vo taolet er-maez. "
                            },
                            {
                                "text": "Ha me, pa vin bet savet eus an douar, e tennin an holl da'm c'havout. "
                            },
                            {
                                "text": "Hogen e lavaras kement-se evit merka\u00f1 dre beseurt marv e tlee mervel. "
                            },
                            {
                                "text": "Ar bobl a respontas dezha\u00f1: Desket hon eus dre al lezenn e tle ar C'hrist chom da viken. Penaos eta e lavarez ez eo ret da Vab an den beza\u00f1 savet? Piv eo ar Mab an den-se? "
                            },
                            {
                                "text": "Neuze Jezuz a lavaras dezho: Ar skl\u00earijenn a zo c'hoazh ganeoc'h evit un nebeud amzer. Kerzhit e-pad m'hoc'h eus ar skl\u00earijenn, gant aon na zeufe an de\u00f1valijenn d'ho soupren. An hini a gerzh en de\u00f1valijenn ne oar ket pelec'h ez a. "
                            },
                            {
                                "text": "E-pad m'hoc'h eus ar skl\u00earijenn, kredit er skl\u00earijenn, evit ma viot bugale ar skl\u00earijenn. Jezuz a lavaras an trao\u00f9-se, ha goude ez eas kuit hag en em guzhas diouto.  "
                            },
                            {
                                "text": "   Met evita\u00f1 da veza\u00f1 graet kement a viraklo\u00f9 dirazo, ne gredjont ket enna\u00f1, "
                            },
                            {
                                "text": "evit ma vije peurc'hraet ar ger en doa ar profed Izaia lavaret: Aotrou, piv en deus kredet d'hor prezegenn? Ha da biv eo bet diskuliet brec'h an Aotrou? "
                            },
                            {
                                "text": "Evel-se ne c'hellent ket kredi\u00f1, rak Izaia en deus lavaret c'hoazh: "
                            },
                            {
                                "text": "Dallet en deus o daoulagad ha kaletaet o c'halon, gant aon na zeufe o daoulagad da welout, o c'halon da gompren, na zistrofent, ha na yac'hafen anezho. "
                            },
                            {
                                "text": "Izaia a lavaras an trao\u00f9-ma\u00f1, pa welas e c'hloar ha pa gomzas diwar e benn. "
                            },
                            {
                                "text": "Koulskoude, kalz e-touez ar re vras zoken a gredas enna\u00f1, met n'anzavjont ket kement-se abalamour d'ar farizianed, gant aon da veza\u00f1 kaset kuit eus ar sinagogenn, "
                            },
                            {
                                "text": "rak karout a raent muioc'h ar gloar a zeu eus an dud eget gloar Doue. "
                            },
                            {
                                "text": "Jezuz a grias hag a lavaras: An hini a gred ennon, ne gred ket ennon met en hini en deus va c'haset, "
                            },
                            {
                                "text": "hag an hini a wel ac'hanon a wel an hini an deus va c'haset. "
                            },
                            {
                                "text": "Me a zo deuet er bed evel ur skl\u00earijenn, evit na chomo ket en de\u00f1valijenn an neb a gred ennon. "
                            },
                            {
                                "text": "Mar klev unan bennak va gerio\u00f9 ha ne gred ket, ne varnan ket anezha\u00f1, rak n'on ket deuet evit barn ar bed, met evit savetei\u00f1 ar bed. "
                            },
                            {
                                "text": "An hini na'm degemer ket ha na zegemer ket va gerio\u00f9 en deus e varner, ar ger am eus prezeget eo, a varno anezha\u00f1 d'an deiz diwezha\u00f1. "
                            },
                            {
                                "text": "Rak n'eo ket ac'hanon va-unan em eus komzet, met an Tad en deus va c'haset, en deus gourc'hemennet din ar pezh a dleen lavarout ha prezeg. "
                            },
                            {
                                "text": "Hag anavezout a ran penaos e c'hourc'hemenn a zo ar vuhez peurbadus. An trao\u00f9 a lavaran eta, a lavaran evel m'en deus an Tad o lavaret din.  "
                            }
                        ]
                    },
                    {
                        "verses": [
                            {
                                "text": "   A-raok gouel ar Pask, Jezuz, oc'h anavezout e oa deuet e eur evit tremen eus ar bed-ma\u00f1 d'an Tad, goude beza\u00f1 karet e re a oa er bed, o c'haras betek an diwezh. "
                            },
                            {
                                "text": "Da ziwezh ar goan, an diaoul o veza\u00f1 lakaet dija e kalon Judaz Iskariod mab Simon ar so\u00f1j d'e zroukrei\u00f1, "
                            },
                            {
                                "text": "Jezuz, oc'h anavezout en doa an Tad lakaet pep tra etre e zaouarn, hag e oa deuet eus Doue hag e tistroe da Zoue, "
                            },
                            {
                                "text": "a savas diouzh koan, a lamas e zilhad, hag, o veza\u00f1 kemeret ul lienenn, en em c'hourizas ganti. "
                            },
                            {
                                "text": "Goude-se e lakaas dour en ur billig hag en em lakaas da walc'hi\u00f1 treid an diskibien ha d'o zorcha\u00f1 gant al lienenn a oa en-dro dezha\u00f1. "
                            },
                            {
                                "text": "Dont a reas eta da Simon-P\u00ear, hag hema\u00f1 a lavaras dezha\u00f1: Aotrou, ha te a walc'hfe va zreid din! "
                            },
                            {
                                "text": "Jezuz a respontas dezha\u00f1: N'ouzout ket brema\u00f1 ar pezh a ran, met henn gouzout a ri diwezhatoc'h. "
                            },
                            {
                                "text": "P\u00ear a lavaras dezha\u00f1: Biken ne walc'hi va zreid din. Jezuz a respontas dezha\u00f1: Ma ne walc'han ket ac'hanout, ne'c'h eus ket lod ganin. "
                            },
                            {
                                "text": "Simon-P\u00ear a lavaras dezha\u00f1: Aotrou, nann hepken va zreid, met ivez va daouarn ha va fenn. "
                            },
                            {
                                "text": "Jezuz a lavaras dezha\u00f1: An hini a zo bet gwalc'het en deus ezhomm e vefe gwalc'het dezha\u00f1 e zreid hepken, hag ema\u00f1 glan penn-da-benn. Ha c'hwi a zo glan, met n'oc'h ket holl. "
                            },
                            {
                                "text": "Rak gouzout a rae piv oa an hini a dlee e zroukrei\u00f1, abalamour da-se e lavaras: N'oc'h ket glan holl. "
                            },
                            {
                                "text": "Goude eta m'en doe gwalc'het o zreid dezho ha m'en doe adkemeret e zilhad, en em lakaas adarre ouzh taol hag e lavaras dezho: Ha gouzout a rit ar pezh am eus graet deoc'h?. "
                            },
                            {
                                "text": "Va c'hervel a rit Mestr hag Aotrou, ha gwir a lavarit rak bez' ez on. "
                            },
                            {
                                "text": "Mar em eus eta gwalc'het ho treid deoc'h, me an Aotrou hag ar Mestr, c'hwi a dle ivez gwalc'hi\u00f1 ho treid an eil d'egile. "
                            },
                            {
                                "text": "Rak roet em eus deoc'h ur skouer, evit ma reot evel ma em eus graet deoc'h. "
                            },
                            {
                                "text": "E gwirionez, e gwirionez, me a lavar deoc'h, ar servijer n'eo ket brasoc'h eget e vestr, nag an abostol (= an hini kaset) brasoc'h eget an hini en deus e gaset. "
                            },
                            {
                                "text": "Mar gouzoc'h an trao\u00f9-se, ez oc'h e\u00fcrus, gant ma sentot outo.  "
                            },
                            {
                                "text": "   Ne gomzan ket ac'hanoc'h holl. Gouzout a ran ar re am eus dibabet. Met ret eo d'ar Skritur beza\u00f1 peurc'hraet: An hini a zebr bara ganin en deus savet e droad em enep. "
                            },
                            {
                                "text": "Me en lavar deoc'h adalek brema\u00f1, a-raok ma'c'h erruo an dra, evit pa c'hoarvezo, ma kredot emaon. "
                            },
                            {
                                "text": "E gwirionez, e gwirionez, me a lavar deoc'h, an hini a zegemer an hini am bo kaset a zegemer ac'hanon, hag an hini a zegemer ac'hanon a zegemer an hini en deus va c'haset. "
                            },
                            {
                                "text": "P'en doe Jezuz lavaret kement-se, e voe trubuilhet en e spered hag e roas an testeni-ma\u00f1: E gwirionez, e gwirionez, me a lavar deoc'h, unan ac'hanoc'h am droukroio. "
                            },
                            {
                                "text": "An diskibien a sellas an eil ouzh egile o veza\u00f1 ne ouient ket a biv eo e komze. "
                            },
                            {
                                "text": "Unan eus e ziskibien, a oa karet gant Jezuz, a oa astennet harp ouzh bruched Jezuz. "
                            },
                            {
                                "text": "Simon-P\u00ear a reas sin dezha\u00f1 da c'houlenn eus piv e komze. "
                            },
                            {
                                "text": "E\u00f1, o veza\u00f1 pleget war vruched Jezuz, a lavaras dezha\u00f1: Aotrou, piv eo? "
                            },
                            {
                                "text": "Jezuz a respontas: An hini a roin dezha\u00f1 an tamm soubet. Hag, o veza\u00f1 soubet un tamm, e roas anezha\u00f1 da Judaz Iskariod mab Simon. "
                            },
                            {
                                "text": "War-lerc'h an tamm, Satan a yeas enna\u00f1. Neuze Jezuz a lavaras dezha\u00f1: Gra raktal ar pezh a rez. "
                            },
                            {
                                "text": "Met hini ebet eus ar re a oa ouzh taol ne gomprenas perak e lavaras kement-se dezha\u00f1. "
                            },
                            {
                                "text": "Hinienno\u00f9 a so\u00f1jas penaos, evel ma oa ar yalc'h gant Judaz, e lavare Jezuz dezha\u00f1: Pren ar pezh hon eus ezhomm evit ar gouel, pe da rei\u00f1 un dra bennak d'ar beorien. "
                            },
                            {
                                "text": "O veza\u00f1 eta resevet an tamm, e\u00f1 a yeas kuit raktal. Noz e oa.  "
                            },
                            {
                                "text": "   Pa voe aet kuit, Jezuz a lavaras: Brema\u00f1 roet eo bet gloar da Vab an den ha roet eo bet gloar da Zoue enna\u00f1. "
                            },
                            {
                                "text": "Mar d-eo bet roet gloar da Zoue enna\u00f1, Doue a roio gloar dezha\u00f1 ivez enna\u00f1 e-unan hag e roio gloar dezha\u00f1 prest. "
                            },
                            {
                                "text": "Va bugale vihan, me a zo c'hoazh ganeoc'h evit un nebeud amzer. C'hwi am c'hlasko hag, evel ma em eus lavaret d'ar Yuzevien: Ne c'hellit ket dont e-lec'h ma'z an, deoc'h ivez en lavaran brema\u00f1. "
                            },
                            {
                                "text": "Rei\u00f1 a ran deoc'h ur gourc'hemenn nevez: Ma en em garot an eil egile evel ma em eus ho karet, ma en em garot ivez an eil egile. "
                            },
                            {
                                "text": "Dre gement-ma\u00f1 ec'h anavezo an holl ez oc'h va diskibien, ma hoc'h eus karantez an eil evit egile.  "
                            },
                            {
                                "text": "   Simon-P\u00ear a lavaras dezha\u00f1: Aotrou, pelec'h ez-te? Jezuz a respontas dezha\u00f1: E-lec'h ma'z an, ne c'hellez ket va heulia\u00f1 brema\u00f1, met te am heulio diwezhatoc'h. "
                            },
                            {
                                "text": "P\u00ear a lavaras dezha\u00f1: Aotrou, perak ne c'hellan ket da heulia\u00f1 brema\u00f1? Me a rofe va buhez evidout. "
                            },
                            {
                                "text": "Jezuz a respontas dezha\u00f1: Te a rofe da vuhez evidon? E gwirionez, e gwirionez, me a lavar dit, ne gano ket ar c'hilhog na'z po va dinac'het teir gwech.  "
                            }
                        ]
                    },
                    {
                        "verses": [
                            {
                                "text": "   Na lezit ket ho kalon da veza\u00f1 trubuilhet. Kredit e Doue, kredit ivez ennon. "
                            },
                            {
                                "text": "Bez' ez eus meur a chomlec'h e ti va Zad. Ma ne vefe ket, em bije henn lavaret deoc'h. Mont a ran da gempenn ul lec'h deoc'h. "
                            },
                            {
                                "text": "Pa vin aet kuit ha pa em bo kempennet ul lec'h deoc'h, e tistroin hag ho kemerin ganin, evit el lec'h m'emaon e viot c'hwi ivez. "
                            },
                            {
                                "text": "Gouzout a rit pelec'h ez an hag ec'h ouzoc'h an hent. "
                            },
                            {
                                "text": "Tomaz a lavaras dezha\u00f1: Aotrou, n'ouzomp ket pelec'h ez ez, ha penaos e c'hellfemp gouzout an hent? "
                            },
                            {
                                "text": "Jezuz a lavaras dezha\u00f1: Me eo an hent, ar wirionez hag ar vuhez. Den ne zeu d'an Tad nemet drezon. "
                            },
                            {
                                "text": "Mar ho pefe va anavezet, ho pefe anavezet ivez va Zad. Hag a-vrema\u00f1 ec'h anavezit anezha\u00f1 hag hoc'h eus e welet. "
                            },
                            {
                                "text": "Filip a lavaras dezha\u00f1: Aotrou, diskouez deomp an Tad hag eo a-walc'h deomp. "
                            },
                            {
                                "text": "Jezuz a lavaras dezha\u00f1: Keid-all a zo abaoe ma'z on ganeoc'h, ha ne'c'h eus ket va anavezet, Filip? An hini en deus va gwelet en deus gwelet an Tad. Penaos e lavarez: Diskouez deomp an Tad? "
                            },
                            {
                                "text": "Ha ne gredez ket ez on-me en Tad hag ema\u00f1 an Tad ennon? Ar gerio\u00f9 a lavaran deoc'h, n'o lavaran ket ac'hanon va-unan. Met an Tad a chom ennon, a ra e-unan an obero\u00f9. "
                            },
                            {
                                "text": "Kredit ac'hanon pa lavaran ez on en Tad hag ema\u00f1 an Tad ennon. Kredit ac'hanon da vihana\u00f1 abalamour d'an obero\u00f9-se o-unan.  "
                            },
                            {
                                "text": "   E gwirionez, e gwirionez, me a lavar deoc'h, an hini a gred ennon a raio ivez an obero\u00f9 a ran, hag e raio reo\u00f9 vrasoc'h eget ar re-ma\u00f1, abalamour ma'z an da gavout va Zad. "
                            },
                            {
                                "text": "Kement a c'houlennot em anv, me a raio anezha\u00f1 evit ma vo roet gloar d'an Tad er Mab. "
                            },
                            {
                                "text": "Mar goulennit un dra bennak em anv, me a raio anezha\u00f1. "
                            },
                            {
                                "text": "Mar karit ac'hanon, mirit va gourc'hemenno\u00f9. "
                            },
                            {
                                "text": "Me a bedo an Tad hag e roio deoc'h ur Frealzer all, evit ma chomo ganeoc'h da viken, "
                            },
                            {
                                "text": "ar Spered a wirionez na c'hell ket beza\u00f1 degemeret gant ar bed, dre ma ne wel ket anezha\u00f1 ha n'anavez ket anezha\u00f1. Met c'hwi a anavez anezha\u00f1, rak e chom ganeoc'h hag e vo ennoc'h. "
                            },
                            {
                                "text": "Ne lezin ket ac'hanoc'h emzivaded, dont a rin d'ho kavout. "
                            },
                            {
                                "text": "C'hoazh un nebeud amzer hag ar bed ne'm gwelo ken, met c'hwi am gwelo, abalamour ma vevan ha ma vevot ivez. "
                            },
                            {
                                "text": "En deiz-se, ec'h anavezot emaon em Zad, ha c'hwi ennon, ha me ennoc'h. "
                            },
                            {
                                "text": "An hini en deus va gourc'hemenno\u00f9 hag a vir anezho, hennezh eo a gar ac'hanon. Hag an hini a gar ac'hanon a vo karet gant va Zad, hag e karin anezha\u00f1 hag en em ziskouezin dezha\u00f1. "
                            },
                            {
                                "text": "Judaz, nann an Iskariod, a lavaras dezha\u00f1: Aotrou, a-belec'h e teu ma en em ziskouezi deomp ha nann d'ar bed? "
                            },
                            {
                                "text": "Jezuz a respontas dezha\u00f1: Mar kar unan bennak ac'hanon, e viro va ger. Va Zad a garo anezha\u00f1, e teuimp d'e gavout hag e raimp hor chomlec'h ganta\u00f1. "
                            },
                            {
                                "text": "An hini na gar ket ac'hanon ne vir ket va gerio\u00f9. Hag ar ger a glevit n'eo ket ac'hanon-me, met eus an Tad en deus va c'haset. "
                            },
                            {
                                "text": "Lavaret em eus deoc'h an trao\u00f9-ma\u00f1 e-pad ma choman ganeoc'h. "
                            },
                            {
                                "text": "Met ar Frealzer, ar Spered-Santel a gaso an Tad em anv, a gelenno deoc'h an holl drao\u00f9 hag a zegaso so\u00f1j deoc'h e kement am eus lavaret deoc'h. "
                            },
                            {
                                "text": "Lezel a ran ganeoc'h ar peoc'h, rei\u00f1 a ran deoc'h va feoc'h. Ne roan ket deoc'h evel ma ro ar bed. Na lezit ket ho kalon da veza\u00f1 trubuilhet pe spontet. "
                            },
                            {
                                "text": "Klevet hoc'h eus em eus lavaret deoc'h: Mont a ran kuit hag e tistroan davedoc'h. Mar karfec'h ac'hanon, ho pefe levenez eus ar pezh am eus lavaret: Mont a ran da gavout an Tad, rak va Zad a zo brasoc'h egedon. "
                            },
                            {
                                "text": "Henn lavaret em eus deoc'h brema\u00f1 a-raok ma c'hoarvezo an dra, evit pa vo c'hoarvezet, e kredot. "
                            },
                            {
                                "text": "Ne gomzin ken kalz ganeoc'h, rak pri\u00f1s ar bed-ma\u00f1 a zeu. Ha n'en deus netra ennon. "
                            },
                            {
                                "text": "Met evit ma'c'h anavezo ar bed e karan an Tad hag e ran ar pezh en deus an Tad gourc'hemennet din, savit, deomp ac'hann.  "
                            }
                        ]
                    },
                    {
                        "verses": [
                            {
                                "text": "   Me eo ar winienn wirion ha va Zad eo ar gwinier. "
                            },
                            {
                                "text": "Lemel a ra kuit kement brank ennon na zoug ket a frouezh hag e tivarr kement brank a zoug frouezh, evit ma tougo c'hoazh muioc'h a frouezh. "
                            },
                            {
                                "text": "Dija ez oc'h glan abalamour d'ar gomz am eus lavaret deoc'h. "
                            },
                            {
                                "text": "Chomit ennon ha me ennoc'h. Evel na c'hell ket ar brank dougen frouezh anezha\u00f1 e-unan ma ne chom ket stag ouzh ar winienn, c'hwi ne c'hellit ket kennebeut ma ne chomit ket ennon. "
                            },
                            {
                                "text": "Me eo ar winienn, c'hwi eo ar branko\u00f9. An hini a chom ennon ha me enna\u00f1, hennezh a zoug kalz a frouezh, rak hepdon ne c'hellit ober netra. "
                            },
                            {
                                "text": "Ma ne chom ket unan bennak ennon, taolet eo er-maez evel ar brank hag e sec'h. Neuze e tastumer anezho, o zaoler en tan hag e tevont. "
                            },
                            {
                                "text": "Mar chomit ennon ha mar chom va gerio\u00f9 ennoc'h, e c'houlennot ar pezh a fello deoc'h ha kement-se a vo roet deoc'h. "
                            },
                            {
                                "text": "E kement-ma\u00f1 eo e vo roet gloar da'm Zad, dougit kalz a frouezh. Hag e viot va diskibien. "
                            },
                            {
                                "text": "Evel m'en deus an Tad va c'haret, em eus ivez ho karet. Chomit em c'harantez. "
                            },
                            {
                                "text": "Mar mirit va gourc'hemenno\u00f9, e chomot em c'harantez, evel ma em eus miret gourc'hemenno\u00f9 va Zad hag e choman en e garantez. "
                            },
                            {
                                "text": "Lavaret em eus deoc'h an trao\u00f9-ma\u00f1 evit ma chomo va levenez ennoc'h ha ma vo ho levenez peurleuniet.  "
                            },
                            {
                                "text": "   Setu va gourc'hemenn, ma en em garot an eil egile evel ma em eus ho karet. "
                            },
                            {
                                "text": "Den n'en deus brasoc'h karantez eget an hini a ro e vuhez evit e vignoned. "
                            },
                            {
                                "text": "C'hwi a zo va mignoned, mar grit kement a c'hourc'hemennan deoc'h. "
                            },
                            {
                                "text": "N'ho kalvan ken servijerien, rak ar servijer ne oar ket petra a ra e vestr, met ho kalvet em eus mignoned, abalamour ma em eus roet deoc'h da anavezout kement am eus klevet gant va Zad. "
                            },
                            {
                                "text": "N'eo ket c'hwi hoc'h eus va dibabet, met me eo am eus ho tibabet hag am eus ho lakaet, evit ma'z eot ha ma tougot frouezh, ha ma vo ho frouezh kendalc'hus, hag evit ma roio va Zad deoc'h kement a c'houlennot em anv diganta\u00f1. "
                            },
                            {
                                "text": "Ar pezh a c'hourc'hemennan deoc'h eo ma en em garot an eil egile.  "
                            },
                            {
                                "text": "   Mar kasa ar bed ac'hanoc'h, gouezit penaos en deus va c'hasaet a-raok deoc'h. "
                            },
                            {
                                "text": "Ma vijec'h eus ar bed, ar bed a garje ar pezh a vije dezha\u00f1. Met abalamour ma n'oc'h ket eus ar bed ha ma em eus ho tibabet a-douez ar bed, abalamour da-se eo e kasa ar bed ac'hanoc'h. "
                            },
                            {
                                "text": "Ho pet so\u00f1j eus ar ger am eus lavaret deoc'h: Ar servijer n'eo ket brasoc'h eget e vestr. Ma o deus va gwallgaset, e wallgasint ivez ac'hanoc'h, ha ma o deus miret va ger, e virint ivez hoc'h hini. "
                            },
                            {
                                "text": "Met kement-se holl a raint deoc'h en abeg da'm anv, rak n'anavezont ket an hini en deus va c'haset. "
                            },
                            {
                                "text": "Ma ne vijen ket deuet ha ma ne'm bije ket komzet outo, n'o dije ket a bec'hed. Met brema\u00f1 n'o deus ket a zigarez evit o fec'hed. "
                            },
                            {
                                "text": "An hini a gasa ac'hanon, a gasa ivez va Zad. "
                            },
                            {
                                "text": "Ma ne'm bije ket graet en o zouez an obero\u00f9 n'en deus graet hini all ebet, n'o dije ket a bec'hed. Met brema\u00f1 o deus o gwelet hag o deus kasaet ac'hanon ha va Zad ivez. "
                            },
                            {
                                "text": "Met kement-se a zo evit ma vo peurc'hraet ar ger a zo skrivet en o lezenn: Va c'hasaet o deus hep abeg. "
                            },
                            {
                                "text": "Met pa vo deuet ar Frealzer a zegasin deoc'h a-berzh an Tad, ar Spered a wirionez a zeu eus an Tad, e\u00f1 a roio testeni ac'hanon. "
                            },
                            {
                                "text": "Ha c'hwi ivez a roio testeni, rak ganin emaoc'h adalek ar penn-kenta\u00f1.  "
                            }
                        ]
                    },
                    {
                        "verses": [
                            {
                                "text": "Lavaret em eus deoc'h an trao\u00f9-ma\u00f1 evit na vint ket deoc'h un abeg da gouezha\u00f1. "
                            },
                            {
                                "text": "Kas a raint ac'hanoc'h kuit eus o sinagogenno\u00f9, hag an eur a zeu ma kredo piv bennak ho lakaio d'ar marv rei\u00f1 ul lid da Zoue. "
                            },
                            {
                                "text": "Ober a raint kement-se deoc'h rak n'o deus anavezet na va Zad na me. "
                            },
                            {
                                "text": "Me am eus lavaret deoc'h an trao\u00f9-se, evit, pa vo deuet an eur, m'ho po so\u00f1j em eus o lavaret deoc'h. Ne'm eus ket lavaret anezho deoc'h abaoe ar penn-kenta\u00f1, abalamour ma oan ganeoc'h.  "
                            },
                            {
                                "text": "   Met brema\u00f1 ez an da gavout an hini en deus va c'haset, hag hini ac'hanoc'h ne c'houlenn diganin: Pelec'h ez ez? "
                            },
                            {
                                "text": "Hag abalamour ma em eus lavaret deoc'h an trao\u00f9-ma\u00f1, an dristidigezh he deus leuniet ho kalon. "
                            },
                            {
                                "text": "Koulskoude e lavaran deoc'h ar wirionez, talvoudek eo deoc'h ez afen kuit, rak ma ne d-an ket kuit, ar Frealzer ne zeuio ket d'ho kavout. Met mar d-an kuit, e kasin anezha\u00f1 deoc'h. "
                            },
                            {
                                "text": "Ha pa vo deuet, e kendrec'ho ar bed er pezh a sell ouzh ar pec'hed, ar reizhder hag ar varnedigezh, "
                            },
                            {
                                "text": "ar pec'hed, dre na gredont ket ennon, "
                            },
                            {
                                "text": "ar reizhder, dre ma'z an da gavout va Zad ha na'm gwelot mui, "
                            },
                            {
                                "text": "ar varnedigezh, dre ma'z eo bet barnet pri\u00f1s ar bed-ma\u00f1. "
                            },
                            {
                                "text": "Kalz a drao\u00f9 all am eus c'hoazh da lavarout deoc'h, met n'oc'h ket c'hoazh evit o dougen. "
                            },
                            {
                                "text": "Pa vo deuet hennezh, ar Spered a wirionez, e reno ac'hanoc'h en holl wirionez, rak ne gomzo ket anezha\u00f1 e-unan, met e lavaro kement en devo klevet hag e tiskl\u00eario deoc'h an trao\u00f9 da zont. "
                            },
                            {
                                "text": "E\u00f1 eo an hini a roio gloar din, abalamour ma kemero eus ar pezh a zo din ha ma en diskl\u00eario deoc'h. "
                            },
                            {
                                "text": "Kement en deus an Tad a zo din. Setu perak em eus lavaret e kemero eus ar pezh a zo din hag en diskl\u00eario deoc'h.  "
                            },
                            {
                                "text": "   C'hoazh un nebeud amzer ha ne'm gwelot mui, ha c'hoazh un nebeud amzer goude hag em gwelot, abalamour ma'z an da gavout an Tad. "
                            },
                            {
                                "text": "Neuze e ziskibien a lavaras an eil d'egile: Petra eo ar pezh a lavar deomp: C'hoazh un nebeud amzer ha ne'm gwelot mui, ha c'hoazh un nebeud amzer goude hag em gwelot? hag: Abalamour ma'z an da gavout an Tad? "
                            },
                            {
                                "text": "Lavarout a raent eta: Petra eo ar pezh a lavar: C'hoazh un nebeud amzer? N'ouzomp ket ar pezh a lavar. "
                            },
                            {
                                "text": "Jezuz a ouezas e felle dezho ober goulenno\u00f9 outa\u00f1 hag a lavaras dezho: C'hwi a c'houlenn etrezoc'h perak em eus lavaret: C'hoazh un nebeud amzer ha ne'm gwelot mui, ha c'hoazh un nebeud amzer goude hag em gwelot. "
                            },
                            {
                                "text": "E gwirionez, e gwirionez, me a lavar deoc'h, c'hwi a welo hag a hirvoudo, hag ar bed en em laouenaio. C'hwi a vo en dristidigezh, met ho tristidigezh a vo troet e levenez. "
                            },
                            {
                                "text": "Pa wilioud ur wreg, he devez poan abalamour ma'z eo deuet hec'h eur, met goude ma he deus ganet ur bugel, n'he deus ken so\u00f1j eus he foan gant al levenez he deus da veza\u00f1 ganet un den er bed. "
                            },
                            {
                                "text": "Evel-se c'hwi a zo brema\u00f1 en dristidigezh, met me ho kwelo a-nevez hag ho kalon en em laouenaio, ha den ne lamo diganeoc'h ho levenez. "
                            },
                            {
                                "text": "En deiz-se ne c'houlennot ken netra diganin. E gwirionez, e gwirionez, me a lavar deoc'h, kement a c'houlennot digant an Tad em anv, en roio deoc'h. "
                            },
                            {
                                "text": "Betek vrema\u00f1 n'hoc'h eus goulennet netra em anv. Goulennit hag e resevot, evit ma vo ho levenez peurleuniet. "
                            },
                            {
                                "text": "Lavaret em eus deoc'h an trao\u00f9-se e parabolenno\u00f9. Met an amzer a zeu ma ne gomzin ken deoc'h e parabolenno\u00f9 hag e komzin deoc'h sklaer diwar-benn an Tad. "
                            },
                            {
                                "text": "En deiz-se, e c'houlennot em anv ha ne lavaran ket deoc'h e pedin an Tad evidoc'h, "
                            },
                            {
                                "text": "rak an Tad e-unan ho kar, abalamour ma hoc'h eus va c'haret ha ma hoc'h eus kredet ez on deuet eus Doue. "
                            },
                            {
                                "text": "Me a zo deuet eus an Tad hag on deuet er bed. Lezel a ran a-nevez ar bed hag ez an da gavout an Tad. "
                            },
                            {
                                "text": "An diskibien a lavaras dezha\u00f1: Setu, brema\u00f1 e komzez sklaer ha ne lavarez parabolenn ebet. "
                            },
                            {
                                "text": "Brema\u00f1 ec'h ouzomp ec'h anavezez pep tra ha ne'c'h eus ket ezhomm e vefe graet goulenn ouzhit. Abalamour da-se eo e kredomp ez out deuet eus Doue. "
                            },
                            {
                                "text": "Jezuz a respontas dezho: Ha kredi\u00f1 a rit brema\u00f1? "
                            },
                            {
                                "text": "Setu, an eur a zeu, ha deuet eo dija, penaos e viot stlabezet pep hini ouzh e gostez ha penaos e lezot ac'hanon va-unan. Met me n'on ket va-unan, rak an Tad a zo ganin. "
                            },
                            {
                                "text": "Lavaret em eus deoc'h an trao\u00f9-ma\u00f1 evit ma ho po ar peoc'h ennon. Trubuilho\u00f9 ho po er bed, met bezit kalonek, me am eus trec'het ar bed.  "
                            }
                        ]
                    },
                    {
                        "verses": [
                            {
                                "text": "   Jezuz a gomzas evel-se, ha neuze, o sevel e zaoulagad etrezek an ne\u00f1v, e lavaras: Tad, an eur a zo deuet. Ro gloar da'z Mab, evit ma roio gloar da Vab dit, "
                            },
                            {
                                "text": "ha, hervez ar galloud ac'h eus roet dezha\u00f1 war bep kig, ma roio ar vuhez peurbadus d'an holl re ac'h eus roet dezha\u00f1. "
                            },
                            {
                                "text": "Hag ar vuhez peurbadus eo ma'c'h anavezint ac'hanout, te ar gwir Doue nemeta\u00f1, ha Jezuz-Krist, an hini ac'h eus kaset. "
                            },
                            {
                                "text": "Roet em eus gloar dit war an douar, echuet em eus al labour ac'h eus roet din d'ober. "
                            },
                            {
                                "text": "Brema\u00f1, Tad, ro gloar din ennout da-unan, eus ar gloar-se am boa ennout a-raok ma voe graet ar bed. "
                            },
                            {
                                "text": "Diskl\u00eariet em eus da anv d'an dud ac'h eus roet din eus ar bed. Dit e oant, hag ec'h eus o roet din, hag o deus miret da c'her. "
                            },
                            {
                                "text": "Anavezet o deus brema\u00f1 penaos kement ac'h eus roet din a zeu ac'hanout, "
                            },
                            {
                                "text": "rak roet em eus dezho ar gerio\u00f9 ac'h eus roet din, hag o degemeret o deus, hag anavezet o deus e gwirionez ez on deuet ac'hanout, ha kredet o deus ec'h eus va c'haset. "
                            },
                            {
                                "text": "Pedi\u00f1 a ran evito. Ne bedan ket evit ar bed, met evit ar re ac'h eus roet din, abalamour ma'z int dit. "
                            },
                            {
                                "text": "Kement a zo din a zo dit, ha kement a zo dit a zo din, hag enno e vez roet gloar din. "
                            },
                            {
                                "text": "Me n'on ken er bed, met ar re-ma\u00f1 a zo er bed, hag e teuan etrezek ennout. Tad santel, mir en da anv ar re ac'h eus roet din, evit ma vint unan eveldomp-ni. "
                            },
                            {
                                "text": "E-pad ma oan ganto er bed, e tiwallen anezho en da anv. Miret em eus ar re ac'h eus roet din, hag hini ebet anezho n'eo en em gollet, nemet mab ar gollidigezh, evit ma vije peurc'hraet ar Skritur. "
                            },
                            {
                                "text": "Met brema\u00f1 e teuan etrezek ennout hag e lavaran an trao\u00f9-ma\u00f1 er bed, evit ma vo va levenez peurleuniet enno. "
                            },
                            {
                                "text": "Roet em eus dezho da c'her hag ar bed en deus kasaet anezho, abalamour n'int ket eus ar bed, evel n'on ket va-unan eus ar bed. "
                            },
                            {
                                "text": "Ne bedan ket ac'hanout d'o lemel eus ar bed, met d'o diwall diouzh an droug. "
                            },
                            {
                                "text": "N'int ket eus ar bed, evel n'on ket va-unan eus ar bed. "
                            },
                            {
                                "text": "Santela anezho en da wirionez, da c'her eo ar wirionez. "
                            },
                            {
                                "text": "Evel ma ec'h eus va c'haset er bed, em eus ivez o c'haset er bed, "
                            },
                            {
                                "text": "hag en em santelaan va-unan evito, evit ma vint ivez santelaet er wirionez. "
                            },
                            {
                                "text": "Ne bedan ket evito hepken, met c'hoazh evit a re a gredo ennon dre o ger, "
                            },
                            {
                                "text": "evit ma vint holl unan, evel ma'z out ennon, Tad, hag evel ma'z on ennout, evit ma vint ivez unan ennomp, evit ma kredo ar bed ec'h eus va c'haset. "
                            },
                            {
                                "text": "Roet em eus dezho ar gloar ac'h eus roet din, evit ma vint unan evel ma'z omp ni unan, "
                            },
                            {
                                "text": "me enno ha te ennon, evit ma vint unan en un doare klok, ha ma'c'h anavezo ar bed ec'h eus va c'haset hag ec'h eus o c'haret evel ma ec'h eus va c'haret. "
                            },
                            {
                                "text": "Tad, me a c'hoanta e vo ganin ar re ac'h eus roet din, e-lec'h ma'z on, evit ma welint ar gloar ac'h eus roet din, rak va c'haret ec'h eus a-raok krouidigezh ar bed. "
                            },
                            {
                                "text": "Tad gwirion, ar bed n'en deus ket da anavezet, met me am eus da anavezet hag ar re-ma\u00f1 o deus anavezet ec'h eus va c'haset. "
                            },
                            {
                                "text": "Roet em eus da anavezout dezho da anv hag e roin anezha\u00f1 da anavezout dezho, evit ma vo enno ar garantez ac'h eus bet evidon ha ma vin enno.  "
                            }
                        ]
                    },
                    {
                        "verses": [
                            {
                                "text": "   Goude m'en doe lavaret an trao\u00f9-ma\u00f1, Jezuz a yeas kuit gant e ziskibien en tu all d'ar froud Kedron, e-lec'h ma oa ul liorzh hag a antreas enni, e\u00f1 hag e ziskibien. "
                            },
                            {
                                "text": "Judaz, an hini en droukroe, a anaveze ivez al lec'h-se, abalamour Jezuz a oa aet alies eno gant e ziskibien. "
                            },
                            {
                                "text": "Judaz eta, o veza\u00f1 kemeret ur vandenn soudarded ha serjanted a-berzh ar veleien vras hag ar farizianed, a zeuas eno gant leternio\u00f9, gant goulo\u00f9 ha gant armo\u00f9. "
                            },
                            {
                                "text": "Jezuz, o c'houzout kement a dlee c'hoarvezout ganta\u00f1, a yeas en o raok hag a lavaras dezho: Piv a glaskit? "
                            },
                            {
                                "text": "Int a respontas dezha\u00f1: Jezuz a Nazared. Jezuz a lavaras dezho: Emaon. Ha Judaz, an hini en droukroe, a oa ivez ganto. "
                            },
                            {
                                "text": "Kerkent ha m'en doe lavaret dezho: Emaon, ez ejont a-dre\u00f1v hag e kouezhjont d'an douar. "
                            },
                            {
                                "text": "Goulenn a reas c'hoazh outo: Piv a glaskit? Hag int a lavaras: Jezuz a Nazared. "
                            },
                            {
                                "text": "Jezuz a respontas: Lavaret em eus deoc'h penaos emaon. Mar d-eo eta me a glaskit, lezit ar re-ma\u00f1 da vont kuit. "
                            },
                            {
                                "text": "Kement-ma\u00f1 evit ma vije peurc'hraet ar gomz en doa lavaret: Ne'm eus kollet hini ebet eus ar re ac'h eus roet din. "
                            },
                            {
                                "text": "Simon-P\u00ear, a oa ganta\u00f1 ur c'hleze, a dennas anezha\u00f1, a skoas ganta\u00f1 servijer ar beleg-meur hag a droc'has e skouarn dehou dezha\u00f1. Ar servijer-se a oa anvet Malkuz. "
                            },
                            {
                                "text": "Neuze Jezuz a lavaras da B\u00ear: Laka da gleze en e c'houin. Ha n'evin ket an hanaf en deus an Tad roet din?  "
                            },
                            {
                                "text": "   Neuze ar vandenn soudarded, ar c'habiten ha serjanted ar Yuzevien a gemeras Jezuz, a ereas anezha\u00f1 "
                            },
                            {
                                "text": "hag a gasas anezha\u00f1 da genta\u00f1 da di Annaz, abalamour ma oa tad-kaer da Gaifaz, beleg-meur ar bloaz-se. "
                            },
                            {
                                "text": "Kaifaz a oa an hini en doa roet ar c'huzul-se d'ar Yuzevien: Talvoudek eo e varvfe un den hepken evit ar bobl. "
                            },
                            {
                                "text": "Simon-P\u00ear, gant un diskibl all, a heulias Jezuz. An diskibl-se a oa anavezet gant ar beleg-meur hag a yeas gant Jezuz e porzh ar beleg-meur, "
                            },
                            {
                                "text": "met P\u00ear a chomas er-maez e-tal an nor. An diskibl all, a oa anavezet gant ar beleg-meur, a yeas da gomz ouzh ar borzhierez hag a lakaas P\u00ear da vont e-barzh. "
                            },
                            {
                                "text": "Neuze ar vatezh, ar borzhierez, a lavaras da B\u00ear: Ha n'out ket ivez eus diskibien an den-se? E\u00f1 a lavaras: N'on ket. "
                            },
                            {
                                "text": "Ar servijerien hag ar serjanted a oa eno, o veza\u00f1 graet tan abalamour ma oa yen, a domme. P\u00ear a oa ganto hag a domme. "
                            },
                            {
                                "text": "Ar beleg-meur a reas goulenno\u00f9 ouzh Jezuz diwar-benn e ziskibien ha diwar-benn e gelennadurezh. "
                            },
                            {
                                "text": "Jezuz a respontas dezha\u00f1: Komzet em eus sklaer d'an dud. Atav em eus kelennet er sinagogenn hag en templ e-lec'h m'en em zastum ar Yuzevien, ha ne'm eus lavaret netra e-kuzh. "
                            },
                            {
                                "text": "Perak e rez goulenno\u00f9 ouzhin? Gra da c'houlenno\u00f9 ouzh a re o deus klevet ar pezh am eus lavaret dezho. An dud-se a oar ar pezh am eus lavaret. "
                            },
                            {
                                "text": "P'en doa lavaret kement-se, unan eus ar serjanted a oa eno a roas ur c'harvanad da Jezuz en ur lavarout: Evel-se eo e respontez d'ar beleg-meur? "
                            },
                            {
                                "text": "Jezuz a respontas dezha\u00f1: Mar em eus komzet fall, diskouez ar pezh fall am eus lavaret, met mar em eus komzet mat, perak e skoez ac'hanon? "
                            },
                            {
                                "text": "Annaz a gasas anezha\u00f1 ereet da Gaifaz ar beleg-meur. "
                            },
                            {
                                "text": "Simon-P\u00ear a oa eno o tomma\u00f1. Lavarout a rejont dezha\u00f1: Ha n'out ket te ivez eus e ziskibien? E\u00f1 en nac'has hag a lavaras: N'on ket. "
                            },
                            {
                                "text": "Unan eus servijerien ar beleg-meur, a oa kar d'an hini en doa P\u00ear troc'het e skouarn, a lavaras dezha\u00f1: Ha ne'm eus ket da welet el liorzh ganta\u00f1? "
                            },
                            {
                                "text": "P\u00ear en nac'has adarre, ha kerkent ar c'hilhog a ganas.  "
                            },
                            {
                                "text": "   Neuze e tegasjont Jezuz eus ti Kaifaz d'ar pretordi. Ar mintin e oa, n'ejont ket e-barzh ar pretordi gant aon d'en em saotra\u00f1, evit ma c'helljent debri\u00f1 ar Pask. "
                            },
                            {
                                "text": "Pilat eta, o veza\u00f1 aet d'o c'havout, a lavaras dezho: Petra a damallit d'an den-se? "
                            },
                            {
                                "text": "Respont a rejont dezha\u00f1: Ma ne vije ket un torfedour, n'hor bije ket e lakaet etre da zaouarn. "
                            },
                            {
                                "text": "Neuze Pilat a lavaras dezho: Kemerit e\u00f1 hoc'h-unan ha barnit e\u00f1 hervez ho lezenn. Ar Yuzevien a lavaras dezha\u00f1: N'eo ket aotreet deomp lazha\u00f1 un den. "
                            },
                            {
                                "text": "Kement-ma\u00f1 a c'hoarvezas evit ma vije peurc'hraet ar pezh en doa Jezuz lavaret, o verka\u00f1 dre beseurt marv e tlee mervel. "
                            },
                            {
                                "text": "Neuze Pilat a zistroas d'ar pretordi, a c'halvas Jezuz hag a lavaras dezha\u00f1: Ha bez' out roue ar Yuzevien? "
                            },
                            {
                                "text": "Jezuz a respontas dezha\u00f1: Ac'hanout da-unan eo e lavarez kement-se, pe reo\u00f9 all o deus henn lavaret dit? "
                            },
                            {
                                "text": "Pilat a respontas: Ha Yuzev on-me? Da vroad hag ar veleien vras o deus da lakaet etre va daouarn. Petra ac'h eus graet? "
                            },
                            {
                                "text": "Jezuz a respontas: Va rouantelezh n'eo ket eus ar bed-ma\u00f1. Mar bije va rouantelezh eus ar bed-ma\u00f1, va servijerien a stourmje evit na vijen ket lakaet e daouarn ar Yuzevien, met brema\u00f1 va rouantelezh n'eo ket ac'han. "
                            },
                            {
                                "text": "Neuze Pilat a lavaras dezha\u00f1: Roue out eta? Jezuz a respontas: Te en lavar, roue on. Evit-se eo ez on bet ganet hag evit-se eo ez on deuet er bed, evit rei\u00f1 testeni d'ar wirionez. Piv bennak a zo eus ar wirionez a selaou va mouezh. "
                            },
                            {
                                "text": "Pilat a lavaras dezha\u00f1: Petra eo ar wirionez? Ha goude m'en doa lavaret kement-se, ez eas a-nevez da gavout ar Yuzevien hag e lavaras dezho: Ne gavan torfed ebet enna\u00f1. "
                            },
                            {
                                "text": "Met, bez' hoc'h eus ur c'hiz en ho touez, ma laoskfen deoc'h unan bennak gant ar Pask. Ha fellout a ra deoc'h eta e laoskfen deoc'h roue ar Yuzevien? "
                            },
                            {
                                "text": "Neuze an holl a grias a-nevez: Na laosk ket hema\u00f1, met Barabbaz. Hogen Barabbaz a oa ul laer.  "
                            }
                        ]
                    },
                    {
                        "verses": [
                            {
                                "text": "   Neuze Pilat a gemeras Jezuz hag a lakaas anezha\u00f1 da veza\u00f1 skourjezet. "
                            },
                            {
                                "text": "Ar soudarded, o veza\u00f1 gweet ur gurunenn spern, a lakaas anezhi war e benn. E wiska\u00f1 a rejont gant ur vantell limestra "
                            },
                            {
                                "text": "hag e lavarent dezha\u00f1: Salud, Roue ar Yuzevien! Hag e roent taolio\u00f9-dorn dezha\u00f1. "
                            },
                            {
                                "text": "Pilat a yeas a-nevez er-maez hag a lavaras dezho: Setu, e tegasan anezha\u00f1 deoc'h er-maez evit ma ouiot penaos ne gavan torfed ebet enna\u00f1. "
                            },
                            {
                                "text": "Jezuz a yeas eta er-maez, o tougen ar gurunenn spern hag ar vantell limestra. Hag e lavaras dezho: Setu an den. "
                            },
                            {
                                "text": "Pa welas ar veleien vras hag ar serjanted anezha\u00f1, e krijont: Ouzh ar groaz! Ouzh ar groaz! Pilat a lavaras dezho: Kemerit anezha\u00f1 hoc'h-unan ha kroazstagit anezha\u00f1, rak ne gavan torfed ebet enna\u00f1. "
                            },
                            {
                                "text": "Ar Yuzevien a respontas dezha\u00f1: Ul lezenn hon eus, hag hervez hol lezenn e tle mervel, rak eo en em c'hraet Mab Doue. "
                            },
                            {
                                "text": "Pilat, o klevout ar ger-se, en doe c'hoazh muioc'h a aon. "
                            },
                            {
                                "text": "Distrei\u00f1 a reas er pretordi hag e lavaras da Jezuz: A-belec'h out? Met Jezuz ne roas respont ebet dezha\u00f1. "
                            },
                            {
                                "text": "Neuze Pilat a lavaras dezha\u00f1: Ne lavarez netra din? Ha n'ouzout ket em eus ar galloud da groazstaga\u00f1 ac'hanout hag ar galloud da'z leuskel da vont? "
                            },
                            {
                                "text": "Jezuz a respontas dezha\u00f1: Ne'z pefe galloud ebet warnon, ma ne vefe ket bet roet dit eus an nec'h. Setu perak an hini en deus va droukroet dit en deus graet ur pec'hed brasoc'h. "
                            },
                            {
                                "text": "Adalek neuze Pilat a glaskas e leuskel. Met ar Yuzevien a grie: Mar laoskez an den-se, n'out ket mignon da Gezar. Piv bennak en em c'hra roue, en em laka a-enep Kezar. "
                            },
                            {
                                "text": "Neuze Pilat, o klevout ar gomz-se, a gasas Jezuz er-maez hag a azezas war e gador-varn el lec'h galvet ar Pavez, en hebraeg Gabbata. "
                            },
                            {
                                "text": "Kempennadur ar Pask e oa, ha war-dro ar c'hwec'hvet eur. Lavarout a reas d'ar Yuzevien: Setu ho roue. "
                            },
                            {
                                "text": "Met int a grias: Lam anezha\u00f1! Lam anezha\u00f1! Ouzh ar groaz! Pilat a lavaras dezho: Ha kroazstaga\u00f1 a rin ho roue? Ar veleien vras a respontas: N'hon eus roue all ebet nemet Kezar. "
                            },
                            {
                                "text": "Neuze eta e roas anezha\u00f1 dezho evit beza\u00f1 staget ouzh ar groaz. Evel-se e kemerjont Jezuz hag e kasjont anezha\u00f1 ganto.  "
                            },
                            {
                                "text": "   O tougen e groaz, e teuas el lec'h anvet: Ar C'hlopenn, hag a zo galvet en hebraeg Golgota. "
                            },
                            {
                                "text": "Eno e kroazstagjont anezha\u00f1 ha daou all ganta\u00f1, unan en un tu hag egile en tu all, ha Jezuz er c'hreiz. "
                            },
                            {
                                "text": "Pilat a reas ivez ur skrid hag en lakaas war ar groaz. Enna\u00f1 e oa skrivet: JEZUZ A NAZARED, ROUE AR YUZEVIEN. "
                            },
                            {
                                "text": "Kalz eus ar Yuzevien a lennas ar skrid-se, abalamour al lec'h ma oa Jezuz kroazstaget a oa tost da g\u00ear; hag e oa skrivet en hebraeg, e gresianeg hag e latin. "
                            },
                            {
                                "text": "Beleien vras ar Yuzevien a lavaras da Bilat: Na skriv ket: Roue ar Yuzevien, met penaos en deus lavaret: Me eo roue ar Yuzevien. "
                            },
                            {
                                "text": "Pilat a respontas: Ar pezh am eus skrivet, am eus skrivet. "
                            },
                            {
                                "text": "Goude m'o doe ar soudarded kroazstaget Jezuz, e kemerjont e zilhad hag e rejont peder lodenn, ul lodenn evit pep soudard. Kemer a rejont ivez e sae, met ar sae a oa hep gwri, eus ur wiadenn adalek krec'h betek trao\u00f1. "
                            },
                            {
                                "text": "Lavarout a rejont eta etrezo: Na lodennomp ket anezhi met taolomp ar sord da biv e vo. Evel-se e voe evit ma vije peurc'hraet ar gomz-ma\u00f1 eus ar Skritur: Lodennet o deus va dilhad ha taolet o deus va sae d'ar sord. Setu ar pezh a reas ar soudarded. "
                            },
                            {
                                "text": "Mamm Jezuz, c'hoar e vamm, Mari gwreg Klopaz, ha Mari a Vagdala, en em zalc'he tost ouzh kroaz Jezuz. "
                            },
                            {
                                "text": "Jezuz eta, o welout e vamm hag en he c'hichen an diskibl a gare, a lavaras d'e vamm: Gwreg, setu da vab. "
                            },
                            {
                                "text": "Neuze e lavaras d'an diskibl: Setu da vamm. Hag adalek an eur-se, an diskibl a gemeras anezhi en e di. "
                            },
                            {
                                "text": "Goude-se, Jezuz, o welout penaos e oa kaset holl da benn, a lavaras, evit ma vije peurc'hraet ar Skritur: Sec'hed am eus. "
                            },
                            {
                                "text": "Bez' e oa eno ul lestr leun a winegr. Leunia\u00f1 a rejont eta ur spoueenn a winegr hag, o veza\u00f1 he lakaet e penn ur gorzenn sikadez, e kinnigjont anezhi d'e c'heno\u00f9. "
                            },
                            {
                                "text": "P'en doe Jezuz kemeret ar gwinegr, e lavaras: Peurc'hraet eo! Hag, o veza\u00f1 pleget e benn, e rentas e Spered. "
                            },
                            {
                                "text": "Gant aon na chomfe ar c'horfo\u00f9 war ar groaz e-pad ar sabad, rak kempennadur ar Pask e oa hag ar sabad-se a oa un deiz bras, ar Yuzevien a c'houlennjont digant Pilat ma vije torret o divhar dezho ha ma vijent tennet ac'hane. "
                            },
                            {
                                "text": "Ar soudarded a zeuas eta hag a dorras e zivhar d'an hini kenta\u00f1, goude d'an eil a oa kroazstaget ganta\u00f1. "
                            },
                            {
                                "text": "Met pa zeujont da Jezuz, o welout e oa dija marv, ne dorrjont ket dezha\u00f1 e zivhar. "
                            },
                            {
                                "text": "Hogen unan eus ar soudarded a doullas e gostez dezha\u00f1 gant ul la\u00f1s, ha kerkent e teuas anezha\u00f1 gwad ha dour. "
                            },
                            {
                                "text": "An hini en deus gwelet en deus roet testeni a gement-se, hag e desteni a zo gwirion hag e oar e lavar gwir evit ma kredot. "
                            },
                            {
                                "text": "Kement-se a erruas evit ma vije ar Skritur peurc'hraet: E eskern ne vint ket torret. "
                            },
                            {
                                "text": "Hag e lec'h all ar Skritur a lavar c'hoazh: Gwelout a raint an hini o deus toullet.  "
                            },
                            {
                                "text": "   Goude-se, Jozef a Arimatea hag a oa diskibl da Jezuz, met e-kuzh gant aon rak ar Yuzevien, a c'houlennas digant Pilat lemel korf Jezuz, ha Pilat en lezas d'e gemer. Dont a reas eta hag e lamas korf Jezuz. "
                            },
                            {
                                "text": "Nikodem, an hini a oa aet er penn-kenta\u00f1, en noz, da gavout Jezuz, a zeuas ivez, o tegas war-dro kant lur (~ 33 kg) eus ur veskadenn mir hag aloez. "
                            },
                            {
                                "text": "Kemer a rejont eta korf Jezuz hag e c'holojont anezha\u00f1 gant bandenno\u00f9 ha gant al louzo\u00f9-frondus, evel ma o deus ar Yuzevien ar c'hiz da sebelia\u00f1. "
                            },
                            {
                                "text": "Bez' e oa ul liorzh el lec'h ma oa bet kroazstaget hag el liorzh ur bez nevez, e-lec'h ne oa bet c'hoazh lakaet den. "
                            },
                            {
                                "text": "Lakaat a rejont eta Jezuz enna\u00f1, abalamour da gempennadur ar Yuzevien ha dre ma oa tost ar bez.  "
                            }
                        ]
                    },
                    {
                        "verses": [
                            {
                                "text": "   An deiz kenta\u00f1 eus ar sizhun, Mari a Vagdala a zeuas mintin mat d'ar bez, pa oa c'hoazh te\u00f1val, hag e welas ar maen lamet diwar ar bez. "
                            },
                            {
                                "text": "Neuze e redas hag e teuas da gavout Simon-P\u00ear hag an diskibl all a oa karet gant Jezuz, hag e lavaras dezho: Tennet o deus an Aotrou eus ar bez, ha n'ouzomp ket pelec'h o deus e lakaet. "
                            },
                            {
                                "text": "Neuze P\u00ear hag an diskibl all a yeas er-maez hag a yeas d'ar bez. "
                            },
                            {
                                "text": "Hag e redjont o-daou a-unvan, met an diskibl all a redas buanoc'h eget P\u00ear hag a erruas da genta\u00f1 er bez. "
                            },
                            {
                                "text": "O veza\u00f1 en em bleget, e welas ar bandenno\u00f9 war an douar, met ne d-eas ket e-barzh. "
                            },
                            {
                                "text": "Simon-P\u00ear, o tont war e lerc'h, a erruas hag a yeas er bez. Gwelout a reas ar bandenno\u00f9 war an douar "
                            },
                            {
                                "text": "hag al lienenn a oa bet lakaet dezha\u00f1 war e benn; ne oa ket gant ar bandenno\u00f9, met pleget en ul lec'h a-du. "
                            },
                            {
                                "text": "Neuze an diskibl all, an hini erruet da genta\u00f1 er bez, a yeas ivez enna\u00f1, hag a welas, hag a gredas. "
                            },
                            {
                                "text": "Rak n'o doa ket c'hoazh komprenet ar Skritur a lavare e tlee adsevel a varv.  "
                            },
                            {
                                "text": "   Hag an diskibien a zistroas d'o ziez. "
                            },
                            {
                                "text": "Met Mari en em zalc'he er-maez tost ouzh ar bez, o ouela\u00f1. Evel ma ouele, en em blegas er bez "
                            },
                            {
                                "text": "hag e welas daou ael gwisket e gwenn, azezet unan ouzh ar penn hag egile ouzh an treid, el lec'h ma oa bet gourvezet korf Jezuz. "
                            },
                            {
                                "text": "Lavarout a rejont dezhi: Gwreg, perak e ouelez? Hi a lavaras dezho: Abalamour ma o deus douget kuit va Aotrou ha n'ouzon ket pelec'h o deus e lakaet. "
                            },
                            {
                                "text": "O veza\u00f1 lavaret kement-se, e tistroas hag e welas Jezuz en e sav, met ne ouie ket e oa Jezuz. "
                            },
                            {
                                "text": "Jezuz a lavaras dezhi: Gwreg, perak e ouelez? Piv a glaskez? Hi, o kredi\u00f1 e oa al liorzher, a lavaras dezha\u00f1: Aotrou, mar d-eo te ec'h eus e gaset kuit, lavar din pelec'h ec'h eus e lakaet hag e kemerin anezha\u00f1. "
                            },
                            {
                                "text": "Jezuz a lavaras dezhi: Mari! Hi, o veza\u00f1 distroet, a lavaras dezha\u00f1: Rabbouni! Da lavarout eo: Mestr! "
                            },
                            {
                                "text": "Jezuz a lavaras dezhi: Na stok ket ennon, rak n'on ket c'hoazh pignet etrezek va Zad. Met kae da gavout va breudeur ha lavar dezho penaos e pignan etrezek va Zad hag ho Tad, etrezek va Doue hag ho Toue. "
                            },
                            {
                                "text": "Mari a Vagdala a zeuas da gemenn d'an diskibien penaos he doa gwelet an Aotrou ha penaos en doa lavaret kement-se dezhi.  "
                            },
                            {
                                "text": "   An abardaez eus an deiz-se, a oa ar c'henta\u00f1 eus ar sizhun, dorio\u00f9 al lec'h ma oa an diskibien en em zastumet o veza\u00f1 serret gant aon rak ar Yuzevien, Jezuz a zeuas, en em ziskouezas en o c'hreiz hag a lavaras dezho: Ar peoc'h ra vo ganeoc'h! "
                            },
                            {
                                "text": "Goude beza\u00f1 lavaret kement-se, e tiskouezas dezho e zaouarn hag e gostez. Neuze an diskibien, o welout an Aotrou, o doe ul levenez bras. "
                            },
                            {
                                "text": "Jezuz a lavaras dezho a-nevez: Ar peoc'h ra vo ganeoc'h! Evel m'en deus an Tad va c'haset, e kasan ivez ac'hanoc'h. "
                            },
                            {
                                "text": "Goude beza\u00f1 lavaret kement-se dezho, e c'hwezhas warno hag e lavaras dezho: Degemerit ar Spered-Santel. "
                            },
                            {
                                "text": "D'ar re e pardonot o fec'hedo\u00f9, e vint pardonet dezho, ha d'ar re o dalc'hot, e vint dalc'het dezho. "
                            },
                            {
                                "text": "Met Tomaz, unan eus an daouzek, galvet Didim, ne oa ket ganto pa zeuas Jezuz. "
                            },
                            {
                                "text": "An diskibien all a lavaras dezha\u00f1 eta: Gwelet hon eus an Aotrou. Met e\u00f1 a lavaras dezho: Ma ne welan ket merk an tacho\u00f9 en e zaouarn, ma ne lakaan ket va biz e merk an tacho\u00f9 ha ma ne lakaan ket va dorn en e gostez, ne gredin ket. "
                            },
                            {
                                "text": "Eizh deiz goude, e ziskibien a oa a-nevez en ti ha Tomaz ganto. Jezuz a zeuas, an dorio\u00f9 o veza\u00f1 serret, en em zalc'has en o c'hreiz hag a lavaras: Ar peoc'h ra vo ganeoc'h! "
                            },
                            {
                                "text": "Neuze e lavaras da Domaz: Astenn ama\u00f1 da viz ha sell ouzh va daouarn. Astenn ivez da zorn ha laka anezha\u00f1 em c'hostez. Na vez ket diskredik, met kred. "
                            },
                            {
                                "text": "Tomaz a respontas dezha\u00f1: Va Aotrou ha va Doue! "
                            },
                            {
                                "text": "Jezuz a lavaras dezha\u00f1: Abalamour ma ec'h eus va gwelet, Tomaz, ec'h eus kredet. E\u00fcrus ar re n'o deus ket gwelet hag o deus kredet! "
                            },
                            {
                                "text": "Jezuz a reas c'hoazh dirak e ziskibien kalz a viraklo\u00f9 all, ha n'int ket skrivet el levr-ma\u00f1, "
                            },
                            {
                                "text": "met an trao\u00f9-ma\u00f1 a zo skrivet evit ma kredot penaos Jezuz a zo ar C'hrist, Mab Doue, hag o kredi\u00f1 ma ho po ar vuhez en e anv.  "
                            }
                        ]
                    },
                    {
                        "verses": [
                            {
                                "text": "   Goude-se, Jezuz en em ziskouezas adarre d'an diskibien tost ouzh Mor Tiberiaz. En em ziskouez a reas en doare-ma\u00f1. "
                            },
                            {
                                "text": "Simon-P\u00ear, Tomaz anvet Didim, Natanael eus Kana e Galilea, mibien Zebedea ha daou all eus e ziskibien a oa asambles. "
                            },
                            {
                                "text": "Simon-P\u00ear a lavaras dezho: Mont a ran da besketa. Int a lavaras dezha\u00f1: Dont a reomp ivez ganit. Mont a rejont hag e pignjont raktal er vag, met ne dapjont netra en noz-se. "
                            },
                            {
                                "text": "Ar mintin o veza\u00f1 deuet, Jezuz en em gavas war an aod. Koulskoude an diskibien ne ouient ket e oa Jezuz. "
                            },
                            {
                                "text": "Jezuz a lavaras dezho: Bugale, ha n'hoc'h eus netra da zebri\u00f1? Int a respontas dezha\u00f1: Nann. "
                            },
                            {
                                "text": "E\u00f1 a lavaras dezho: Taolit ar roued en tu dehou d'ar vag hag e kavot. Teurel a rejont eta anezhi ha ne c'helljont ken he zenna\u00f1 er-maez abalamour d'an niver bras a besked. "
                            },
                            {
                                "text": "Neuze an diskibl a oa karet gant Jezuz a lavaras da B\u00ear: An Aotrou eo! Pa glevas Simon-P\u00ear e oa an Aotrou, e lakaas e sae, rak en noazh e oa, hag en em daolas er mor. "
                            },
                            {
                                "text": "An diskibien all a zeuas er vag, o ruza\u00f1 ar roued leun a besked, rak ne oant ket pell diouzh an douar, nemet war-dro daou-c'hant ilinad (~ 100 m). "
                            },
                            {
                                "text": "Pa voent diskennet d'an douar, e weljont glaou-bev a oa eno, pesked warno ha bara. "
                            },
                            {
                                "text": "Jezuz a lavaras dezho: Degasit eus ar pesked-se hoc'h eus tapet brema\u00f1. "
                            },
                            {
                                "text": "Simon-P\u00ear a adpignas hag a dennas ar roued d'an douar leun a gant tri hag hanter-kant pesk bras. Ha petra bennak ma oa kement, ne dorre ket ar roued. "
                            },
                            {
                                "text": "Jezuz a lavaras dezho: Deuit da leina\u00f1. Hag hini ebet eus an diskibien ne grede goulenn outa\u00f1: Piv out? Gouzout a raent e oa an Aotrou. "
                            },
                            {
                                "text": "Jezuz eta a zeuas, a gemeras bara hag a roas anezha\u00f1 dezho, kenkoulz hag eus ar pesked. "
                            },
                            {
                                "text": "An deirvet gwech e oa dija m'en em ziskoueze Jezuz d'e ziskibien goude beza\u00f1 adsavet a-douez ar re varv.  "
                            },
                            {
                                "text": "   Goude m'o doa leinet, Jezuz a lavaras da Simon-P\u00ear: Simon mab Jona, ha karout a rez ac'hanon muioc'h eget ar re-ma\u00f1? E\u00f1 a lavaras dezha\u00f1: Ya Aotrou, gouzout a rez em eus karantegezh evidout. E\u00f1 a lavaras dezha\u00f1: Mesa va oaned. "
                            },
                            {
                                "text": "Lavarout a reas dezha\u00f1 un eil gwech: Simon mab Jona, va c'harout a rez? E\u00f1 a lavaras dezha\u00f1: Ya Aotrou, gouzout a rez em eus karantegezh evidout. E\u00f1 a lavaras dezha\u00f1: Bez mesaer va de\u00f1ved. "
                            },
                            {
                                "text": "Lavarout a reas dezha\u00f1 an deirvet gwech: Simon mab Jona, hag ec'h eus karantegezh evidon? P\u00ear a voe glac'haret eus m'en doa lavaret an deirvet gwech: Hag ec'h eus karantegezh evidon? E\u00f1 a lavaras dezha\u00f1: Aotrou, anavezout a rez an holl drao\u00f9, gouzout a rez em eus karantegezh evidout. Jezuz a lavaras dezha\u00f1: Mesa va de\u00f1ved. "
                            },
                            {
                                "text": "E gwirionez, e gwirionez, me a lavar dit, pa oas yaouank, en em c'hourizes da-unan hag ez aes e-lec'h ma felle dit, met pa vi kozh, ec'h astenni da zaouarn, hag unan all a c'hourizo ac'hanout hag a gaso ac'hanout e-lec'h na fello ket dit mont. "
                            },
                            {
                                "text": "Lavarout a reas kement-se evit merka\u00f1 dre beseurt marv e roje gloar da Zoue. Ha goude beza\u00f1 komzet evel-se, e lavaras dezha\u00f1: Heuilh ac'hanon.  "
                            },
                            {
                                "text": "   P\u00ear, o veza\u00f1 distroet, a welas o tont war o lerc'h an diskibl a oa karet gant Jezuz, an hini en doa en em bleget war vruched Jezuz e-pad ar goan hag en doa lavaret: Aotrou, piv eo an hini a zroukro ac'hanout? "
                            },
                            {
                                "text": "O veza\u00f1 e welet, P\u00ear a lavaras da Jezuz: Aotrou, hag hema\u00f1, petra a erruo ganta\u00f1? "
                            },
                            {
                                "text": "Jezuz a lavaras: Mar fell din e chomfe ken a zeuin, petra a ra-se dit? Te, heuilh ac'hanon. "
                            },
                            {
                                "text": "Ar vrud eta en em skuilhas e-touez ar vreudeur penaos an diskibl-se ne varvje ket. Koulskoude Jezuz n'en doa ket lavaret dezha\u00f1: Ne varvo ket, met: Mar fell din e chomfe ken a zeuin, petra a ra-se dit? "
                            },
                            {
                                "text": "An diskibl-se eo a ro testeni eus an trao\u00f9-ma\u00f1 hag en deus o skrivet. Ha ni a oar ez eo gwirion e desteni. "
                            },
                            {
                                "text": "Kalz a drao\u00f9 all c'hoazh a zo bet graet gant Jezuz ha, ma vefent skrivet dre ar munud, ne gredan ket e c'hellfe ar bed e-unan kenderc'hel al levrio\u00f9 a vefe skrivet. Amen.    "
                            }
                        ]
                    }
                ]
            },
            {
                "names": [
                    "Acts"
                ],
                "usfm_id": "Acts",
                "abbreviation": "Acts",
                "chapters": [
                    {
                        "verses": [
                            {
                                "text": "   Em levr kenta\u00f1, o Teofil, em eus skrivet diwar-benn kement en deus Jezuz graet ha kelennet, adalek ar penn-kenta\u00f1 "
                            },
                            {
                                "text": "betek an deiz ma voe savet en ne\u00f1v, goude beza\u00f1 roet e urzhio\u00f9, dre ar Spered-Santel, d'an ebestel en doa dibabet.  "
                            },
                            {
                                "text": "   Goude beza\u00f1 gouza\u00f1vet, e teuas war wel bev dirazo hag e roas dezho kalz a brouenno\u00f9 peursur, oc'h en em ziskouez dezho e-pad daou-ugent devezh hag o komz diwar-benn ar pezh a sell ouzh rouantelezh Doue. "
                            },
                            {
                                "text": "O veza\u00f1 o dastumet, e c'hourc'hemennas dezho na bellajent ket diouzh Jeruzalem, met ma c'hortozjent promesa an Tad, an hini hoc'h eus klevet diganin, emeza\u00f1, "
                            },
                            {
                                "text": "rak Yann en deus badezet en dour, met c'hwi a vo badezet er Spered-Santel a-benn nebeut a zevezhio\u00f9. "
                            },
                            {
                                "text": "O veza\u00f1 eta en em zastumet, e c'houlennjont diganta\u00f1: Aotrou, hag en amzer-se eo ec'h adsavi rouantelezh Israel? "
                            },
                            {
                                "text": "E\u00f1 a lavaras dezho: N'eo ket roet deoc'h anavezout an amzerio\u00f9 pe ar c'houlzio\u00f9 en deus merket an Tad en e c'halloud e-unan. "
                            },
                            {
                                "text": "Met resev a reot un nerzh pa zeuio ar Spered-Santel warnoc'h, hag e viot va zesto\u00f9 e Jeruzalem, en holl Judea, e Samaria ha betek penno\u00f9 pella\u00f1 an douar.  "
                            },
                            {
                                "text": "   Goude m'en doe lavaret an trao\u00f9-se, e voe savet e-pad ma sellent outa\u00f1, hag ur goabrenn a guzhas anezha\u00f1 eus o daoulagad. "
                            },
                            {
                                "text": "Evel ma sellent gant evezh war-zu an ne\u00f1v e-pad ma'z ae kuit, setu, daou zen gwisket e gwenn en em gavas en o c'hichen "
                            },
                            {
                                "text": "hag a lavaras: Tud a C'halilea, perak en em zalc'hit aze da sellout ouzh an ne\u00f1v? Ar Jezuz-ma\u00f1, savet diganeoc'h en ne\u00f1v, a zeuio en-dro en hevelep doare evel ma hoc'h eus e welet o pignat en ne\u00f1v. "
                            },
                            {
                                "text": "Neuze e tistrojont da Jeruzalem, eus ar Menez a c'halver an Olived, a zo pell diouzh Jeruzalem war-dro hed ur pennad-hent sabad (~ 1100 m). "
                            },
                            {
                                "text": "Pa voent erruet, e pignjont er gambr uhel e-lec'h ma chome P\u00ear, Jakez,Yann, Andrev, Filip, Tomaz, Bertele, Mazhev, Jakez mab Alfe, Simon ar Gredus, Jud breur Jakez. "
                            },
                            {
                                "text": "Ar re-se holl a gendalc'he a-unvan er bedenn hag en aspedenn, gant ar gwragez, ha Mari mamm Jezuz, ha gant e vreudeur.  "
                            },
                            {
                                "text": "   En deizio\u00f9-se, P\u00ear, a savas e-kreiz an diskibien, dastumet asambles e niver a war-dro kant ugent den, hag a lavaras: "
                            },
                            {
                                "text": "Tud breudeur, ret e oa ma vije peurc'hraet ar pezh en doa lavaret ar Spered-Santel er Skritur en a-raok dre c'heno\u00f9 David, diwar-benn Judaz, hag a zo bet rener ar re o deus kemeret Jezuz. "
                            },
                            {
                                "text": "Rak e oa en hon touez hag en deus bet e lod er ministrerezh-ma\u00f1. "
                            },
                            {
                                "text": "Hema\u00f1 o veza\u00f1 prenet ur park gant gopr an torfed, a zo kouezhet d'an trao\u00f1, freuzet eo bet dre greiz e gorf hag e holl vouzello\u00f9 a zo en em stlabezet. "
                            },
                            {
                                "text": "Ar pezh a zo bet anavezet gant holl dud Jeruzalem, en hevelep doare ma'z eo bet galvet ar park-se en o yezh Akeldama, da lavarout eo: Park ar Gwad. "
                            },
                            {
                                "text": "Hogen skrivet eo e levr ar Salmo\u00f9: Ra zeuio e chomlec'h didud ha ra ne vo den da chom enna\u00f1, ha: Ra gemero unan all e garg. "
                            },
                            {
                                "text": "Ret eo eta, penaos e-mesk an dud a zo bet ganeomp e-pad an holl amzer m'en deus an Aotrou Jezuz bevet en hon touez, "
                            },
                            {
                                "text": "adalek badeziant Yann betek an deiz ma'z eo bet savet diganeomp, e vefe unan a zeufe da veza\u00f1 test ganeomp eus e adsavidigezh a varv. "
                            },
                            {
                                "text": "Neuze e kinnigjont daou: Jozef galvet Barsabbaz ha lesanvet Justuz, ha Matiaz. "
                            },
                            {
                                "text": "O pedi\u00f1 e lavarjont: Te Aotrou, hag a anavez kalono\u00f9 an holl, diskouez deomp pehini eus an daou-ma\u00f1 ac'h eus dibabet "
                            },
                            {
                                "text": "da gaout lod er ministrerezh hag en abostolerezh-ma\u00f1 en deus dilezet Judaz evit mont en e lec'h. "
                            },
                            {
                                "text": "Tenna\u00f1 a rejont d'ar sord hag ar sord a gouezhas war Matiaz, hag a voe lakaet e renk an unnek abostol.  "
                            }
                        ]
                    },
                    {
                        "verses": [
                            {
                                "text": "   Deiz ar Pantekost o veza\u00f1 erruet, e oant holl a-unvan en hevelep lec'h. "
                            },
                            {
                                "text": "A-greiz-holl e teuas eus an ne\u00f1v un trouz bras evel hini un avel o c'hwezha\u00f1 gant nerzh, hag e leunias an ti holl e-lec'h ma oant azezet. "
                            },
                            {
                                "text": "Teodo\u00f9 evel teodo\u00f9 tan en em ziskouezas dezho hag en em rannas, hag en em lakajont war bep hini anezho. "
                            },
                            {
                                "text": "Leuniet e voent holl gant ar Spered-Santel hag en em lakajont da gomz e yezho\u00f9 all, hervez ma roe ar Spered dezho da gomz. "
                            },
                            {
                                "text": "Bez' e oa e Jeruzalem Yuzevien, tud a zouje Doue, eus an holl vroado\u00f9 a zo dindan an ne\u00f1v. "
                            },
                            {
                                "text": "Pa voe klevet an trouz-se, ul lod bras a dud en em zastumas, hag e voent saouzanet dre ma kleve pep hini anezho o komz en e yezh e-unan. "
                            },
                            {
                                "text": "Bez' e oant holl souezhet hag en estlamm, o lavarout an eil d'egile: Setu, an dud-se a zo o komz, ha n'int ket holl eus Galilea? "
                            },
                            {
                                "text": "Penaos e klevomp anezho o komz e yezh ar vro ma'z eo bet ganet pep hini ac'hanomp? "
                            },
                            {
                                "text": "Parted, Meded, Elamiz, ar re o chom e Mezopotamia, e Judea, e Kapadokia, er Pont, en Azia, "
                            },
                            {
                                "text": "e Frigia, e Pamfilia, en Ejipt, e douaro\u00f9 Libia tost ouzh Siren, hag ar re a zo deuet eus Roma, Yuzevien ha prozelited, "
                            },
                            {
                                "text": "Kretiz hag Arabed, penaos e klevomp anezho o komz en hor yezho\u00f9 diwar-benn burzhudo\u00f9 Doue? "
                            },
                            {
                                "text": "An holl a oa souezhet ha ne ouient petra da so\u00f1jal, o lavarout an eil d'egile: Petra eo kement-se? "
                            },
                            {
                                "text": "Met re all a rae goap hag a lavare: Leun int gant gwin dous.  "
                            },
                            {
                                "text": "   Met P\u00ear en em ziskouezas gant an unnek, a savas e vouezh hag a lavaras dezho: Tud Yuzevien ha c'hwi holl a chom e Jeruzalem, gouezit kement-ma\u00f1 ha selaouit gant evezh va gerio\u00f9. "
                            },
                            {
                                "text": "Rak ar re-ma\u00f1 n'int ket mezv, evel ma kredit, pa n'eo nemet an trede eur eus an deiz. "
                            },
                            {
                                "text": "Met kement-ma\u00f1 eo ar pezh a zo bet lavaret gant ar profed Joel: "
                            },
                            {
                                "text": "Erruout a raio en deizio\u00f9 diwezha\u00f1, eme Doue, e skuilhin eus va Spered war bep kig, ho mibien hag ho merc'hed a brofedo, ho tud yaouank o devo gweledigezhio\u00f9 hag ho tud kozh o devo hu\u00f1vreo\u00f9. "
                            },
                            {
                                "text": "A dra-sur, en deizio\u00f9-se e skuilhin eus va Spered war va servijerien ha war va servijerezed, hag e profedint. "
                            },
                            {
                                "text": "Burzhudo\u00f9 a ziskouezin d'an nec'h en ne\u00f1v, ha miraklo\u00f9 d'an trao\u00f1 war an douar, gwad, tan hag un aezhenn a voged. "
                            },
                            {
                                "text": "An heol a vo troet e te\u00f1valijenn hag al loar e gwad, a-raok ma teuio deiz bras ha glorius an Aotrou. "
                            },
                            {
                                "text": "Hag ec'h erruo penaos piv bennak a c'halvo anv an Aotrou, a vo salvet. "
                            },
                            {
                                "text": "Tud eus Israel, klevit ar gerio\u00f9-ma\u00f1! Jezuz a Nazared, an den-se aprouet gant Doue en ho touez dre an obero\u00f9 a c'halloud, ar burzhudo\u00f9 hag ar sino\u00f9 en deus graet Doue dreza\u00f1 e-kreiz ac'hanoc'h, evel ma ouzoc'h hoc'h-unan, "
                            },
                            {
                                "text": "an den-se, droukroet hervez ar mennad divizet ha ragouiziegezh Doue, kroget hoc'h eus enna\u00f1, hag o veza\u00f1 e staget ouzh ar groaz dre zaouarn an dud fall, e lakaet hoc'h eus d'ar marv. "
                            },
                            {
                                "text": "Doue en deus e adsavet a varv, o veza\u00f1 torret ereo\u00f9 ar marv, dre ma ne oa ket posupl e vije dalc'het ganta\u00f1. "
                            },
                            {
                                "text": "Rak David a lavar diwar e benn: Gwelout a raen bepred an Aotrou dirazon, rak en tu dehou din ema\u00f1 evit na vin ket bra\u00f1sellet, "
                            },
                            {
                                "text": "dre-se va c'halon a zo en em laouenaet ha va zeod en deus tridet gant levenez; ha va c'hig ivez a ziskuizho en espera\u00f1s, "
                            },
                            {
                                "text": "rak ne lezi ket va ene e lec'h ar marv ha n'aotrei ket e welfe da Sant ar vreinadurezh. "
                            },
                            {
                                "text": "Roet ec'h eus din da anavezout hento\u00f9 ar vuhez, va leunia\u00f1 a ri a levenez dirak da zremm. "
                            },
                            {
                                "text": "Tud breudeur, aotreet eo din lavarout deoc'h gant hardizhegezh diwar-benn an uheldad David, penaos eo marv hag eo bet sebeliet. Ema\u00f1 e vez c'hoazh hiziv en hon touez. "
                            },
                            {
                                "text": "Met, o veza\u00f1 profed hag o c'houzout en doa Doue prometet dezha\u00f1 gant le e lakaje Krist da c'henel eus e lignez hervez ar c'hig evit e lakaat da azeza\u00f1 war e dron, "
                            },
                            {
                                "text": "o welout kement-se a-raok, e lavaras diwar-benn adsavidigezh Krist da vev, penaos e ene ne vije ket lezet e lec'h ar marv hag e c'hig ne welje ket ar vreinadurezh. "
                            },
                            {
                                "text": "Doue en deus adsavet a varv ar Jezuz-se, ni a zo holl testo\u00f9 a gement-se. "
                            },
                            {
                                "text": "Savet eta a-zehou da Zoue, resevet en deus digant an Tad promesa ar Spered-Santel ha skuilhet en deus ar pezh a welit hag a glevit brema\u00f1. "
                            },
                            {
                                "text": "Rak David n'eo ket pignet en ne\u00f1v, met e lavar e-unan: An Aotrou en deus lavaret da'm Aotrou: Azez a-zehou din, "
                            },
                            {
                                "text": "betek ma em bo graet eus da enebourien ur skabell dindan da dreid. "
                            },
                            {
                                "text": "Ra ouezo holl di Israel eta a-dra-sur penaos en deus Doue graet Aotrou ha Krist ar Jezuz-se hoc'h eus staget ouzh ar groaz. "
                            },
                            {
                                "text": "O veza\u00f1 klevet an trao\u00f9-ma\u00f1, e voe mantret o c'halon, hag e lavarjont da B\u00ear ha d'an ebestel all: Tud breudeur, petra a raimp? "
                            },
                            {
                                "text": "P\u00ear a lavaras dezho: Ho pet keuz, ha ra vo pep hini ac'hanoc'h badezet en anv Jezuz-Krist evit ar pardon eus ho pec'hedo\u00f9. Hag e resevot donezon ar Spered-Santel. "
                            },
                            {
                                "text": "Rak ar bromesa a zo evidoc'h, evit ho pugale hag evit ar re holl a zo pell, e-keit ha ma c'halvo an Aotrou hon Doue anezho. "
                            },
                            {
                                "text": "E kalz a c'herio\u00f9 all e roas testeni dezho hag o atizas en ur lavarout: En em salvit diouzh ar rumm fall-ma\u00f1. "
                            },
                            {
                                "text": "Ar re eta a zegemeras e c'her gant levenez a voe badezet. War-dro tri mil ene a voe unanet en deiz-se d'an diskibien.  "
                            },
                            {
                                "text": "   Kenderc'hel a raent e kelennerezh an ebestel, er genunvaniezh, e torradur ar bara hag er pedenno\u00f9. "
                            },
                            {
                                "text": "Ar spont a grogas e pep hini, hag kalz a vurzhudo\u00f9 hag a viraklo\u00f9 en em c'hrae dre an ebestel. "
                            },
                            {
                                "text": "Ar re holl a grede a oa en hevelep lec'h ha pep tra a oa kumun etrezo. "
                            },
                            {
                                "text": "Gwerzha\u00f1 a raent o zrao\u00f9 hag o mado\u00f9, hag e lodennent anezho d'an holl, hervez an ezhomm en doa pep hini. "
                            },
                            {
                                "text": "Bemdez e oant aketus a-unvan en templ. O terri\u00f1 ar bara eus an eil ti d'egile, e kemerent o boued gant levenez hag eeunded a galon, "
                            },
                            {
                                "text": "o veuli\u00f1 Doue hag o veza\u00f1 dudius d'an holl bobl. An Aotrou a greske bemdez an Iliz gant an dud a oa salvet.  "
                            }
                        ]
                    },
                    {
                        "verses": [
                            {
                                "text": "   P\u00ear ha Yann a bigne a-unan d'an templ da eur ar bedenn, da lavarout eo an navet eur. "
                            },
                            {
                                "text": "Bez' eo oa un den kamm adalek e c'hanedigezh, a zouged hag a lakaed bemdez e-kichen dor an templ anvet ar Gaer, evit goulenn an aluzen digant ar re a yae en templ. "
                            },
                            {
                                "text": "O welout P\u00ear ha Yann o vont da antreal en templ, e c'houlennas diganto an aluzen. "
                            },
                            {
                                "text": "P\u00ear, o virout e zaoulagad paret warna\u00f1, kenkoulz ha Yann, a lavaras: Sell ouzhimp! "
                            },
                            {
                                "text": "Sellout a reas gant evezh outo, o c'hortoz kaout un dra bennak diganto. "
                            },
                            {
                                "text": "Neuze P\u00ear a lavaras dezha\u00f1: Ne'm eus nag arc'hant nag aour, met ar pezh am eus, a roan dit: en anv Jezuz-Krist a Nazared, sav ha kerzh! "
                            },
                            {
                                "text": "O veza\u00f1 e gemeret gant e zorn dehou, e savas anezha\u00f1. Kerkent e zaoudroad hag e zaouufern a startaas. "
                            },
                            {
                                "text": "O lammat e savas en e sav hag e kerzhas. Mont a reas ganto en templ, o kerzhout, o lammat hag o veuli\u00f1 Doue. "
                            },
                            {
                                "text": "An holl bobl a welas anezha\u00f1 o kerzhout hag o veuli\u00f1 Doue. "
                            },
                            {
                                "text": "Hag ec'h anavezjont e oa hennezh an hini a oa azezet ouzh Dor Gaer an templ evit goulenn an aluzen. Leuniet e voent a estlamm hag a souezh eus ar pezh a oa c'hoarvezet ganta\u00f1. "
                            },
                            {
                                "text": "Evel na guitae ket P\u00ear ha Yann an den kamm a oa bet yac'haet, an holl bobl souezhet a zeredas d'o c'havout d'ar porched anvet Salomon.  "
                            },
                            {
                                "text": "   P\u00ear, o welout kement-se, a lavaras d'ar bobl: Tud Israel, perak oc'h souezhet a gement-ma\u00f1? Perak e virit ho taoulagad paret warnomp, evel pa vefe dre hor galloud hon-unan pe dre hon douja\u00f1s-Doue hor befe lakaet an den-ma\u00f1 da gerzhout? "
                            },
                            {
                                "text": "Doue Abraham, Izaak ha Jakob, Doue hon tado\u00f9, en deus roet gloar d'e vugel Jezuz, an hini hoc'h eus droukroet ha dinac'het dirak Pilat, petra bennak m'en doa hema\u00f1 barnet e tlee beza\u00f1 laosket kuit. "
                            },
                            {
                                "text": "Dinac'het hoc'h eus ar Sant hag ar Reizh, ha goulennet hoc'h eus e vefe laosket deoc'h ur muntrer. "
                            },
                            {
                                "text": "Lakaet hoc'h eus d'ar marv Pri\u00f1s ar vuhez, ha Doue en deus e adsavet a-douez ar re varv, ni a zo testo\u00f9 a gement-se. "
                            },
                            {
                                "text": "Dre ar feiz en e anv eo, en deus e anv startaet an den-ma\u00f1 a welit hag a anavezit, hag ar feiz enna\u00f1 eo, he deus roet d'an den-ma\u00f1 ar yec'hed peurvat-se dirazoc'h holl. "
                            },
                            {
                                "text": "Brema\u00f1, breudeur, gouzout a ran hoc'h eus graet kement-se dre ziouiziegezh, kenkoulz hag ho penno\u00f9. "
                            },
                            {
                                "text": "Met evel-se en deus Doue graet ar pezh en doa diouganet dre c'heno\u00f9 e holl brofeded, penaos e tlee ar C'hrist gouza\u00f1v poan. "
                            },
                            {
                                "text": "Ho pet keuz eta ha distroit ouzh Doue, evit ma vo ho pec'hedo\u00f9 lamet, evit ma teuio amzerio\u00f9 a freskadurezh a-berzh an Aotrou, "
                            },
                            {
                                "text": "ha ma kaso an hini a zo bet diskl\u00eariet deoc'h a-raok, Jezuz-Krist, "
                            },
                            {
                                "text": "a dle an ne\u00f1v degemer betek amzer adsavidigezh an holl drao\u00f9, en deus Doue komzet diwar he fenn dre c'heno\u00f9 e holl brofeded santel abaoe pell amzer. "
                            },
                            {
                                "text": "Rak Moizez en deus lavaret d'hon tado\u00f9: An Aotrou ho Toue a savo deoc'h a-douez ho preudeur ur profed eveldon, selaouit anezha\u00f1 e kement a lavaro deoc'h, "
                            },
                            {
                                "text": "ha piv bennak ne selaouo ket ar profed-se a vo distrujet eus a-douez ar bobl. "
                            },
                            {
                                "text": "An holl brofeded o deus komzet abaoe Samuel hag ar re a zo deuet goude, o deus diouganet an deizio\u00f9-ma\u00f1. "
                            },
                            {
                                "text": "C'hwi a zo mibien ar brofeded hag eus an emglev en deus Doue graet gant hon tado\u00f9, o lavarout da Abraham: Holl boblo\u00f9 an douar a vo benniget en da lignez. "
                            },
                            {
                                "text": "Evidoc'h eo da genta\u00f1 en deus Doue savet e vugel Jezuz hag en deus e gaset d'ho penniga\u00f1, evit tenna\u00f1 pep hini ac'hanoc'h eus e fallagriezh.  "
                            }
                        ]
                    },
                    {
                        "verses": [
                            {
                                "text": "   Evel ma komzent ouzh ar bobl, ar veleien, kabiten an templ hag ar sadukeiz a zeuas d'o c'havout, "
                            },
                            {
                                "text": "o veza\u00f1 gwall nec'het abalamour ma kelennent ar bobl ha ma kemennent an adsavidigezh a-douez ar re varv e Jezuz. "
                            },
                            {
                                "text": "Hag e krogjont enno hag o lakajont er prizon betek an deiz war-lerc'h, abalamour ma oa dija diwezhat. "
                            },
                            {
                                "text": "Met kalz eus ar re o doa klevet ar ger a gredas, ha niver ar wersed a oa war-dro pemp mil. "
                            },
                            {
                                "text": "Hag e c'hoarvezas antronoz ma en em zastumas e Jeruzalem penno\u00f9 ar bobl, an henaourien hag ar skribed, "
                            },
                            {
                                "text": "gant Annaz ar beleg-meur, Kaifaz, Yann, Aleksandr hag ar re holl a oa eus gouenn ar veleien vras. "
                            },
                            {
                                "text": "O veza\u00f1 o degaset en o c'hreiz, e c'houlennjont diganto: Dre beseurt galloud pe en anv piv hoc'h eus graet kement-ma\u00f1? "
                            },
                            {
                                "text": "Neuze P\u00ear, leun eus ar Spered-Santel, a lavaras dezho: Penno\u00f9 ar bobl hag henaourien Israel, "
                            },
                            {
                                "text": "pa'z eo goulennet diganeomp hiziv abeg ur madober roet da un den kamm, evit gouzout penaos eo bet yac'haet, "
                            },
                            {
                                "text": "gouezit, c'hwi holl hag holl bobl Israel, penaos eo en anv Jezuz-Krist a Nazared, hoc'h eus staget ouzh ar groaz hag en deus Doue adsavet a-douez ar re varv, dreza\u00f1 eo en em ziskouez an den-se yac'h dirazoc'h. "
                            },
                            {
                                "text": "E\u00f1 eo ar maen a zo bet taolet kuit ganeoc'h-c'hwi ar saverien, hag a zo deuet da veza\u00f1 maen kenta\u00f1 ar c'horn. "
                            },
                            {
                                "text": "N'eus silvidigezh en hini all ebet, rak n'eus dindan an ne\u00f1v anv all ebet a vefe bet roet e-touez an dud, a dlefemp beza\u00f1 salvet dreza\u00f1. "
                            },
                            {
                                "text": "O welout hardizhegezh P\u00ear ha Yann, hag o c'houzout e oant tud dizesk hag eus ar bobl izel, e voent souezhet. Anavezout a raent e oa bet ar re-se gant Jezuz. "
                            },
                            {
                                "text": "O welout an den a oa bet yac'haet eno ganto, n'o doa netra da lavarout a-enep, "
                            },
                            {
                                "text": "met e c'hourc'hemennjont dezho mont er-maez eus ar sanedrin hag en em guzuilhjont etrezo, "
                            },
                            {
                                "text": "o lavarout: Petra raimp d'an dud-se? Rak ur mirakl o deus graet hag a zo anavezet gant holl dud Jeruzalem, anat eo ha ne c'hellomp ket e nac'ha\u00f1. "
                            },
                            {
                                "text": "Met evit ma ne d-aio ket ar vrud a gement-ma\u00f1 muioc'h e-touez ar bobl, difennomp outo gant gourdrouzo\u00f9 komz mui da biv bennak en anv-se. "
                            },
                            {
                                "text": "O veza\u00f1 o galvet, e tifennjont start outo komz ha kelenn en anv Jezuz. "
                            },
                            {
                                "text": "Met P\u00ear ha Yann a respontas dezho: Barnit hag eo reizh dirak Doue senti\u00f1 ouzhoc'h kentoc'h eget ouzh Doue, "
                            },
                            {
                                "text": "rak ne c'hellomp ket tremen hep komz diwar-benn an trao\u00f9 hon eus gwelet ha klevet. "
                            },
                            {
                                "text": "Kas a rejont eta anezho kuit gant gourdrouzo\u00f9 bras, o veza\u00f1 na gavent ket an tu d'o c'hastiza\u00f1, abalamour d'ar bobl, rak an holl a roe gloar da Zoue evit ar pezh a oa c'hoarvezet. "
                            },
                            {
                                "text": "Rak an den a oa bet yac'haet dre ar mirakl-se a oa ouzhpenn daou-ugent vloaz.  "
                            },
                            {
                                "text": "   Goude ma voent laosket, e teujont etrezek o re hag e tezrevelljont ar pezh o doa ar veleien vras hag an henaourien lavaret dezho. "
                            },
                            {
                                "text": "O veza\u00f1 klevet kement-se, e savjont a-unvan o mouezh etrezek Doue hag e lavarjont: Aotrou, te a zo Doue, te ac'h eus graet an ne\u00f1v, an douar, ar mor hag an holl drao\u00f9 a zo enno, "
                            },
                            {
                                "text": "te eo en deus lavaret dre c'heno\u00f9 da servijer David: Perak ar grozmol-se e-touez ar broado\u00f9 hag ar so\u00f1jo\u00f9 ven-se e-touez ar poblo\u00f9? "
                            },
                            {
                                "text": "Rouaned an douar a zo en em savet hag ar bri\u00f1sed a zo en em unanet a-enep an Aotrou hag a-enep e Olevet. "
                            },
                            {
                                "text": "Rak Herodez ha Po\u00f1s-Pilat, gant ar broado\u00f9 ha pobl Israel, a zo en em unanet er g\u00ear-ma\u00f1 a-enep da'z servijer santel Jezuz, an hini ac'h eus olevet "
                            },
                            {
                                "text": "evit ober an holl drao\u00f9 en deus da zorn ha da guzul merket a-raok da zleout beza\u00f1 graet. "
                            },
                            {
                                "text": "Ha brema\u00f1, Aotrou, sell ouzh o gourdrouzo\u00f9 ha ro da'z servijerien ar galloud da ziskl\u00earia\u00f1 da c'her gant ur wir hardizhegezh, "
                            },
                            {
                                "text": "oc'h astenn da zorn da yac'haat, evit ma vo graet miraklo\u00f9 ha burzhudo\u00f9 dre anv da servijer santel Jezuz. "
                            },
                            {
                                "text": "P'o doe pedet, al lec'h ma oant dastumet enna\u00f1 a grenas. Leuniet e voent holl gant ar Spered-Santel hag e tiskl\u00earjont ger Doue gant hardizhegezh.  "
                            },
                            {
                                "text": "   Al lod bras eus ar re o doa kredet ne oant holl nemet ur galon hag un ene. Den ne lavare e oa dezha\u00f1 tamm ebet eus ar mado\u00f9 en doa, met an holl drao\u00f9 a oa kumun etrezo. "
                            },
                            {
                                "text": "An ebestel a roe testeni gant kalz a nerzh eus adsavidigezh an Aotrou Jezuz a varv. Ur c'hras vras a oa warno holl. "
                            },
                            {
                                "text": "Rak ne oa den ezhommek ebet en o zouez, ar re holl o doa douaro\u00f9 pe tiez o gwerzhe, a zegase ar priz eus ar pezh o doa gwerzhet "
                            },
                            {
                                "text": "hag en lakae ouzh treid an ebestel. e Lodennet e oa da bep hini hervez ma en doa ezhomm. "
                            },
                            {
                                "text": "Jozez lesanvet Barnabaz gant an ebestel, da lavarout eo mab an ali mat, ul Leviad genidik eus Kiprenez, "
                            },
                            {
                                "text": "a werzhas ur park en doa, a zegasas arc'hant ar werzh hag en lakaas ouzh treid an ebestel.  "
                            }
                        ]
                    },
                    {
                        "verses": [
                            {
                                "text": "   Met un den anvet Ananiaz, gant Safira e wreg, a werzhas ur berc'henniezh "
                            },
                            {
                                "text": "hag a zalc'has ul lodenn eus ar priz, a-unan gant e wreg. Degas a reas al lodenn all hag he lakaas ouzh treid an ebestel. "
                            },
                            {
                                "text": "P\u00ear a lavaras: Ananiaz, perak en deus Satan leuniet da galon ken ec'h eus lavaret gaou d'ar Spered-Santel ha miret ul lodenn eus priz an douar? "
                            },
                            {
                                "text": "Ma'z pije miret anezha\u00f1, daoust ha ne oa ket dit? Hag o veza\u00f1 e werzhet, ha ne oa ket e briz en da c'halloud? Penaos eta ec'h eus lakaet ar so\u00f1j-se en da galon? N'eo ket d'an dud ec'h eus lavaret gaou, met da Zoue eo. "
                            },
                            {
                                "text": "Ananiaz, pa glevas ar c'homzo\u00f9-se, a gouezhas hag a varvas. Ur spont bras a zeuas war ar re holl a glevas komz a gement-se. "
                            },
                            {
                                "text": "An dud yaouank en em savas, e bakas, e zougas er-maez hag e sebelias. "
                            },
                            {
                                "text": "War-dro teir eurvezh goude, e wreg a zeuas, hep gouzout ar pezh a oa c'hoarvezet "
                            },
                            {
                                "text": "P\u00ear a c'houlennas diganti: Lavar din, ha kement-se eo hoc'h eus gwerzhet an douar? Hi a lavaras: Ya, kement-se. "
                            },
                            {
                                "text": "Neuze P\u00ear a lavaras dezhi: Penaos hoc'h eus en em glevet etrezoc'h evit tempta\u00f1 Spered an Aotrou? Setu, ar re o deus sebeliet da bried a zo e-tal an nor; hag e tougint ac'hanout er-maez. "
                            },
                            {
                                "text": "Raktal e kouezhas d'e dreid hag e varvas. An dud yaouank a zeuas e-barzh, he c'havas marv, he dougjont er-maez hag he sebeilhjont e-kichen he fried. "
                            },
                            {
                                "text": "Ur spont bras a zeuas war an Iliz a-bezh ha war ar re holl a glevas komz a gement-se.  "
                            },
                            {
                                "text": "   Kalz a viraklo\u00f9 hag a vurzhudo\u00f9 en em rae e-touez ar bobl dre zaouarn an ebestel. Bez' e oant holl a-unvan dindan porched Salomon. "
                            },
                            {
                                "text": "Den eus ar re all ne grede en em unani\u00f1 dezho, met ar bobl a enore kalz anezho. "
                            },
                            {
                                "text": "Muioc'h-muia\u00f1 a grederien a oa lakaet a-gresk d'an Aotrou, un niver bras a wazed hag a wragez, "
                            },
                            {
                                "text": "en hevelep doare ma tegased ar gla\u00f1vourien war ar straedo\u00f9 hag e lakaed anezho war gweleo\u00f9 ha fledo\u00f9, evit, pa dremenfe P\u00ear, ma teufe da vihana\u00f1 e skeud da c'holei\u00f1 hinienno\u00f9 anezho. "
                            },
                            {
                                "text": "Tud ar c'h\u00eario\u00f9 nesa\u00f1 a zerede ivez a vandenn da Jeruzalem, o tegas kla\u00f1vourien ha tud heskinet gant speredo\u00f9 hudur, hag e oant holl yac'haet.  "
                            },
                            {
                                "text": "   Ar beleg-meur hag ar re holl a oa ganta\u00f1, da lavarout eo sektenn ar sadukeiz, en em savas hag a voe leuniet a warizi. "
                            },
                            {
                                "text": "O kregi\u00f1 en ebestel, e lakajont anezho er prizon publik. "
                            },
                            {
                                "text": "Met un ael eus an Aotrou a zigoras e-pad an noz dorojo\u00f9 ar prizon, o lakaas er-maez hag a lavaras: "
                            },
                            {
                                "text": "It, en em zalc'hit e-barzh an templ ha diskl\u00eariit d'ar bobl holl c'herio\u00f9 ar vuhez-ma\u00f1. "
                            },
                            {
                                "text": "O veza\u00f1 klevet kement-se, ez ejont mintin mat en templ hag e kelennjont enna\u00f1. Ar beleg-meur hag ar re holl a oa ganta\u00f1 a zeuas, a zastumas ar sanedrin hag holl guzul henaourien mibien Israel hag a gasas da glask an ebestel d'ar prizon. "
                            },
                            {
                                "text": "Met pa zeuas ar serjanted, n'o c'havjont ket er prizon. Distrei\u00f1 a rejont hag e kemennjont kement-se, "
                            },
                            {
                                "text": "o lavarout: Kavet hon eus ar prizon serret mat hag ar warded er-maez en o sav e-tal an dorojo\u00f9, met, o veza\u00f1 o zigoret, n'hon eus kavet den enna\u00f1. "
                            },
                            {
                                "text": "Ar beleg-meur, kabiten an templ hag ar veleien vras, o klevout ar gerio\u00f9-se, ne ouient petra da so\u00f1jal diwar o fenn na petra a dlee c'hoarvezout war gement-se. "
                            },
                            {
                                "text": "Unan bennak a zeuas hag a lavaras dezho: Setu, an dud hoc'h eus lakaet er prizon a zo en templ hag a gelenn ar bobl.  "
                            },
                            {
                                "text": "   Neuze ar c'habiten a yeas gant ar serjanted hag a zegasas anezho hep taerder, rak aon o doa da veza\u00f1 meinataet gant ar bobl. "
                            },
                            {
                                "text": "O veza\u00f1 o degaset, e lakajont anezho dirak ar sanedrin. Ar beleg-meur a reas ur goulenn diganto, "
                            },
                            {
                                "text": "o lavarout: Ha n'hon eus ket difennet start ouzhoc'h kelenn en anv-se? Ha setu, leuniet hoc'h eus Jeruzalem gant ho kelennadurezh hag e fell deoc'h lakaat gwad an den-se da gouezha\u00f1 warnomp! "
                            },
                            {
                                "text": "P\u00ear hag an ebestel a respontas: Ret eo senti\u00f1 ouzh Doue kentoc'h eget ouzh an dud. "
                            },
                            {
                                "text": "Doue hon tado\u00f9 en deus adsavet a varv Jezuz, hoc'h eus lazhet en ur staga\u00f1 anezha\u00f1 ouzh ar c'hoad. "
                            },
                            {
                                "text": "Doue en deus e uhelsavet a-zehou dezha\u00f1 evel Pri\u00f1s ha Salver, evit rei\u00f1 da Israel ar geuzidigezh hag ar pardon eus ar pec'hedo\u00f9. "
                            },
                            {
                                "text": "Ha ni a zo testo\u00f9 dezha\u00f1 eus an trao\u00f9-ma\u00f1, kenkoulz hag ar Spered-Santel en deus Doue roet d'ar re a sent outa\u00f1. "
                            },
                            {
                                "text": "O klevout kement-se, e voe droug en o c'halono\u00f9 hag en em guzuilhjont evit o lakaat da vervel. "
                            },
                            {
                                "text": "Met ur farizian anvet Gamaliel, doktor eus al lezenn enoret gant an holl bobl, a savas er sanedrin hag a c'hourc'hemennas lakaat an ebestel er-maez evit ur pennadig. "
                            },
                            {
                                "text": "Hag e lavaras dezho: Tud Israel, lakait evezh ouzh ar pezh emaoc'h o vont d'ober e-ke\u00f1ver an dud-se. "
                            },
                            {
                                "text": "Rak bez' ez eus ur pennad amzer ma savas Teudaz, o lavarout e oa un den a bouez. Un niver a war-dro pevar c'hant den en em unanas dezha\u00f1, met lazhet e voe, hag ar re holl a oa ganta\u00f1 a voe stlabezet ha deuet da netra. "
                            },
                            {
                                "text": "Goude hennezh, en amzer an niveradeg, e savas Judaz ar Galilean, a dennas ur bobl vras war e lerc'h, met mervel a reas ivez, hag ar re holl a grede enna\u00f1 a voe stlabezet. "
                            },
                            {
                                "text": "Me a lavar deoc'h eta brema\u00f1, na redit ket war-lerc'h an dud-se ha lezit anezho da vont. Mar d-eo an embregerezh pe al labour-se eus an dud, e vo distrujet, "
                            },
                            {
                                "text": "met mar deu eus Doue, ne c'hellot ket e zistruja\u00f1. Diwallit na vefe kavet ho pefe graet brezel da Zoue. "
                            },
                            {
                                "text": "Bez' e voent a-du gant e ali. O veza\u00f1 galvet an ebestel ha goude beza\u00f1 lakaet o skourjeza\u00f1, e tifennjont outo komz en anv Jezuz hag e lezjont anezho da vont kuit. "
                            },
                            {
                                "text": "Int eta en em dennas a-zirak ar sanedrin, leuniet a levenez da veza\u00f1 bet kavet dellezek da c'houza\u00f1v dismega\u00f1s evit e anv. "
                            },
                            {
                                "text": "Ha ne baouezent bemdez da gelenn ha da brezeg Aviel Jezuz-Krist en templ hag eus an eil ti d'egile.  "
                            }
                        ]
                    },
                    {
                        "verses": [
                            {
                                "text": "   En deizio\u00f9-se, evel ma kreske niver an diskibien, e savas ur grozmol eus ar C'hresianegerien a-enep an Hebreed, abalamour ma oa o inta\u00f1vezed lezet a-gostez er servij pemdeziek. "
                            },
                            {
                                "text": "An daouzek a c'halvas asambles ar vandenn diskibien hag a lavaras: N'eo ket dereat e lezfemp ger Doue evit servij an taolio\u00f9. "
                            },
                            {
                                "text": "Dibabit eta, breudeur, seizh den en ho touez a zo roet testeni mat anezho, tud leun eus ar Spered-Santel hag a furnez, evit ma roimp dezho ar garg-se. "
                            },
                            {
                                "text": "Met evidomp-ni, e kendalc'himp d'en em rei\u00f1 d'ar bedenn ha da servij ar Ger. "
                            },
                            {
                                "text": "An ali-se a blijas d'an holl vodadenn. Hag e tibabjont Stefan, den leun a feiz hag eus ar Spered-Santel, Filip, Prokor, Nikanor, Timon, Parmenaz ha Nikolaz, ur proselit eus Antioch. "
                            },
                            {
                                "text": "Degas a rejont anezho dirak an ebestel, hag ar re-ma\u00f1 a bedas hag a lakaas o daouarn warno. "
                            },
                            {
                                "text": "Ger Doue en em skuilhe, niver an diskibien a greske kalz e Jeruzalem hag un niver bras eus ar veleien a sente ouzh ar feiz.  "
                            },
                            {
                                "text": "   Stefan, leun a feiz hag a c'halloud, a rae burzhudo\u00f9 ha miraklo\u00f9 bras e-touez ar bobl. "
                            },
                            {
                                "text": "Met hinienno\u00f9 eus ar sinagogenn anvet ar Frankizidi, eus re ar Sireniz hag an Aleksandriz, ha tud eus Kilisia hag Azia, a savas evit tabutal gant Stefan. "
                            },
                            {
                                "text": "Ne c'helljont ket herzel ouzh ar furnez hag ar Spered a rae dezha\u00f1 komz. "
                            },
                            {
                                "text": "Neuze e ouestlaoujont tud evit lavarout: E glevet hon eus o tistaga\u00f1 gwallgomzo\u00f9 a-enep Moizez hag a-enep Doue. "
                            },
                            {
                                "text": "Atiza\u00f1 a rejont ar bobl, an henaourien hag ar skribed. Oc'h en em deurel warna\u00f1, e krogjont enna\u00f1 hag e tegasjont anezha\u00f1 d'ar sanedrin. "
                            },
                            {
                                "text": "Hag e lakajont da zont falstesto\u00f9 a lavaras: An den-ma\u00f1 ne baouez ket da lavarout komzo\u00f9 a vallozh a-enep al lec'h santel-ma\u00f1 hag a-enep al lezenn, "
                            },
                            {
                                "text": "rak e glevet hon eus o lavarout penaos Jezuz, an Nazaredad-se, a zistrujo al lec'h-ma\u00f1 hag a gemmo ar boazio\u00f9 en deus Moizez roet deomp. "
                            },
                            {
                                "text": "Evel m'o doa ar re holl a oa azezet er sanedrin o daoulagad dalc'het warna\u00f1, e zremm en em ziskouezas dezho he\u00f1vel ouzh hini un ael.  "
                            }
                        ]
                    },
                    {
                        "verses": [
                            {
                                "text": "   Ar beleg-meur a lavaras: Hag evel-se eo ema\u00f1 an trao\u00f9? "
                            },
                            {
                                "text": "E\u00f1 a lavaras: Tud breudeur ha tado\u00f9, selaouit. An Doue a c'hloar en em ziskouezas da Abraham hon tad pa oa e Mezopotamia, a-raok ma chomas e Charan, "
                            },
                            {
                                "text": "hag e lavaras dezha\u00f1: Kae er-maez eus da vro hag eus da gerentiezh, ha deus d'ar vro a ziskouezin dit. "
                            },
                            {
                                "text": "Neuze ez eas er-maez eus bro ar C'haldeiz hag e teuas da chom e Charan. Ac'hane, goude ma voe marv e dad, e\u00f1 a zegasas anezha\u00f1 d'ar vro-ma\u00f1 e-lec'h ma chomit brema\u00f1. "
                            },
                            {
                                "text": "Ne roas dezha\u00f1 h\u00earezh ebet enni, na zoken peadra da lakaat e droad warna\u00f1, met prometi\u00f1 a reas he rei\u00f1 dezha\u00f1 ha d'e lignez war e lerc'h, petra bennak n'en doa bugel ebet. "
                            },
                            {
                                "text": "Doue a lavaras dezha\u00f1 penaos e lignez a chomje en un douar estren e-pad pevar c'hant vloaz, a vije lakaet da sklaved hag a vije gwallgaset. "
                            },
                            {
                                "text": "Met me a varno ar vroad ma vint bet sklavourien dindani, a lavaras Doue, ha goude-se ez aint er-maez hag e servijint ac'hanon el lec'h-ma\u00f1. "
                            },
                            {
                                "text": "Emglev an amdroc'h a roas dezha\u00f1. Evel-se e voe tad da Izaak hag ec'h amdroc'has anezha\u00f1 d'an eizhvet deiz, hag Izaak a voe tad da Jakob, ha Jakob tad d'an daouzek uheldad. "
                            },
                            {
                                "text": "An uheldado\u00f9, dre warizi, a werzhas Jozef evit an Ejipt, met Doue a voe ganta\u00f1. "
                            },
                            {
                                "text": "Dieubi\u00f1 a reas anezha\u00f1 eus e holl c'hlac'haro\u00f9 hag e roas dezha\u00f1 furnez ha gras dirak Faraon roue Ejipt. Hema\u00f1 a lakaas anezha\u00f1 da c'houarnour war Ejipt ha war e holl di. "
                            },
                            {
                                "text": "Met ec'h erruas un naonegezh vras en Ejipt holl hag e Kanaan, hag un dienez vras. Ne gave ket hon tado\u00f9 a voued. "
                            },
                            {
                                "text": "Jakob a glevas e oa ed en Ejipt hag a gasas di hon tado\u00f9 ur wech kenta\u00f1. "
                            },
                            {
                                "text": "Hag an eil gwech e voe Jozef anavezet gant e vreudeur, ha Faraon a ouias tiegezh Jozef. "
                            },
                            {
                                "text": "Jozef a gasas da gerc'hat Jakob e dad hag e holl gerentiezh, a oa anezho pemzek ha tri ugent. "
                            },
                            {
                                "text": "Jakob a ziskennas en Ejipt hag a varvas eno, e\u00f1 hag hon tado\u00f9. "
                            },
                            {
                                "text": "Dezouget e voent da Sichem ha lakaet er bez en doa Abraham prenet gant arc'hant digant mibien Hemor eus Sichem. "
                            },
                            {
                                "text": "Met evel ma tostae amzer ar bromesa en doa graet Doue gant le da Abraham, ar bobl a vrasaas hag a greskas en Ejipt, "
                            },
                            {
                                "text": "betek ma teuas ur roue all n'en doa ket anavezet Jozef. "
                            },
                            {
                                "text": "Hema\u00f1, oc'h implijout troidellerezh a-enep hor gouenn, a waskas kalet hon tado\u00f9 betek lakaat anezho da zilezel o bugale evit na vijent ket dalc'het e buhez. "
                            },
                            {
                                "text": "En amzer-se e voe ganet Moizez, a oa brav dirak Doue. Maget e voe e-pad tri miz e ti e dad "
                            },
                            {
                                "text": "hag, o veza\u00f1 bet dilezet, merc'h Faraon a gemeras anezha\u00f1 hag a vagas anezha\u00f1 evel he mab hec'h-unan. "
                            },
                            {
                                "text": "Moizez a voe kelennet en holl furnez an Ejiptiz. Galloudek e oa en e c'herio\u00f9 hag en e obero\u00f9. "
                            },
                            {
                                "text": "Pa voe oadet a zaou-ugent vloaz, e teuas c'hoant en e galon da vont da welout e vreudeur, mibien Israel. "
                            },
                            {
                                "text": "O welout e wallgased unan anezho, e kemeras e zifenn hag e ve\u00f1jas an hini a oa graet droug dezha\u00f1 en ur skei\u00f1 gant an Ejipsian. "
                            },
                            {
                                "text": "Kredi\u00f1 a rae e teuje e vreudeur da gompren e tegase Doue dezho an dieubidigezh dre e zorn, met ne gomprenjont ket. "
                            },
                            {
                                "text": "An deiz war-lerc'h, en em ziskouezas dezho e-pad ma en em gannent hag ec'h alias anezho da veza\u00f1 e peoc'h o lavarout: Tud, breudeur oc'h, perak en em wallgasit an eil egile? "
                            },
                            {
                                "text": "Met an hini a wallgase e nesa\u00f1 a vountas anezha\u00f1 o lavarout: Piv en deus da lakaet da vestr ha da varner warnomp? "
                            },
                            {
                                "text": "Ha fellout a ra dit va lazha\u00f1, evel ma ec'h eus lazhet dec'h an Ejipsian? "
                            },
                            {
                                "text": "Pa glevas Moizez ar gomz-se, e tec'has kuit hag e chomas evel diavaeziad e bro Vadian, e-lec'h ma voe tad da zaou vab. "
                            },
                            {
                                "text": "Daou-ugent vloaz goude, ael an Aotrou en em ziskouezas dezha\u00f1 e lec'h distro Menez Sinai, e flamm ur vodenn entanet. "
                            },
                            {
                                "text": "Pa welas Moizez anezha\u00f1, e voe souezhet eus an emziskouezidigezh hag, evel ma tostae evit sellout outi, mouezh an Aotrou a zeuas dezha\u00f1: "
                            },
                            {
                                "text": "Me eo Doue da dado\u00f9, Doue Abraham, Doue Izaak ha Doue Jakob. Moizez, o krena\u00f1 holl, ne grede ket sellout. "
                            },
                            {
                                "text": "An Aotrou a lavaras dezha\u00f1: Lam da sandalenno\u00f9 diouzh da dreid, rak al lec'h m'emaout warna\u00f1 a zo un douar santel. "
                            },
                            {
                                "text": "Gwelet pizh em eus glac'har va fobl a zo en Ejipt, klevet em eus o c'hlemmo\u00f9 hag on diskennet d'o dieubi\u00f1. Deus brema\u00f1, hag e kasin ac'hanout en Ejipt. "
                            },
                            {
                                "text": "Ar Moizez-se, o doa taolet kuit o lavarout: Piv en deus da lakaet da vestr ha da varner warnomp? hennezh eo an hini a voe kaset gant Doue da vestr ha da zieuber dre zorn an ael a oa en em ziskouezet dezha\u00f1 er vodenn. "
                            },
                            {
                                "text": "Hennezh eo an hini o zennas er-maez, oc'h ober burzhudo\u00f9 ha miraklo\u00f9 e bro-Ejipt, er Mor Ruz hag el lec'h distro, e-pad daou-ugent vloaz. "
                            },
                            {
                                "text": "Ar Moizez-se eo a lavaras da vibien Israel: An Aotrou ho Toue a savo deoc'h ur profed eveldon a-douez ho preudeur. Selaou a reot anezha\u00f1. "
                            },
                            {
                                "text": "E\u00f1 eo an hini a oa er vodadenn el lec'h distro, gant an ael a gomze outa\u00f1 war Venez Sinai, ha gant hon tado\u00f9, hag a resevas gerio\u00f9 a vuhez evit o rei\u00f1 deomp. "
                            },
                            {
                                "text": "Hon tado\u00f9 ne fellas ket dezho senti\u00f1 outa\u00f1, met e daoljont kuit hag e tistrojont o galon en Ejipt, "
                            },
                            {
                                "text": "o lavarout da Aaron: Gra deomp doueo\u00f9 a gerzho a-raok deomp, rak evit ar Moizez-se en deus hon tennet eus Ejipt, n'ouzomp ket petra a zo c'hoarvezet ganta\u00f1. "
                            },
                            {
                                "text": "Ober a rejont ul leue en deizio\u00f9-se, kinnig a rejont un aberzh d'an idol hag en em laouenajont eus labour o daouarn. "
                            },
                            {
                                "text": "Met Doue a zistroas diouto hag o lakaas da servija\u00f1 armead an ne\u00f1v, evel ma'z eo skrivet e levr ar brofeded: Ti Israel, ha din-me eo hoc'h eus kinniget profo\u00f9-loened hag aberzho\u00f9 e-pad daou-ugent vloaz el lec'h distro? "
                            },
                            {
                                "text": "Douget hoc'h eus teltenn Molok ha steredenn ho toue Refan, skeudenno\u00f9 hoc'h eus graet evit o azeuli\u00f1. Setu perak e kasin ac'hanoc'h en tu all da Vabilon. "
                            },
                            {
                                "text": "Tabernakl an Testeni a zo bet gant hon tado\u00f9 el lec'h distro, evel m'en doa urzhiet an hini en doa lavaret da Voizez e ober hervez an doare m'en doa gwelet. "
                            },
                            {
                                "text": "Hon tado\u00f9, o veza\u00f1 e gemeret, a zegasas anezha\u00f1 ganto dindan renerezh Jozue, er vro a oa perc'hennet gant ar broado\u00f9 a voe argaset a-ziaraok hon tado\u00f9 gant Doue, betek deizio\u00f9 David. "
                            },
                            {
                                "text": "E\u00f1 a gavas trugarez dirak Doue hag a c'houlennas sevel ur chomlec'h da Zoue Jakob, "
                            },
                            {
                                "text": "met Salomon eo a savas un ti dezha\u00f1. "
                            },
                            {
                                "text": "Met an Uhel-Meurbet ne chom ket en templo\u00f9 graet gant daouarn an dud, evel ma lavar ar profed: "
                            },
                            {
                                "text": "An ne\u00f1v eo va zron hag an douar ur skabell dindan va zreid. Peseurt ti a savot din, eme an Aotrou, ha pehini a vo lec'h va diskuizh.? "
                            },
                            {
                                "text": "Ha n'eo ket va dorn en deus graet an holl drao\u00f9-se? "
                            },
                            {
                                "text": "Tud a c'houzoug reut, diamdroc'h a galon hag a zivskouarn, stourm a rit bepred ouzh ar Spered-Santel. C'hwi a zo he\u00f1vel ouzh ho tado\u00f9. "
                            },
                            {
                                "text": "Pehini eo ar profed n'o deus ket ho tado\u00f9 heskinet? Lazhet o deus ar re o doa diouganet donedigezh ar Reizh, an hini hoc'h eus droukroet brema\u00f1 hag hoc'h eus drouklazhet. "
                            },
                            {
                                "text": "Resevet hoc'h eus al lezenn dre servij an aeled ha n'hoc'h eus ket he miret! "
                            },
                            {
                                "text": "O klevout ar c'homzo\u00f9-se, e oant leuniet a fulor en o c'halono\u00f9 hag e c'hrigo\u00f1sjont o dent a-enep dezha\u00f1. "
                            },
                            {
                                "text": "Met, leun eus ar Spered-Santel hag e zaoulagad savet war-zu an ne\u00f1v, e welas gloar Doue ha Jezuz en e sav a-zehou da Zoue, "
                            },
                            {
                                "text": "hag e lavaras: Setu, e welan an ne\u00f1vo\u00f9 digor ha Mab an den en e sav a-zehou da Zoue.  "
                            },
                            {
                                "text": "   O leuskel kriadenno\u00f9 bras, e stouvjont o divskouarn hag en em daoljont holl asambles warna\u00f1. "
                            },
                            {
                                "text": "O stleja\u00f1 anezha\u00f1 er-maez eus k\u00ear, e veinatajont anezha\u00f1. An testo\u00f9 a lakaas o gwiskamanto\u00f9 ouzh treid un den yaouank anvet Saol. "
                            },
                            {
                                "text": "Int a veinataas Stefan, a bede hag a lavare: Aotrou Jezuz, degemer va spered! "
                            },
                            {
                                "text": "O veza\u00f1 daoulinet, e krias gant ur vouezh kre\u00f1v: Aotrou, na laka ket ar pec'hed-ma\u00f1 warno! O veza\u00f1 lavaret kement-se, e chomas kousket.  "
                            }
                        ]
                    },
                    {
                        "verses": [
                            {
                                "text": "   Saol a roas e asant d'ar marv-se. Bez' e voe en deiz-se un heskinadeg vras a-enep Iliz Jeruzalem. Hag e voent holl stlabezet, nemet an ebestel, dre vroio\u00f9 Judea ha Samaria. "
                            },
                            {
                                "text": "Tud a zouja\u00f1s Doue a sebelias Stefan hag a reas ur c'ha\u00f1v bras dezha\u00f1. "
                            },
                            {
                                "text": "Saol a zismantre an Iliz, o vont en tiez, o skrapat diouto ar wazed hag ar gwragez had o teurel anezho er prizon. "
                            },
                            {
                                "text": "Evel-se, ar re a oa bet stlabezet a yae a lec'h da lec'h en ur embann an Aviel, ar Ger.  "
                            },
                            {
                                "text": "   Filip a ziskennas en ur g\u00ear eus Samaria hag a brezegas Krist enni. "
                            },
                            {
                                "text": "Ar bobl, holl a-unan, a selaouas gant evezh ar pezh a lavare Filip, oc'h anavezout hag o welout ar miraklo\u00f9 a rae. "
                            },
                            {
                                "text": "Rak speredo\u00f9 hudur a yeas kuit eus kalz a dud a oa dalc'het ganto, o leuskel kriadenno\u00f9 bras, ha kalz a dud seizet ha kamm a voe yac'haet. "
                            },
                            {
                                "text": "Bez' e voe ul levenez vras er g\u00ear-se. "
                            },
                            {
                                "text": "Bez' e oa diagent er g\u00ear-se un den anvet Simon a rae sorserezh hag a souezhe pobl Samaria, oc'h en em ober tremen evit un den bras. "
                            },
                            {
                                "text": "An holl, adalek ar re vihan betek ar re vras, a oa douget dezha\u00f1, o lavarout: Hema\u00f1 eo galloud bras Doue. "
                            },
                            {
                                "text": "Douget e oant dezha\u00f1 dre m'en doa abaoe pell amzer souezhet anezho gant e obero\u00f9 sorserezh. "
                            },
                            {
                                "text": "Met p'o doe kredet e Filip a gemenne an Aviel, ar pezh a sell ouzh rouantelezh Doue hag anv Jezuz-Krist, e voent badezet, gwazed kenkoulz ha gwragez. "
                            },
                            {
                                "text": "Simon e-unan a gredas ivez. O veza\u00f1 bet badezet, ne bellaas ken diouzh Filip. O welout ar miraklo\u00f9 hag ar burzhudo\u00f9 bras a veze graet, e oa sabatuet. "
                            },
                            {
                                "text": "An ebestel a oa e Jeruzalem, o veza\u00f1 klevet penaos en doa Samaria resevet ger Doue, a gasas dezho P\u00ear ha Yann. "
                            },
                            {
                                "text": "Ar re-ma\u00f1 a ziskennas hag a bedas evito, evit ma resevjent ar Spered-Santel, "
                            },
                            {
                                "text": "rak ne oa ket c'hoazh diskennet war hini anezho, badezet e oant bet hepken en anv an Aotrou Jezuz. "
                            },
                            {
                                "text": "Neuze e lakajont o daouarn warno, hag e resevjont ar Spered-Santel. "
                            },
                            {
                                "text": "Pa welas Simon penaos e oa roet ar Spered-Santel dre lakadur-daouarn an ebestel, a ginnigas dezho arc'hant "
                            },
                            {
                                "text": "o lavarout: Roit din ivez ar galloud-se, evit ma resevo ar Spered-Santel ar re holl e lakain va daouarn warno. "
                            },
                            {
                                "text": "Met P\u00ear a lavaras dezha\u00f1: Ra yelo da arc'hant da get ganit, peogwir ec'h eus kredet e c'heller prena\u00f1 donezon Doue gant arc'hant. "
                            },
                            {
                                "text": "N'eus evidout na perzh na lod e kement-ma\u00f1, rak da galon n'eo ket eeun dirak Doue. "
                            },
                            {
                                "text": "Az pez eta keuz eus da fallentez ha goulenn digant Doue ma vo pardonet dit so\u00f1j da galon, mar d-eo posupl, "
                            },
                            {
                                "text": "rak gwelout a ran ez out en ur vestl a c'hwervder hag en ereo\u00f9 an direizhder. "
                            },
                            {
                                "text": "Simon a respontas: Pedit c'hwi an Aotrou evidon, evit na c'hoarvezo netra din eus ar pezh hoc'h eus lavaret. "
                            },
                            {
                                "text": "O veza\u00f1 eta roet testeni da c'her an Aotrou hag o veza\u00f1 e gemennet, e tistrojont da Jeruzalem hag e prezegjont an Aviel e kalz a g\u00eariadenno\u00f9 eus bro ar Samaritaned.  "
                            },
                            {
                                "text": "   Un ael eus an Aotrou a gomzas da Filip hag a lavaras dezha\u00f1: Sav ha kae etrezek ar c'hreisteiz, war an hent a ziskenn eus Jeruzalem da C'haza. An hini a zo distro. "
                            },
                            {
                                "text": "O veza\u00f1 savet, ez eas. Ha setu, un Etiopad, un eunuk ministr bras Kandake rouanez Etiopia, merour war hec'h holl de\u00f1zorio\u00f9, deuet da Jeruzalem evit azeuli\u00f1, "
                            },
                            {
                                "text": "a zistroe, azezet war e garr, hag a lenne ar profed Izaia. "
                            },
                            {
                                "text": "Ar Spered a lavaras da Filip: Tosta ha kae betek ar c'harr-se. "
                            },
                            {
                                "text": "Filip a zeredas hag a glevas e lenne ar profed Izaia. Lavarout a reas dezha\u00f1: Ha kompren a rez ar pezh a lennez? "
                            },
                            {
                                "text": "E\u00f1 a respontas: Penaos e c'hellfen ma n'eus hini ebet da gelenn ac'hanon? Hag e pedas Filip da bignat ha d'azeza\u00f1 en e gichen. "
                            },
                            {
                                "text": "An arroud eus ar Skritur a lenne a oa hema\u00f1: Kaset eo bet d'al lazherezh evel un da\u00f1vad hag, evel un oan mut dirak an hini en touz, n'en deus ket digoret e c'heno\u00f9. "
                            },
                            {
                                "text": "E varnedigezh a zo bet dilamet en e izelded. Piv a c'hello konta\u00f1 e rumm? Rak e vuhez a zo bet lamet a-ziwar an douar. "
                            },
                            {
                                "text": "O kemer ar gomz, an eunuk a lavaras da Filip: Da bedi\u00f1 a ran, diwar-benn piv e lavar ar profed kement-se? Diwar-benn e-unan pe diwar-benn unan all? "
                            },
                            {
                                "text": "Filip, o kemer ar gomz hag o kregi\u00f1 gant an arroud-se, a brezegas dezha\u00f1 Aviel Jezuz. "
                            },
                            {
                                "text": "Evel ma'z aent dre an hent, ec'h errujont e-lec'h ma oa dour, hag an eunuk a lavaras: Setu dour, petra a vir na vefen badezet? "
                            },
                            {
                                "text": "Filip a lavaras: Mar kredez eus da holl galon, e c'hell beza\u00f1 graet. E\u00f1 a respontas: Kredi\u00f1 a ran ez eo Jezuz-Krist Mab Doue. "
                            },
                            {
                                "text": "Hag e c'hourc'hemennas herzel ar c'harr, e tiskennjont o-daou en dour, Filip hag an eunuk, ha e vadezas anezha\u00f1. "
                            },
                            {
                                "text": "Pa voent deuet er-maez eus an dour, Spered an Aotrou a lamas Filip, hag an eunuk n'en gwelas ken. Kenderc'hel a reas e hent leun a levenez. "
                            },
                            {
                                "text": "Filip en em gavas en Azod. Prezeg a reas an Aviel dre holl g\u00eario\u00f9 ma tremene betek ma teuas da Gezarea.  "
                            }
                        ]
                    },
                    {
                        "verses": [
                            {
                                "text": "   Koulskoude Saol, o tianala\u00f1 c'hoazh gourdrouz ha muntr a-enep diskibien an Aotrou, a yeas da gavout ar beleg-meur "
                            },
                            {
                                "text": "hag a c'houlennas diganta\u00f1 lizhiri evit sinagogenno\u00f9 Damask, evit gallout, mar kavje hinienno\u00f9 eus ar gredenn-se, gwazed kenkoulz ha gwragez, o degas ereet da Jeruzalem. "
                            },
                            {
                                "text": "Evel ma oa en hent ha ma tostae ouzh Damask, a-daol-trumm ur skl\u00earijenn o tont eus an ne\u00f1v a lugernas en-dro dezha\u00f1. "
                            },
                            {
                                "text": "O veza\u00f1 kouezhet d'an douar, e klevas ur vouezh a lavaras dezha\u00f1: Saol, Saol, perak e heskinez ac'hanon? "
                            },
                            {
                                "text": "E\u00f1 a respontas: Piv out, Aotrou? An Aotrou a lavaras: Me eo Jezuz a heskinez. Kalet e vo dit herzel a-enep ar broudo\u00f9. "
                            },
                            {
                                "text": "En ur grena\u00f1 ha spouronet, e lavaras: Aotrou, petra a fell dit a rafen? Hag an Aotrou a lavaras dezha\u00f1: Sav ha kae e k\u00ear, hag e vo lavaret dit ar pezh ac'h eus d'ober. "
                            },
                            {
                                "text": "An dud a oa o vont ganta\u00f1 a chomas dilavar en o sav, o klevout mat ar vouezh, met ne welent den. "
                            },
                            {
                                "text": "Saol a savas a-ziwar an douar hag, o veza\u00f1 digoret e zaoulagad, ne wele netra. En blegnjont gant an dorn hag en kasjont da Zamask. "
                            },
                            {
                                "text": "Tri devezh e chomas hep gwelout, hag hep debri\u00f1 nag eva\u00f1. "
                            },
                            {
                                "text": "Bez' e oa e Damask un diskibl anvet Ananiaz. An Aotrou a lavaras dezha\u00f1 en ur weledigezh: Ananiaz! Respont a reas: Setu me, Aotrou! "
                            },
                            {
                                "text": "An Aotrou a lavaras dezha\u00f1: Sav, kae d'ar straed a anver Eeun ha goulenn e ti Judaz un den anvet Saol a Dars. Rak setu, ema\u00f1 o pedi\u00f1 "
                            },
                            {
                                "text": "ha gwelet en deus en ur weledigezh un den anvet Ananiaz, o tont e-barzh hag en deus lakaet e zaouarn warna\u00f1 evit ma adkavo ar gweled. "
                            },
                            {
                                "text": "Ananiaz a respontas: Aotrou, klevet em eus digant meur a hini pegement a zroug en deus graet an den-se da'z sent e Jeruzalem, "
                            },
                            {
                                "text": "hag ama\u00f1 en deus ar galloud a-berzh ar veleien vras da eren ar re holl a c'halv da anv. "
                            },
                            {
                                "text": "Met an Aotrou a lavaras dezha\u00f1: Kae, rak hennezh a zo ul lestr am eus dibabet evit kas va anv dirak ar broado\u00f9, dirak ar rouaned ha dirak mibien Israel, "
                            },
                            {
                                "text": "hag e tiskouezin dezha\u00f1 pegement e tleo gouza\u00f1v poan evit va anv. "
                            },
                            {
                                "text": "Ananiaz a yeas hag, o veza\u00f1 aet en ti, e lakaas e zaouarn war Saol hag e lavaras: Breur Saol, an Aotrou Jezuz, an hini a zo en em ziskouezet dit en hent a zeues dreza\u00f1, en deus va degaset evit ma adkavi ar gweled ha ma vi leuniet gant ar Spered-Santel. "
                            },
                            {
                                "text": "Kerkent e kouezhas evel skant eus e zaoulagad hag ec'h adkavas ar gweled. Neuze e savas hag e voe badezet. "
                            },
                            {
                                "text": "O veza\u00f1 debret, e teuas nerzh dezha\u00f1.  "
                            },
                            {
                                "text": "      Ha kerkent e prezegas er sinagogenno\u00f9 ez eo Krist Mab Doue. "
                            },
                            {
                                "text": "Ar re holl a gleve anezha\u00f1 a oa souezhet hag a lavare: Ha n'eo ket hema\u00f1 an hini a heskine e Jeruzalem ar re a c'halv an anv-se, ha ne oa ket deuet ama\u00f1 a-ratozh evit o c'has ereet d'ar veleien vras? "
                            },
                            {
                                "text": "Koulskoude Saol en em gre\u00f1vae muioc'h-muia\u00f1 hag e vezhekae ar Yuzevien a chome e Damask, o proui\u00f1 dezho piv eo ar C'hrist.  "
                            },
                            {
                                "text": "   Un nebeud amzer goude, ar Yuzevien en em guzulias a-unvan evit e lakaat da vervel. "
                            },
                            {
                                "text": "Met o irienn a zeuas da veza\u00f1 anavezet gant Saol. Diwall a raent an dorojo\u00f9 noz-deiz evit e lakaat da vervel. "
                            },
                            {
                                "text": "Hag an diskibien, o kemer anezha\u00f1 en noz, a ziskennas anezha\u00f1 en ur baner a-hed ar voger. "
                            },
                            {
                                "text": "Pa voe deuet Saol da Jeruzalem, e klaskas en em unani\u00f1 gant an diskibien, met an holl o doa aon araoza\u00f1, dre na gredent ket e oa un diskibl. "
                            },
                            {
                                "text": "Neuze Barnabaz en kemeras, en kasas d'an ebestel hag a lavaras dezho penaos an Aotrou a oa en em ziskouezet dezha\u00f1 war an hent hag en doa komzet outa\u00f1, ha penaos en doa prezeget gant hardizhegezh e Damask en anv Jezuz. "
                            },
                            {
                                "text": "Bez' e oa ganto, o tont hag o vont e Jeruzalem hag o prezeg gant hardizhegezh en anv an Aotrou Jezuz. "
                            },
                            {
                                "text": "Komz ha tabutal a rae gant ar C'hresianegerien, met ar re-ma\u00f1 a glaske e lakaat da vervel. "
                            },
                            {
                                "text": "Ar vreudeur o veza\u00f1 anavezet kement-se, a zegasas anezha\u00f1 da Gezarea hag en kasas etrezek Tars. "
                            },
                            {
                                "text": "Koulskoude an Ilizo\u00f9 a oa e peoc'h en holl Judea, Galilea ha Samaria, o veza\u00f1 kre\u00f1vaet ha o kerzhout e douja\u00f1s an Aotrou. Kreski\u00f1 a raent dre sikour ar Spered-Santel.  "
                            },
                            {
                                "text": "   C'hoarvezout a reas, evel ma'z ae P\u00ear da weladenni\u00f1 holl, ma tiskennas ivez etrezek ar sent a chome e Lidda. "
                            },
                            {
                                "text": "Kavout a reas eno un den anvet Ene, gourvezet war ur gwele eizh vloaz zo hag a oa seizet. "
                            },
                            {
                                "text": "P\u00ear a lavaras dezha\u00f1: Ene, Jezuz ar C'hrist a yac'ha ac'hanout, sav ha fich da wele. Ha raktal e savas. "
                            },
                            {
                                "text": "Ar re holl a chome e Lidda hag e Saron a welas anezha\u00f1 hag en em zistrojont ouzh an Aotrou.  "
                            },
                            {
                                "text": "   Bez' e oa e Jope un diskiblez anvet Tabita, da lavarout eo Dorkaz (= Heizezig). Ober a rae kalz a obero\u00f9 mat hag a aluzeno\u00f9. "
                            },
                            {
                                "text": "Kouezha\u00f1 a reas kla\u00f1v en amzer-se hag e varvas. Goude ma voe bet gwalc'het, e voe lakaet en ur gambr uhel. "
                            },
                            {
                                "text": "Evel ma'z ema\u00f1 Lidda tost ouzh Jope, an diskibien, o veza\u00f1 gouezet e voe P\u00ear eno, a gasas daou zen d'e gavout ha d'e bedi\u00f1 da zont hep dale d'o zi. "
                            },
                            {
                                "text": "P\u00ear a savas hag a yeas ganto. Pa voe erruet, e tegasjont anezha\u00f1 d'ar gambr uhel. An holl inta\u00f1vezed a dostaas outa\u00f1 en ur ouela\u00f1 hag a ziskouezas dezha\u00f1 ar saeo\u00f9 hag ar mantilli a rae Dorkas pa oa ganto. "
                            },
                            {
                                "text": "P\u00ear, o veza\u00f1 kaset an holl er-maez, en em lakaas war e zaoulin hag a bedas. Hag, o trei\u00f1 etrezek ar c'horf, e lavaras: Tabita, sav! Hi a zigoras he daoulagad hag, o veza\u00f1 gwelet P\u00ear, ec'h azezas. "
                            },
                            {
                                "text": "E\u00f1, o rei\u00f1 dezhi e zorn, he savas. O veza\u00f1 galvet ar sent hag an inta\u00f1vezed, e tiskouezas anezhi bev dezho. "
                            },
                            {
                                "text": "Kement-se a voe anavezet dre holl g\u00ear Jope ha kalz a gredas en Aotrou. "
                            },
                            {
                                "text": "P\u00ear a chomas meur a zevezh e Jope e ti ur c'hourrezer anvet Simon.  "
                            }
                        ]
                    },
                    {
                        "verses": [
                            {
                                "text": "   Bez' e oa e Kezarea un den anvet Korneli, kantener er rejimant galvet Italiat. "
                            },
                            {
                                "text": "Deol e oa hag a zouja\u00f1s Doue, e\u00f1 hag e holl diegezh. Ober a rae kalz a aluzeno\u00f9 d'ar bobl hag e pede Doue dalc'hmat. "
                            },
                            {
                                "text": "Gwelout a reas sklaer en ur weledigezh, war-dro an navet eur eus an deiz, un ael eus Doue o tont en e di hag o lavarout dezha\u00f1: Korneli! "
                            },
                            {
                                "text": "O sellout pizh outa\u00f1 ha gwall spouronet, e lavaras: Petra' zo, Aotrou? Hag e lavaras dezha\u00f1: Da bedenno\u00f9 ha da aluzeno\u00f9 a zo pignet evel un e\u00f1voradur dirak Doue. "
                            },
                            {
                                "text": "Kas brema\u00f1 tud da Jope da gerc'hat Simon lesanvet P\u00ear. "
                            },
                            {
                                "text": "Lojet eo e ti ur Simon, ur c'hourrezer a zo o chom tost d'ar mor. E\u00f1 eo a lavaro dit ar pezh a vo ret dit ober. "
                            },
                            {
                                "text": "Pa voe aet kuit an ael a gomze ouzh Korneli, e c'halvas daou eus e vevelien hag ur soudard a zouje Doue e-touez ar re en em zalc'he en e gichen. "
                            },
                            {
                                "text": "O veza\u00f1 diskl\u00eariet holl dezho, e kasas anezho da Jope.  "
                            },
                            {
                                "text": "   An deiz war-lerc'h, evel ma oant en hent ha ma tostaent ouzh k\u00ear, P\u00ear a bignas war leurdoenn an ti, war-dro ar c'hwec'hvet eur, da bedi\u00f1. "
                            },
                            {
                                "text": "O kaout naon, e c'hoantaas debri\u00f1. Evel ma fiched boued dezha\u00f1, e kouezhas en ur goursav. "
                            },
                            {
                                "text": "Gwelout a reas an ne\u00f1v digor hag un dra o tont war-zu enna\u00f1, he\u00f1vel ouzh un doubier vras, dalc'het dre he fevar c'horn hag a ziskenne war-zu an douar, "
                            },
                            {
                                "text": "enni edo holl bevarzroadeged an douar, al loened gouez, ar stlejviled ha laboused an ne\u00f1v. "
                            },
                            {
                                "text": "Hag ur vouezh a lavaras dezha\u00f1: P\u00ear, sav, lazh ha debr! "
                            },
                            {
                                "text": "Met P\u00ear a lavaras: Nann, Aotrou, rak ne'm eus biskoazh debret netra a saotret nag a zic'hlan. "
                            },
                            {
                                "text": "Ar vouezh a lavaras dezha\u00f1 c'hoazh evit an eil gwech: Na sell ket evel saotret ar pezh en deus Doue glanaet. "
                            },
                            {
                                "text": "Kement-se a c'hoarvezas teir gwech, goude-se an dra a voe dilamet en ne\u00f1v. "
                            },
                            {
                                "text": "Evel ma oa P\u00ear nec'het gant ar weledigezh ha ma so\u00f1je enna\u00f1 e-unan petra a c'hellfe hounnezh beza\u00f1, an dud kaset a-berzh Korneli, o veza\u00f1 goulennet pelec'h e oa ti Simon, en em gavas e-tal an nor, "
                            },
                            {
                                "text": "a c'halvas hag a c'houlennas daoust hag e oa lojet eno Simon lesanvet P\u00ear. "
                            },
                            {
                                "text": "Evel ma oa P\u00ear o prederia\u00f1 war ar weledigezh, ar Spered a lavaras dezha\u00f1: Setu, tri den a c'houlenn ac'hanout. "
                            },
                            {
                                "text": "Sav, diskenn ha kae ganto hep arvar ebet, rak me eo am eus o degaset. "
                            },
                            {
                                "text": "P\u00ear a ziskennas da gavout an dud degaset dezha\u00f1 a-berzh Korneli hag a lavaras: Setu, me eo an hini a glaskit, evit petra hoc'h eus deuet? "
                            },
                            {
                                "text": "Lavarout a rejont dezha\u00f1: Korneli, kantener, den reizh hag a zouja\u00f1s Doue, a vez roet testeni mat dezha\u00f1 gant holl vroad ar Yuzevien, a zo bet kemennet a-berzh Doue gant un ael santel da'z kerc'hat d'e di ha da glevout ar pezh a lavari dezha\u00f1. "
                            },
                            {
                                "text": "Neuze P\u00ear a lakaas anezho da zont en ti hag a lojas anezho. An deiz war-lerc'h ez eas ganto. Hinienno\u00f9 eus breudeur Jope a yeas ivez ganta\u00f1.  "
                            },
                            {
                                "text": "   An deiz war-lerc'h ec'h errujont e Kezarea. Korneli a c'hortoze anezho gant e gerent hag e vignoned vrasa\u00f1 en doa dastumet. "
                            },
                            {
                                "text": "Pa zeuas P\u00ear en ti, Kormeli a yeas a-raok dezha\u00f1 hag, ouzh en em deurel d'e dreid, ec'h azeulas anezha\u00f1. "
                            },
                            {
                                "text": "Met P\u00ear en savas o lavarout: Sav, me va-unan a zo ivez un den. "
                            },
                            {
                                "text": "Hag o komz ganta\u00f1, ez eas e-barzh an ti hag e kavas kalz a dud dastumet. "
                            },
                            {
                                "text": "Lavarout a reas dezho: Anavezout a rit ez eo difennet d'ur Yuzev darempredi\u00f1 un diavaeziad pe mont en e di. Met Doue en deus desket din ne dlean sellout den evel saotret pe dic'hlan. "
                            },
                            {
                                "text": "Dre-se, o veza\u00f1 bet galvet, on deuet hep arvar. Goulenn a ran eta ouzhoc'h evit petra hoc'h eus va lakaet da zont. "
                            },
                            {
                                "text": "Korneli a lavaras: Pevar devezh 'zo, em eus yunet betek an eur-ma\u00f1, ha d'an navet eur, e peden em zi. Ha setu, un den gwisket gant dilhad lugernus en em ziskouezas dirazon "
                            },
                            {
                                "text": "hag a lavaras: Korneli, da bedenn a zo bet selaouet ha Doue en deus bet so\u00f1j eus da aluzeno\u00f9. "
                            },
                            {
                                "text": "Kas eta da Jope da gerc'hat Simon lesanvet P\u00ear. Lojed eo e ti Simon, ur c'hourrezer, tost d'ar mor. Pa vo deuet, e\u00f1 a gomzo ouzhit. "
                            },
                            {
                                "text": "Dre-se em eus kerkent kaset da'z kavout, ha mat ec'h eus graet o tont. Brema\u00f1 eta emaomp holl ama\u00f1 dirak Doue, evit klevout kement holl en deus Doue gourc'hemennet dit. "
                            },
                            {
                                "text": "P\u00ear, o kemer ar gomz, a lavaras: Anavezout a ran e gwirionez penaos Doue ne ra van eus diavaez an den, "
                            },
                            {
                                "text": "met penaos e pep broad an hini a zouj anezha\u00f1 hag a ra ar pezh a zo reizh a zo kavet mat ganta\u00f1. "
                            },
                            {
                                "text": "Setu aze ar ger en deus kaset da vibien Israel, en ur ziskl\u00earia\u00f1 dezho Aviel ar peoc'h dre Jezuz-Krist, Aotrou an holl. "
                            },
                            {
                                "text": "Gouzout a rit ar pezh a zo c'hoarvezet en holl Judea, kroget da genta\u00f1 e Galilea, goude ar vadeziant prezeget gant Yann, "
                            },
                            {
                                "text": "penaos Doue en deus olevet gant ar Spered-Santel ha gant galloud Jezuz a Nazared, a yae a lec'h da lec'h oc'h ober vat hag o yac'haat ar re holl a oa mac'het gant an diaoul, abalamour ma oa Doue ganta\u00f1. "
                            },
                            {
                                "text": "Ni a zo testo\u00f9 eus an holl drao\u00f9 en deus graet e bro ar Yuzevien hag e Jeruzalem. E lakaet o deus da vervel o staga\u00f1 anezha\u00f1 ouzh ar c'hoad. "
                            },
                            {
                                "text": "Doue en deus e adsavet a varv d'an trede deiz hag en deus roet dezha\u00f1 d'en em ziskouez, "
                            },
                            {
                                "text": "nann d'an holl bobl, met d'an testo\u00f9 en doa Doue dibabet en a-raok, deomp-ni hag hon eus debret hag evet ganta\u00f1 goude ma'z eo bet adsavet a-douez ar re varv. "
                            },
                            {
                                "text": "Gourc'hemennet en deus deomp prezeg d'ar bobl ha testenia\u00f1 penaos e\u00f1 eo an hini a zo bet lakaet gant Doue da varner d'ar re vev ha d'ar re varv. "
                            },
                            {
                                "text": "An holl brofeded a ro testeni diwar e benn, penaos, dre e anv, piv bennak a gred enna\u00f1 a resev ar pardon eus e bec'hedo\u00f9.  "
                            },
                            {
                                "text": "   Evel ma lavare c'hoazh P\u00ear ar c'homzo\u00f9-se, ar Spered-Santel a ziskennas war ar re holl a selaoue ar ger. "
                            },
                            {
                                "text": "An holl grederien amdroc'het a oa deuet gant P\u00ear a voe souezhet o welout e oa skuilhet ivez donezon ar Spered-Santel war ar baganed. "
                            },
                            {
                                "text": "Rak o c'hlevout a raent o komz e yezho\u00f9 hag o rei\u00f1 gloar da Zoue. Neuze P\u00ear a lavaras: "
                            },
                            {
                                "text": "Hag e c'hellfe unan bennak nac'ha\u00f1 dour ar vadeziant ouzh ar re o deus resevet ar Spered-Santel eveldomp? "
                            },
                            {
                                "text": "Hag e c'hourc'hemennas o badezi\u00f1 en anv an Aotrou. Neuze e pedjont anezha\u00f1 da chom un devezh bennak ganto.  "
                            }
                        ]
                    },
                    {
                        "verses": [
                            {
                                "text": "   An ebestel hag ar vreudeur a oa e Judea a glevas penaos ar baganed o doa ivez degemeret ger Doue. "
                            },
                            {
                                "text": "Ha pa voe distroet P\u00ear da Jeruzalem, an amdroc'hidi a damallas anezha\u00f1 "
                            },
                            {
                                "text": "hag a lavaras: Aet out e ti tud diamdroc'h ha debret ec'h eus ganto. "
                            },
                            {
                                "text": "P\u00ear en em lakaas da gonta\u00f1 an trao\u00f9 dezho diouzh renk hag a lavaras: "
                            },
                            {
                                "text": "Edon o pedi\u00f1 e k\u00ear Jope hag, o kouezha\u00f1 en ur goursav, em eus bet ur weledigezh: un dra he\u00f1vel ouzh un doubier vras dalc'het dre he fevar c'horn, a ziskennas eus an ne\u00f1v hag a zeuas betek ennon. "
                            },
                            {
                                "text": "O veza\u00f1 sellet gant evezh outi, e welis enni pevarzroadeged an douar, loened gouez, stlejviled ha laboused an ne\u00f1v. "
                            },
                            {
                                "text": "Hag e klevis ur vouezh a lavare din: P\u00ear, sav, lazh ha debr! "
                            },
                            {
                                "text": "Met e lavaris: Nann, Aotrou, rak biskoazh netra a saotret nag a zic'hlan n'eo aet em geno\u00f9. "
                            },
                            {
                                "text": "Ar vouezh a lavaras din eus an ne\u00f1v evit an eil gwech: Na sell ket evel saotret ar pezh en deus Doue glanaet. "
                            },
                            {
                                "text": "Kement-se a c'hoarvezas teir gwech, goude-se pep tra a voe dilamet en ne\u00f1v. "
                            },
                            {
                                "text": "Ha setu, kerkent tri den kaset da'm c'havout eus Kezarea en em gavas dirak an ti e-lec'h ma oan. "
                            },
                            {
                                "text": "Ar Spered a lavaras din mont ganto hep arvar. Ar c'hwec'h breur-ma\u00f1 a zeuas ivez ganin hag ez ejomp e-barzh ti an den-se. "
                            },
                            {
                                "text": "E\u00f1 a lavaras deomp penaos en doa gwelet un ael en e di oc'h en em ziskouez hag o lavarout dezha\u00f1: Kas da Jope da gerc'hat Simon lesanvet P\u00ear, "
                            },
                            {
                                "text": "hag a lavaro dit trao\u00f9 a vi salvet ganto, te ha da holl diegezh. "
                            },
                            {
                                "text": "Evel ma en em lakais da gomz, ar Spered-Santel a ziskennas warno evel warnomp er penn-kenta\u00f1. "
                            },
                            {
                                "text": "Neuze e teuas so\u00f1j din eus ar ger-ma\u00f1 a lavaras an Aotrou: Yann en deus badezet en dour, met c'hwi a vo badezet er Spered-Santel. "
                            },
                            {
                                "text": "Pa en deus Doue roet dezho an hevelep donezon ha deomp-ni ar re o deus kredet en Aotrou Jezuz-Krist, piv e oan-me evit enebi\u00f1 ouzh Doue? "
                            },
                            {
                                "text": "O veza\u00f1 klevet an trao\u00f9-se, e sioulajont hag e rojont gloar da Zoue, o lavarout: Doue en deus eta roet ivez d'ar baganed ar geuzidigezh, evit m'o devo ar vuhez.  "
                            },
                            {
                                "text": "   Ar re a oa bet stlabezet gant an heskinadeg c'hoarvezet diwar-benn Stefan, a yeas betek Fenikia, Kiprenez hag Antioch, o prezeg ar ger da zen ebet, nemet d'ar Yuzevien hepken. "
                            },
                            {
                                "text": "Met hinienno\u00f9 anezho, a oa eus Kiprenez hag eus Siren, a yeas en Antioch hag a gomzas d'ar C'hresianed, o kemenn dezho Aviel an Aotrou Jezuz. "
                            },
                            {
                                "text": "Dorn an Aotrou a oa ganto, hag un niver bras a dud a gredas hag en em zistroas ouzh an Aotrou. "
                            },
                            {
                                "text": "Ar c'helo\u00f9 eus kement-ma\u00f1 a zeuas betek Iliz Jeruzalem, hag e kasjont Barnabaz betek Antioch. "
                            },
                            {
                                "text": "Pa voe deuet eno ha pa welas gras Doue, en em laouenaas a gement-se hag ec'h alias anezho holl da chom stag ouzh an Aotrou gant ur galon start. "
                            },
                            {
                                "text": "Rak un den mat e oa, leun eus ar Spered-Santel hag a feiz, hag ul lod bras a dud en em unanas gant an Aotrou. "
                            },
                            {
                                "text": "Neuze Barnabaz a yeas da Dars da gerc'hat Saol "
                            },
                            {
                                "text": "hag, o veza\u00f1 e gavet, e tegasas anezha\u00f1 da Antioch. E-pad ur bloavezh leun, en em zastumjont gant an Iliz hag e kelennjont ur bobl vras. En Antioch eo e voe roet, evit ar wech kenta\u00f1, an anv a Gristenien d'an diskibien. "
                            },
                            {
                                "text": "En amzer-se e tiskennas profeded eus Jeruzalem da Antioch. "
                            },
                            {
                                "text": "Unan anezho, anvet Agabuz, a savas hag a ziskl\u00earias dre ar Spered e vije un naonegezh vras dre an douar holl, ar pezh a erruas e gwirionez dindan Glaoda-Kezar. "
                            },
                            {
                                "text": "An diskibien a zivizas kas, pep hini hervez e c'halloud, ur sikour d'ar vreudeur a chome e Judea. "
                            },
                            {
                                "text": "Hag e rejont kement-se, o kas anezha\u00f1 d'an henaourien, dre zaouarn Barnabaz ha Saol.  "
                            }
                        ]
                    },
                    {
                        "verses": [
                            {
                                "text": "   En hevelep amzer, ar roue Herodez en em lakaas da wallgas hinienno\u00f9 eus an Iliz. "
                            },
                            {
                                "text": "Lazha\u00f1 a reas dre ar c'hleze Jakez breur Yann. "
                            },
                            {
                                "text": "O welout e plije kement-se d'ar Yuzevien, e reas paka\u00f1 P\u00ear ivez. Kement-se a c'hoarvezas e-pad devezhio\u00f9 ar bara hep goell. "
                            },
                            {
                                "text": "O veza\u00f1 kroget enna\u00f1 ha taolet anezha\u00f1 er prizon, en roas da ziwall da beder skouadenn a bevar soudard pep hini, o fellout dezha\u00f1 e gas dirak ar bobl goude ar Pask. "
                            },
                            {
                                "text": "P\u00ear eta a oa diwallet er prizon, met an Iliz a rae hep paouez pedenno\u00f9 da Zoue evita\u00f1. "
                            },
                            {
                                "text": "En nozvezh a-raok an deiz ma tlee Herodez e lakaat da veza\u00f1 kaset er-maez, P\u00ear a gouske etre daou soudard, ereet gant div chadenn. Gwarded a oa dirak an nor evit diwall ar prizon. "
                            },
                            {
                                "text": "Ha setu, un ael eus an Aotrou a zeuas hag ur skl\u00earijenn a lugernas er prizon. An ael a vountas P\u00ear dre e gostez hag a zihunas anezha\u00f1, o lavarout: Sav buan! Ar chadenno\u00f9 a gouezhas eus e zaouarn. "
                            },
                            {
                                "text": "An ael a lavaras dezha\u00f1: En em c'houriz ha laka da sandalenno\u00f9. Hag en greas. Hag e lavaras dezha\u00f1: En em bak e-barzh da vantell hag heuilh ac'hanon. "
                            },
                            {
                                "text": "Mont a reas er-maez hag e heulias anezha\u00f1 hep gouzout ha gwir e oa ar pezh a rae an ael; met kredi\u00f1 a rae en doa ur weledigezh. "
                            },
                            {
                                "text": "P'o doe tremenet ar c'henta\u00f1 hag an eilvet gward, e teujont d'an nor houarn a yae e k\u00ear, hag e tigoras anezhi hec'h-unan dirazo. O veza\u00f1 aet er-maez, ez ejont a-hed ur straed. Kerkent an ael en em dennas diganta\u00f1. "
                            },
                            {
                                "text": "O veza\u00f1 distroet enna\u00f1 e-unan, P\u00ear a lavaras: Brema\u00f1 ec'h ouzon e gwirionez en deus an Aotrou degaset e ael hag en deus va zennet eus dorn Herodez hag eus kement a c'hortoze ar bobl yuzev. "
                            },
                            {
                                "text": "Goude beza\u00f1 prederiet, e teuas da di Mari mamm Yann lesanvet Mark, e-lec'h ma oa dastumet kalz a dud o pedi\u00f1. "
                            },
                            {
                                "text": "P'en doe P\u00ear skoet war dor ar porzh, ur vatezh anvet Rode a zeuas da selaou. "
                            },
                            {
                                "text": "O veza\u00f1 anavezet mouezh P\u00ear, en abeg d'he levenez, ne zigoras ket ar porzh, met redek a reas da lavarout e oa P\u00ear e-tal ar porzh. "
                            },
                            {
                                "text": "Lavarout a rejont dezhi: diskiant out. Met hi a zalc'has da ziskl\u00earia\u00f1 e oa an dra evel-se. Hag e lavarjont: E ael eo. "
                            },
                            {
                                "text": "Met P\u00ear a gendalc'has da skei\u00f1. Pa o doe digoret, e weljont anezha\u00f1 hag e voent souezhet bras. "
                            },
                            {
                                "text": "Oc'h ober sin dezho gant e zorn da devel, e kontas dezho penaos en doa an Aotrou e zegaset er-maez eus ar prizon, hag e lavaras: Roit da anavezout kement-ma\u00f1 da Jakez ha d'ar vreudeur. Hag ez eas er-maez etrezek ul lec'h all. "
                            },
                            {
                                "text": "Pa voe deuet an deiz, e voe un drubuilh vras e-touez ar soudarded da c'houzout petra e oa deuet P\u00ear da veza\u00f1. "
                            },
                            {
                                "text": "Herodez, o veza\u00f1 lakaet d'e glask hep gallout e gavout, a reas goulenno\u00f9 ouzh ar warded hag a c'hourc'hemennas o degas kuit. Neuze e tiskennas eus Judea da Gezarea hag e chomas eno.  "
                            },
                            {
                                "text": "   Herodez a oa droug enna\u00f1 a-enep tud Tir ha Sidon. Met int a zeuas a-unvan d'e gavout hag, o veza\u00f1 gounezet Blastuz, an hini a oa e penn da gambr ar roue, e c'houlennjont ar peoc'h, abalamour o bro a denne he beva\u00f1s eus hini ar roue. "
                            },
                            {
                                "text": "D'un deiz divizet, Herodez, gwisket gant e zilhad-roue hag azezet war e dron, a reas ur brezegenn dezho. "
                            },
                            {
                                "text": "Ar bobl a grias: Mouezh un doue eo, n'eo ket hini un den! "
                            },
                            {
                                "text": "Met kerkent, un ael eus an Aotrou a skoas anezha\u00f1, dre ma n'en doa ket roet gloar da Zoue. Hag e varvas, krignet gant ar pre\u00f1ved. "
                            },
                            {
                                "text": "Ha ger Doue a greske hag en em skuilhe. "
                            },
                            {
                                "text": "Barnabaz ha Saol, goude beza\u00f1 peurechuet o c'harg, a zistroas eus Jeruzalem, o veza\u00f1 ivez kemeret ganto Yann lesanvet Mark.  "
                            }
                        ]
                    },
                    {
                        "verses": [
                            {
                                "text": "   Bez' e oa en Iliz Antioch profeded ha doktored: Barnabaz, Simeon anvet Niger, Lusiuz ar Sirenad, Manahen a oa bet savet gant Herodez an tetrark, ha Saol. "
                            },
                            {
                                "text": "E-pad ma oant o servija\u00f1 an Aotrou hag o yuna\u00f1, ar Spered-Santel a lavaras: Lakait a-du evidon Barnabaz ha Saol evit al labour am eus o galvet da gas da benn. "
                            },
                            {
                                "text": "Neuze, o veza\u00f1 yunet ha pedet, e lakajont o daouarn warno hag o c'hasjont kuit.  "
                            },
                            {
                                "text": "   Int eta, kaset gant ar Spered-Santel, a ziskennas e Seleusia, hag ac'hane ez ejont dre vor da Giprenez. "
                            },
                            {
                                "text": "O veza\u00f1 erruet e Salamin, e prezegjont ger Doue e sinagogenno\u00f9 ar Yuzevien. Bez' e oa ivez Yann ganto evit o sikour. "
                            },
                            {
                                "text": "Goude m'o doa treuzet an enezenn holl betek Pafoz, e kavjont ur yuzev, hudour ha fals-profed anvet Barjezuz, "
                            },
                            {
                                "text": "a oa gant ar proko\u00f1sul Sergiuz-Pauluz, den skiantek. Hema\u00f1 a c'halvas Barnabaz ha Saol, hag a c'hoantaas klevout ger Doue. "
                            },
                            {
                                "text": "Met Elimaz an hudour, rak evel-se e vez troet e anv, a enebe outo, o klask distrei\u00f1 ar proko\u00f1sul diouzh ar feiz. "
                            },
                            {
                                "text": "Met Saol, a oa ivez galvet Paol, leun eus ar Spered-Santel, a sellas start outa\u00f1 "
                            },
                            {
                                "text": "hag a lavaras: O te, leun a bep tromplerezh hag a bep fallentez, mab an diaoul, enebour da bep reizhder, ha ne baouezi ket da zireizha\u00f1 hento\u00f9 eeun an Aotrou? "
                            },
                            {
                                "text": "Brema\u00f1 setu, dorn an Aotrou a zo warnout, hag e vi dall ha ne weli ket an heol e-pad ur pennad. Raktal e kouezhas warna\u00f1 ur vrumenn hag un de\u00f1valijenn, hag, o trei\u00f1 ama\u00f1 hag ahont, e klaske ur re bennak da ren anezha\u00f1 gant an dorn. "
                            },
                            {
                                "text": "Neuze ar proko\u00f1sul, o welout ar pezh a oa c'hoarvezet, a gredas, o veza\u00f1 souezhet bras eus kelennadurezh an Aotrou. "
                            },
                            {
                                "text": "Paol hag ar re a oa ganta\u00f1 a yeas kuit eus Pafoz hag a zeuas dre vor da Berj e Pamfilia. Yann a guitaas anezho hag a zistroas da Jeruzalem.  "
                            },
                            {
                                "text": "   Mont a rejont kuit eus Perj hag e teujont da Antioch Pisidia. O veza\u00f1 aet er sinagogenn d'an deiz sabad, ec'h azezjont. "
                            },
                            {
                                "text": "Goude ma voe lennet al lezenn hag ar brofeded, penno\u00f9 ar sinagogenn a gasas da lavarout dezho: Tud breudeur, ma hoc'h eus un ali bennak da rei\u00f1 d'ar bobl, komzit. "
                            },
                            {
                                "text": "Paol a savas hag, o veza\u00f1 graet sin gant e zorn, e lavaras: Tud a Israel ha c'hwi a zouj Doue, selaouit! "
                            },
                            {
                                "text": "Doue ar bobl-ma\u00f1 a Israel en deus dibabet hon tado\u00f9 hag a adsavas ar bobl-ma\u00f1 e-pad ma chome en Ejipt. O zennet en deus ac'hane gant e vrec'h galloudus. "
                            },
                            {
                                "text": "E-pad war-dro daou-ugent bloavezh e harpas anezho gant trugarez el lec'h distro "
                            },
                            {
                                "text": "hag, o veza\u00f1 distrujet seizh broad e Bro-Ganaan, e lodennas dezho ar vro da h\u00earezh. "
                            },
                            {
                                "text": "Goude-se, e-pad war-dro pevar c'hant hanter-kant vloaz, e roas dezho barnerien betek ar profed Samuel. "
                            },
                            {
                                "text": "Goulenn a rejont neuze ur roue. Ha Doue a roas dezho Sa\u00fcl mab Kish, eus meuriad Benjamin, e-pad daou-ugent bloavezh. "
                            },
                            {
                                "text": "O veza\u00f1 e gaset kuit, e savas dezho David evit roue, hag e roas an testeni-ma\u00f1 dezha\u00f1: Kavet em eus David mab Jese, den hervez va c'halon, hag e peurc'hraio va holl volontez. "
                            },
                            {
                                "text": "Eus e lignez eo, en deus Doue, hervez e bromesa, savet Jezuz, Salver Israel. "
                            },
                            {
                                "text": "A-raok ma teuas, Yann en doa prezeget badeziant ar geuzidigezh da holl bobl Israel. "
                            },
                            {
                                "text": "Pa echuas Yann e redadenn, e lavaras: Piv a so\u00f1jit ez on-me? N'on ket, met setu, e teu war va lerc'h an hini n'on ket dellezek da zieren korreenn boto\u00f9 e zreid. "
                            },
                            {
                                "text": "Tud breudeur, mibien eus gouenn Abraham, ha c'hwi a zouj Doue, deoc'h-c'hwi eo bet kaset ar ger a silvidigezh-ma\u00f1. "
                            },
                            {
                                "text": "Rak holl dud Jeruzalem hag o fenno\u00f9, o veza\u00f1 e zizanavezet, o deus peurc'hraet en ur gondaoni\u00f1 anezha\u00f1 komzo\u00f9 ar brofeded a vez lennet bep deiz sabad. "
                            },
                            {
                                "text": "Hep kavout enna\u00f1 abeg ebet d'e lakaat d'ar marv, e c'houlennjont digant Pilat e lakaat da vervel. "
                            },
                            {
                                "text": "Pa voe peurc'hraet kement a zo bet skrivet diwar e benn, e voe dilamet a-ziwar ar c'hoad ha lakaet en ur bez. "
                            },
                            {
                                "text": "Met Doue en deus e adsavet a-douez ar re varv. "
                            },
                            {
                                "text": "Gwelet eo bet e-pad meur a zevezh gant ar re a oa pignet ganta\u00f1 eus Galilea da Jeruzalem, hag a zo e desto\u00f9 dirak ar bobl. "
                            },
                            {
                                "text": "Ha ni a ro da anavezout deoc'h an Aviel, ar bromesa a oa bet graet d'hon tado\u00f9. "
                            },
                            {
                                "text": "Doue en deus peurc'hraet anezhi evidomp-ni o bugale, pa en deus adsavet Jezuz a varv, hervez ma'z eo skrivet en eil Salm: Te eo va Mab, hiziv em eus da c'hanet. "
                            },
                            {
                                "text": "E adsavet en deus a-douez ar re varv, en hevelep doare ma ne zistroio ken d'ar vreinadurezh, ha diskl\u00eariet en deus kement-se o lavarout: Rei\u00f1 a rin deoc'h ar promesao\u00f9 santel ha sur graet da Zavid. "
                            },
                            {
                                "text": "Dre-se e lavar ivez en ul lec'h all: Ne lezi ket da Sant da welout ar vreinadurezh. "
                            },
                            {
                                "text": "Ha David, goude beza\u00f1 servijet en e amzer da ziviz Doue, a zo marv, a zo bet lakaet gant e dado\u00f9 hag en deus gwelet ar vreinadurezh. "
                            },
                            {
                                "text": "Met an hini en deus Doue adsavet a-varv n'en deus ket gwelet ar vreinadurezh. "
                            },
                            {
                                "text": "Gouezit eta, tud breudeur, penaos eo dreza\u00f1 e vez kemennet deoc'h pardon ar pec'hedo\u00f9, "
                            },
                            {
                                "text": "ha penaos piv bennak a gred a zo reishaet dreza\u00f1 eus an holl drao\u00f9 na c'hellec'h ket beza\u00f1 reishaet anezho gant lezenn Moizez. "
                            },
                            {
                                "text": "Diwallit eta na c'hoarvezfe ket ganeoc'h ar pezh a zo bet lavaret er brofeded: "
                            },
                            {
                                "text": "Setu, c'hwi a zispriz ac'hanon, bezit souezhet ha kit diwar wel, rak emaon o vont d'ober un oberenn en ho tevezhio\u00f9, un oberenn ha ne gredfec'h ket ma vefe kontet deoc'h. "
                            },
                            {
                                "text": "Evel ma'z ae kuit ar Yuzevien eus ar sinagogenn, e voent pedet gant ar baganed da brezeg diwar-benn an hevelep trao\u00f9 ar sabad war-lerc'h. "
                            },
                            {
                                "text": "Pa voe stlabezet ar vodadenn e-maez ar sinagogenn, meur a hini eus ar Yuzevien hag eus ar brozelited a zouje Doue a yeas war-lerc'h Paol ha Barnabaz. Int a gomzas ganto hag a alias anezho da genderc'hel e gras Doue. "
                            },
                            {
                                "text": "Ar sabad war-lerc'h, holl g\u00ear hogos en em zastumas evit klevout ger Doue. "
                            },
                            {
                                "text": "Ar Yuzevien, o welout ar vandenn dud-se, a voe leuniet a warizi hag a enebas ouzh komzo\u00f9 Paol, o tislavarout hag o tismega\u00f1si\u00f1 anezha\u00f1. "
                            },
                            {
                                "text": "Met Paol ha Barnabaz a lavaras dezho gant hardizhegezh: Deoc'h-c'hwi e oa ret da genta\u00f1 rei\u00f1 da anavezout ger Doue, met, pa daolit anezha\u00f1 kuit hag en em varnit hoc'h-unan dizellezek eus ar vuhez peurbadus, setu, ni en em dro war-zu ar baganed. "
                            },
                            {
                                "text": "Rak evel-se en deus an Aotrou gourc'hemennet deomp: Da lakaet em eus evel skl\u00earijenn evit ar broado\u00f9, evit degas ar silvidigezh betek penno\u00f9 pella\u00f1 an douar. "
                            },
                            {
                                "text": "Ar baganed, o klevout kement-se, o doe levenez hag a roas gloar da c'her an Aotrou. Ar re holl a oa tonket d'ar vuhez peurbadus a gredas. "
                            },
                            {
                                "text": "Ger an Aotrou en em skuilhas er vro holl. "
                            },
                            {
                                "text": "Met ar Yuzevien a atizas ar gwragez devot a renk uhel hag ar penno\u00f9 eus k\u00ear. Sevel a rejont un heskinadeg a-enep Paol ha Barnabaz hag o c'hasjont kuit eus o bro. "
                            },
                            {
                                "text": "Goude beza\u00f1 hejet ar poultr eus ho treid a-enep dezho ez ejont da Ikoniom. "
                            },
                            {
                                "text": "An diskibien a oa leuniet gant levenez ha gant ar Spered-Santel.  "
                            }
                        ]
                    },
                    {
                        "verses": [
                            {
                                "text": "   C'hoarvezout a reas en Ikoniom ma'z ejont asambles e sinagogenn ar Yuzevien hag e komzjont en un hevelep doare ma kredas un niver bras eus ar Yuzevien hag eus ar C'hresianed. "
                            },
                            {
                                "text": "Met re ar Yuzevien na gredent ket a lakaas droug da sevel en eneo\u00f9 ar baganed a-enep ar vreudeur. "
                            },
                            {
                                "text": "Chom a rejont koulskoude pell a-walc'h, o komz gant hardizhegezh, harpet war an Aotrou a roe testeni da c'her e c'hras en ur ober miraklo\u00f9 ha burzhudo\u00f9 dre o daouarn. "
                            },
                            {
                                "text": "Met pobla\u00f1s k\u00ear a voe rannet: darn a oa a-du gant ar Yuzevien ha darn all a-du gant an ebestel.  "
                            },
                            {
                                "text": "   Hag evel ma c'hoarvezas un emsavadenn eus ar Yuzevien hag ar baganed, a-unvan gant o fenno\u00f9, da wallgas ha da veinata anezho, "
                            },
                            {
                                "text": "ar re-ma\u00f1, o veza\u00f1 gouezet kement-se, a dec'has e k\u00eario\u00f9 Likaonia, da Listra, da Zerb ha d'ar vro war-dro, "
                            },
                            {
                                "text": "hag e prezegjont eno an Aviel. "
                            },
                            {
                                "text": "E Listra e oa un den azezet, mac'hagn eus e zaoudroad, a oa kamm adalek kof e vamm ha n'en doa biskoazh kerzhet. "
                            },
                            {
                                "text": "Selaou a rae Paol o komz. Hema\u00f1, o sellout gant evezh outa\u00f1, a welas en doa ar feiz evit beza\u00f1 yac'haet "
                            },
                            {
                                "text": "hag a lavaras gant ur vouezh kre\u00f1v: Sav eeun war da dreid. Hag e lammas, hag e kerzhas. "
                            },
                            {
                                "text": "Pa welas ar bobl ar pezh en doa graet Paol, e savjont o mouezh hag e lavarjont e yezh likaoniek: Doueed he\u00f1vel ouzh tud a zo diskennet etrezek ennomp. "
                            },
                            {
                                "text": "Hag e c'halvjont Barnabaz Yaou ha Paol Merc'her, abalamour ma oa hema\u00f1 a zouge ar gomz. "
                            },
                            {
                                "text": "Beleg Yaou, a oa tost d'o c'h\u00ear, a zegasas tirvi gant garlantezio\u00f9 dirak an dorojo\u00f9 hag a felle dezha\u00f1 kinnig un aberzh a-unvan gant ar bobl. "
                            },
                            {
                                "text": "Met an ebestel Barnabaz ha Paol, o veza\u00f1 anavezet kement-se, a rogas o dilhad hag a redas e-kreiz an engroez, o krial: "
                            },
                            {
                                "text": "O tud, perak e rit kement-se? N'omp nemet tud dalc'het d'an hevelep poanio\u00f9 eveldoc'h. Prezeg a reomp deoc'h an Aviel evit ma tistroot eus an trao\u00f9 didalvez-se ha m'en em droot war-zu an Doue bev, an hini en deus graet an ne\u00f1v, an douar, ar mor hag an holl drao\u00f9 a zo enno. "
                            },
                            {
                                "text": "En amzer dremenet, lezet en deus an holl vroado\u00f9 da gerzhout en o hento\u00f9 o-unan, "
                            },
                            {
                                "text": "petra bennak ma n'en deus ket paouezet da rei\u00f1 testenio\u00f9 anezha\u00f1 e-unan, oc'h ober vad, en ur zegas deomp eus an ne\u00f1v ar glaveier hag an amzerio\u00f9 frouezhus, hag o leunia\u00f1 hor c'halono\u00f9 a vado\u00f9 hag a levenez. "
                            },
                            {
                                "text": "A-boan ma c'helljont, o lavarout kement-se, mirout ar bobl da ginnig un aberzh dezho. "
                            },
                            {
                                "text": "Neuze Yuzevien a zeuas eus Antioch hag eus Ikoniom hag a c'hounezas ar bobl. O veza\u00f1 meinataet Paol, e stlejjont anezha\u00f1 er-maez eus k\u00ear, o kredi\u00f1 e oa marv. "
                            },
                            {
                                "text": "Met an diskibien o veza\u00f1 en em zastumet en-dro dezha\u00f1, e savas hag e teuas e k\u00ear. An deiz war-lerc'h ez eas gant Barnabaz da Zerb.  "
                            },
                            {
                                "text": "   Goude beza\u00f1 prezeget an Aviel er g\u00ear-se ha beza\u00f1 graet enni meur a ziskibl, e tistrojont da Listra, Ikoniom hag Antioch, "
                            },
                            {
                                "text": "o kre\u00f1vaat eneo\u00f9 an diskibien, oc'h alia\u00f1 anezho da genderc'hel er feiz hag o rei\u00f1 da anavezout dezho ez eo dre galz a boanio\u00f9 eo ret deomp mont e rouantelezh Doue. "
                            },
                            {
                                "text": "Goude beza\u00f1 lakaet henaourien dezho e pep Iliz ha goude beza\u00f1 pedet ha yunet, ec'h erbedjont evito an Aotrou o doa kredet enna\u00f1. "
                            },
                            {
                                "text": "O veza\u00f1 treuzet Pisidia, e teujont e Pamfilia, "
                            },
                            {
                                "text": "e prezegjont ar ger e Perj hag e tiskennjont en Atalia. "
                            },
                            {
                                "text": "Ac'hane ez ejont dre vor da Antioch, a-belec'h e oant bet kaset gant gras Doue evit an oberenn o doa graet. "
                            },
                            {
                                "text": "Pa voent erruet, e tastumjont an Iliz hag e kontjont an holl drao\u00f9 en doa Doue graet ganto ha penaos en doa digoret d'ar broado\u00f9 dor ar feiz. "
                            },
                            {
                                "text": "Eno e chomjont pell amzer gant an diskibien.  "
                            }
                        ]
                    },
                    {
                        "verses": [
                            {
                                "text": "   Hinienno\u00f9 deuet eus Judea a gelennas ar vreudeur o lavarout: Ma n'oc'h ket amdroc'het hervez giz Moizez, ne c'hellit ket beza\u00f1 salvet. "
                            },
                            {
                                "text": "Un tabut bras hag ur breud o veza\u00f1 eta savet etre Paol ha Barnabaz hag ar re-ma\u00f1, e voe divizet e pignje Paol ha Barnabaz hag hinienno\u00f9 eus o zouez da Jeruzalem da gavout an ebestel hag an henaourien diwar-benn kement-se. "
                            },
                            {
                                "text": "O veza\u00f1 eta kaset gant an Iliz, e treuzjont Fenikia ha Samaria, e kontjont distro ar baganed ouzh Doue hag e rojont ul levenez vras d'an holl vreudeur. "
                            },
                            {
                                "text": "O veza\u00f1 erruet e Jeruzalem, e voent degemeret gant an Iliz, gant an ebestel ha gant an henaourien, hag e rojont da anavezout an holl drao\u00f9 en doa Doue graet ganto. "
                            },
                            {
                                "text": "Met hinienno\u00f9 eus kostezenn ar farizianed o doa kredet a savas o lavarout e oa ret amdroc'ha\u00f1 anezho ha gourc'hemenn dezho mirout lezenn Moizez. "
                            },
                            {
                                "text": "An ebestel hag an henaourien en em zastumas evit sellout pizh ouzh ar gudenn-se. "
                            },
                            {
                                "text": "Evel ma oa ur breud bras, P\u00ear a savas hag a lavaras dezho: Tud breudeur, anavezout a rit penaos pell amzer' zo en deus Doue va dibabet en hon touez, evit ma klevje ar baganed dre va geno\u00f9 ger an Aviel ha ma kredjent. "
                            },
                            {
                                "text": "Doue, hag a anavez ar c'halono\u00f9, en deus roet testeni dezho en ur rei\u00f1 dezho ar Spered-Santel kenkoulz ha deomp-ni, "
                            },
                            {
                                "text": "n'en deus graet diforc'h ebet etre ni hag int, o veza\u00f1 glanaet o c'halono\u00f9 dre ar feiz. "
                            },
                            {
                                "text": "Brema\u00f1 eta, perak e temptit Doue en ur lakaat war an diskibien ur yev n'hon eus ket bet an nerzh da zougen, nag hon tado\u00f9 na ni hon-unan? "
                            },
                            {
                                "text": "Met kredi\u00f1 a reomp ez omp salvet dre c'hras an Aotrou Jezuz-Krist, kenkoulz hag int. "
                            },
                            {
                                "text": "An holl vodadenn a davas hag e selaouent Barnabaz ha Paol o konta\u00f1 pebezh miraklo\u00f9 ha pebezh burzhudo\u00f9 en doa Doue graet drezo e-touez ar baganed. "
                            },
                            {
                                "text": "Goude m'o doe paouezet da gomz, Jakez a gemeras ar gomz hag a lavaras: Tud breudeur, selaouit ac'hanon. "
                            },
                            {
                                "text": "Simon en deus diskl\u00eariet penaos en deus Doue sellet ouzh ar baganed, evit dibab en o zouez ur bobl d'e anv. "
                            },
                            {
                                "text": "Ha gant kement-se ema\u00f1 o klota\u00f1 gerio\u00f9 ar brofeded, hervez ma'z eo skrivet: "
                            },
                            {
                                "text": "Goude-se e tistroin hag ec'h adsavin teltenn David a oa kouezhet, sevel a rin a-nevez he dismantro\u00f9 hag e lakain anezhi en he sav, "
                            },
                            {
                                "text": "evit ma vo klasket an Aotrou gant an nemorant eus an dud ha gant an holl vroado\u00f9 ma'z eo galvet va anv warno, eme an Aotrou en deus graet an holl drao\u00f9-ma\u00f1. "
                            },
                            {
                                "text": "E holl obero\u00f9 a zo anavezet gant Doue a bep amzer. "
                            },
                            {
                                "text": "Dre-se e so\u00f1j din ne dleer ket tregasi\u00f1 ar re eus ar baganed a zistro ouzh Doue, "
                            },
                            {
                                "text": "met skriva\u00f1 dezho en em virout diouzh pep saotr an idolo\u00f9, diouzh ar c'hadaliezh, diouzh al loened mouget ha diouzh ar gwad. "
                            },
                            {
                                "text": "Rak e pep k\u00ear, abaoe kalz a rummado\u00f9, ez eus tud a brezeg Moizez, pa'z eo lennet pep sabad er sinagogenno\u00f9.  "
                            },
                            {
                                "text": "   Neuze e voe kavet mat gant an ebestel hag an henaourien, gant an holl Iliz, dibab tud eus o zouez evit o c'has da Antioch gant Paol ha Barnabaz: Judaz lesanvet Barsabbaz ha Silaz, tud eus ar re genta\u00f1 e-touez ar vreudeur. "
                            },
                            {
                                "text": "Kement-ma\u00f1 a skrivjont drezo: An ebestel, an henaourien hag ar vreudeur, d'ar vreudeur a-douez ar baganed a zo en Antioch, e Siria hag e Kilisia: Salud! "
                            },
                            {
                                "text": "Evel ma hon eus anavezet penaos hinienno\u00f9 deuet eus hon touez o deus trubuilhet ac'hanoc'h gant o frezegenno\u00f9, o vra\u00f1sellat hoc'h eneo\u00f9 en ur lavarout eo ret beza\u00f1 amdroc'het ha mirout al lezenn, ar pezh n'hon eus ket gourc'hemennet dezho, "
                            },
                            {
                                "text": "ni hon eus kavet mat, holl asambles, dibab tud hag o c'has deoc'h gant hor re garet-mat Barnabaz ha Paol, "
                            },
                            {
                                "text": "tud o deus risklet o buhez evit anv hon Aotrou Jezuz-Krist. "
                            },
                            {
                                "text": "Kaset hon eus eta Judaz ha Silaz, da ziskl\u00earia\u00f1 deoc'h a c'heno\u00f9 an hevelep trao\u00f9. "
                            },
                            {
                                "text": "Rak kavet eo bet mat gant ar Spered-Santel ha ganeomp-ni, na vije ket lakaet warnoc'h bec'hio\u00f9 all nemet ar re a zo ret, "
                            },
                            {
                                "text": "da lavarout eo, m'en em virot diouzh ar pezh a zo bet aberzhet d'an idolo\u00f9, diouzh ar gwad, diouzh ar pezh a zo bet mouget ha diouzh ar c'hadaliezh. Mat a reot diwall diouzh an trao\u00f9-se. Yec'hed deoc'h! "
                            },
                            {
                                "text": "O veza\u00f1 eta bet kaset, e teujont da Antioch ha, p'o doe dastumet ar bobl, e rojont al lizher. "
                            },
                            {
                                "text": "O veza\u00f1 e lennet, en em laouenajont eus an ali mat-se. "
                            },
                            {
                                "text": "Judaz ha Silaz, o veza\u00f1 profeded o-unan, a galonekaas hag a gre\u00f1vaas ar vreudeur dre veur a brezegenn. "
                            },
                            {
                                "text": "Goude beza\u00f1 chomet eno ur pennad amzer, e voent kaset kuit e peoc'h gant ar vreudeur etrezek an ebestel. "
                            },
                            {
                                "text": "Koulskoude Silaz a gavas mat chom. "
                            },
                            {
                                "text": "Paol ha Barnabaz a chomas en Antioch, o kelenn hag o prezeg an Aviel, ger an Aotrou, gant meur a hini all.  "
                            },
                            {
                                "text": "   Un devezhio\u00f9 bennak goude, Paol a lavaras da Varnabaz: Distroomp da weladenni\u00f1 hor breudeur en holl g\u00eario\u00f9 hon eus prezeget enno ger an Aotrou, da welout penaos emaint. "
                            },
                            {
                                "text": "Barnabaz a fellas dezha\u00f1 kemer ivez ganto Yann lesanvet Mark. "
                            },
                            {
                                "text": "Met Paol ne gavas ket dereat kemer ganto an hini en doa o c'huitaet pa oant e Pamfilia ha n'en doa ket o heuliet en o oberenno\u00f9. "
                            },
                            {
                                "text": "Bez' e oa eta etrezo un diemglev ken kre\u00f1v ma'z ejont an eil digant egile. Barnabaz a gemeras Mark ganta\u00f1 hag a yeas dre vor da Giprenez. "
                            },
                            {
                                "text": "Paol a zibabas Silaz hag a yeas kuit, goude beza\u00f1 bet lakaet dindan gras Doue gant ar vreudeur, "
                            },
                            {
                                "text": "hag e treuzas Siria ha Kilisia, o kre\u00f1vaat an Ilizo\u00f9.  "
                            }
                        ]
                    },
                    {
                        "verses": [
                            {
                                "text": "   Dont a reas e Derb hag e Listra. Ha setu, bez' e oa eno un diskibl anvet Timote, mab da ur Yuzevez hag a grede ha da un tad Gresian. "
                            },
                            {
                                "text": "Breudeur Listr hag Ikoniom a roe anezha\u00f1 un testeni mat. "
                            },
                            {
                                "text": "Paol a fellas dezha\u00f1 e teuje ganta\u00f1. E gemer a reas hag ec'h amdroc'has anezha\u00f1 abalamour d'ar Yuzevien a oa el lec'h-se, rak an holl a ouie e oa Gresian e dad. "
                            },
                            {
                                "text": "Evel ma'z aent eus k\u00ear e k\u00ear, ec'h alient mirout an urzhio\u00f9 a oa bet lakaet gant an ebestel ha gant henaourien Jeruzalem. "
                            },
                            {
                                "text": "Evel-se an Ilizo\u00f9 a gre\u00f1vae er feiz hag an niver anezho a greske a zeiz da zeiz.  "
                            },
                            {
                                "text": "   P'o doe treuzet Frigia ha bro C'halatia, ar Spered-Santel a zifennas outo prezeg ar ger en Azia. "
                            },
                            {
                                "text": "O veza\u00f1 deuet tost da v-Misia, en em lakajont da vont e Bitinia, met ar Spered n'o lezas ket da vont. "
                            },
                            {
                                "text": "Neuze e treuzjont Misia hag e tiskennjont e Troaz. "
                            },
                            {
                                "text": "Paol en doa ur weledigezh e-pad an noz: un den Makedoniat en em zalc'he en e sav hag en pede o lavarout: Tremen e Makedonia, deus d'hor sikour. "
                            },
                            {
                                "text": "Kerkent ha m'en doa bet ar weledigezh-se, e klaskjomp mont e Makedonia, o kredi\u00f1 ervat en doa an Aotrou hor galvet da brezeg an Aviel eno.  "
                            },
                            {
                                "text": "   O veza\u00f1 eta aet kuit eus Troaz, ez ejomp eeun dre vor etrezek Samotraz, hag an deiz war-lerc'h etrezek Neapoliz. "
                            },
                            {
                                "text": "Ac'hano ez ejomp da Filipi, hag a zo ur g\u00ear genta\u00f1 eus un distrig eus Makedonia hag un drevadenn. Chom a rejomp er g\u00ear-se un nebeud devezhio\u00f9. "
                            },
                            {
                                "text": "D'an deiz sabad ez ejomp er-maez eus k\u00ear, tost d'ur st\u00ear e-lec'h ma oant kustumet d'ober ar bedenn. O veza\u00f1 azezet, hon eus komzet ouzh ar gwragez a oa en em zastumet eno. "
                            },
                            {
                                "text": "Ur wreg anvet Lidia, ur varc'hadourez limestra eus k\u00ear Diatira, ur wreg a zouje Doue, a selaouas. An Aotrou a zigoras he c'halon dezhi evit ma raje evezh ouzh an trao\u00f9 a lavare Paol. "
                            },
                            {
                                "text": "Pa voe bet badezet gant he zud, e reas ar goulenn-ma\u00f1: Ma hoc'h eus kavet ac'hanon feal d'an Aotrou, deuit em zi ha chomit enna\u00f1. Hag hol lakaas d'ober evel-se.  "
                            },
                            {
                                "text": "   Evel ma'z aemp d'ar bedenn, ur vatezh dalc'het gant ur spered a Biton hag a zegase ur gounid bras d'he mistri oc'h ober micher a zivinouriezh, a ziaraogas ac'hanomp. "
                            },
                            {
                                "text": "O heulia\u00f1 Paol ha ni, e krie: An dud-ma\u00f1 a zo servijerien an Doue Uhel-Meurbet hag a gemenn deoc'h hent ar silividigezh. "
                            },
                            {
                                "text": "Kement-se a reas e-pad meur a zevezh. Paol, hegaset, a zistroas hag a lavaras d'ar spered: Me a c'hourc'hemenn dit, en anv Jezuz-Krist, da vont er-maez anezhi. Hag ez eas kuit raktal. "
                            },
                            {
                                "text": "Met he mistri, o welout o doa kollet an esper eus o gounid, a grogas e Paol hag e Silaz, hag o stlejas war al leurg\u00ear dirak ar penno\u00f9-k\u00ear. "
                            },
                            {
                                "text": "O veza\u00f1 o c'haset dirak ar penno\u00f9, e lavarjont dezho: An dud-ma\u00f1 a drubuilh hor c'h\u00ear. Yuzevien int, "
                            },
                            {
                                "text": "hag e kelennont boazio\u00f9 ha n'eo ket aotreet deomp o degemer nag o heulia\u00f1, pa'z eo gwir ez omp Romaned. "
                            },
                            {
                                "text": "An engroez a savas a-enep dezho, hag ar penno\u00f9, o veza\u00f1 lakaet o dilhad da veza\u00f1 difreuzet diwarno, a c'hourc'hemennas o skourjeza\u00f1 gant gwalinier. "
                            },
                            {
                                "text": "Goude beza\u00f1 roet dezho kalz a daolio\u00f9, e taoljont anezho er prizon hag e c'hourc'hemennjont d'ar bac'her o diwall gant evezh. "
                            },
                            {
                                "text": "O veza\u00f1 bet an urzh-se, hema\u00f1 o zaolas er prizon a-ziabarzh hag a ereas o zreid gant hualo\u00f9. "
                            },
                            {
                                "text": "War-dro hanternoz, Paol ha Silaz a oa o pedi\u00f1 hag o kana\u00f1 meuleudio\u00f9 da Zoue, hag ar brizonidi o c'hleve. "
                            },
                            {
                                "text": "A-daol trumm e c'hoarvezas ur c'hren-douar bras, en hevelep doare ma voe bra\u00f1sellet diazez ar prizon. Kerkent, an holl zorojo\u00f9 a voe digoret hag ereo\u00f9 an holl brizonidi a voe torret. "
                            },
                            {
                                "text": "Ar bac'her, o veza\u00f1 dihunet hag o welout dorojo\u00f9 ar prizon digor, a dennas e gleze hag a oa o vont d'en em lazha\u00f1, o kredi\u00f1 e oa aet ar brizonidi kuit. "
                            },
                            {
                                "text": "Met Paol a grias gant ur vouezh kre\u00f1v: Na ra droug ebet dit, rak emaomp holl ama\u00f1. "
                            },
                            {
                                "text": "O veza\u00f1 goulennet goulo\u00f9, ec'h antreas buan hag, en ur grena\u00f1, en em daolas ouzh treid Paol ha Silaz. "
                            },
                            {
                                "text": "Hag, o tegas anezho er-maez, e lavaras: Aotrounez, petra eo ret din d'ober evit beza\u00f1 salvet? "
                            },
                            {
                                "text": "Lavarout a rejont: Kred en Aotrou Jezuz-Krist, hag e vi salvet, te ha da diegezh. "
                            },
                            {
                                "text": "Kemenn a rejont dezha\u00f1 ger an Aotrou, ha d'ar re holl a oa en e di. "
                            },
                            {
                                "text": "E\u00f1 a gemeras anezho ganta\u00f1 d'an eur-se eus an noz hag a walc'has o goulio\u00f9. Ha raktal a voe badezet, e\u00f1 hag e holl dud. "
                            },
                            {
                                "text": "O veza\u00f1 degaset anezho en e di, e roas dezho da zebri\u00f1 hag en em laouenaas da veza\u00f1 kredet e Doue gant e holl diegezh. "
                            },
                            {
                                "text": "Pa voe deuet an deiz, ar penno\u00f9 a gasas serjanted da lavarout: Laosk an dud-se. "
                            },
                            {
                                "text": "Ar bac'her a lavaras da Baol ar c'homzo\u00f9-se: Ar penno\u00f9 o deus kaset kelo\u00f9 evit ho leuskel, deuit brema\u00f1 er-maez hag it e peoc'h. "
                            },
                            {
                                "text": "Met Paol a lavaras dezho: Goude beza\u00f1 hor skourjezet dirak an holl hep barn, ha ni Romaned, o deus hol lakaet er prizon, ha brema\u00f1 e laoskont ac'hanomp kuit e kuzh! Ne c'hoarvezo ket kement-se. Ra deuint hoc'h-unan d'hol lakaat er-maez. "
                            },
                            {
                                "text": "Ar serjanted a lavaras ar gerio\u00f9-se d'ar penno\u00f9, hag ar re-ma\u00f1 o doe aon o klevout e oant Roman. "
                            },
                            {
                                "text": "Dont a rejont eta d'o sioulaat. Hag o c'hasjont er-maez hag e pedjont anezho da vont kuit eus k\u00ear. "
                            },
                            {
                                "text": "Int, goude beza\u00f1 aet er-maez eus ar prizon, a yeas da di Lidia hag, o veza\u00f1 gwelet ar vreudeur, e kalonekajont anezho hag ez ejont kuit.  "
                            }
                        ]
                    },
                    {
                        "verses": [
                            {
                                "text": "   Goude beza\u00f1 tremenet dre Amfipoliz hag Apollonia, e teujont da Desalonike e-lec'h ma oa sinagogenn ar Yuzevien. "
                            },
                            {
                                "text": "Paol, hervez e c'hiz, a yeas d'o c'havout hag, e-pad tri sabad, e komzas outo diwar-benn ar Skriturio\u00f9, "
                            },
                            {
                                "text": "o tisplega\u00f1 hag o tiskenn penaos e oa ret d'ar C'hrist gouza\u00f1v hag adsevel a-douez ar re varv, hag o lavarout: Ar C'hrist-se eo Jezuz a brezegan deoc'h. "
                            },
                            {
                                "text": "Darn anezho a gredas hag en em unanas da Baol ha da Silaz, gant ul lod bras a C'hresianed a zouje Doue ha kalz a wragez a renk uhel. "
                            },
                            {
                                "text": "Met ar Yuzevien diskredik, leun a warizi, a gemeras ganto un toullad paotred fall diwar al leurg\u00ear, hag, o veza\u00f1 dastumet un engroez, e lakajont trubuilh dre g\u00ear. O vont da di Jason, e klaskjont anezho evit o c'has dirak ar bobl. "
                            },
                            {
                                "text": "Ne gavjont ket anezho hag e stlejjont Jason hag hinienno\u00f9 eus ar vreudeur dirak ar penno\u00f9-k\u00ear, o krial: An dud-ma\u00f1 o deus trubuilhet ar bed hag a zo ivez ama\u00f1, "
                            },
                            {
                                "text": "ha Jason en deus o degemeret. Int holl, enebourien da c'hourc'hemenno\u00f9 Kezar, a lavar ez eus ur roue all, Jezuz. "
                            },
                            {
                                "text": "Froma\u00f1 a rejont ar bobl hag ar penno\u00f9-k\u00ear pa glevjont an trao\u00f9-se. "
                            },
                            {
                                "text": "Goude beza\u00f1 resevet ur c'hred digant Jason ha digant ar re all, e lezjont anezho da vont kuit.  "
                            },
                            {
                                "text": "   Raktal ar vreudeur a lakaas en noz Paol ha Silaz da vont kuit da v-Beroia. O veza\u00f1 erruet eno, ez ejont e sinagogenn ar Yuzevien. "
                            },
                            {
                                "text": "Ar re-ma\u00f1 o doa so\u00f1jo\u00f9 uheloc'h eget re eus Tesalonike, hag e resevjont ar ger gant kalz muioc'h a vuander, o studia\u00f1 bemdez ar Skriturio\u00f9 evit gwelout daoust hag e oa gwir ar pezh a lavared dezho. "
                            },
                            {
                                "text": "Kalz anezho eta a gredas, kenkoulz hag un niver bras a-walc'h a wragez C'hresian a renk uhel hag a wazed. "
                            },
                            {
                                "text": "Met pa ouezas Yuzevien Tesalonike penaos ger Doue a oa prezeget e Beroia gant Paol, e teujont hag e savjont ar bobl. "
                            },
                            {
                                "text": "Kerkent ar vreudeur a gasas kuit Paol, evit ober van da vont war-zu ar mor. Silaz ha Timote a chomas eno. "
                            },
                            {
                                "text": "Ar re a yae gant Paol a gasas anezha\u00f1 betek Aten. Goude beza\u00f1 bet an urzh da lavarout da Silaz ha Timote dont buan d'e gavout, ez ejont kuit.  "
                            },
                            {
                                "text": "   E-pad ma oa Paol ouzh o gortoz en Aten, e oa kounnaret e spered enna\u00f1 e-unan o welout ar g\u00ear-se leuniet holl gant idolo\u00f9. "
                            },
                            {
                                "text": "Komz a reas eta er sinagogenn gant ar Yuzevien ha gant ar re a zouje Doue, ha bemdez war al leurg\u00ear gant ar re en em gave eno. "
                            },
                            {
                                "text": "Un nebeud filozoferien epikuriat ha stoikat a gomzas ganta\u00f1. Darn a lavaras: Petra a fell d'an teodeg-se lavarout? Ha darn all: Seblantout a ra kemenn doueo\u00f9 estra\u00f1jour. Rak prezeg a rae dezho Jezuz hag an adsavidigezh a varv. "
                            },
                            {
                                "text": "O veza\u00f1 e gemeret, e kasjont anezha\u00f1 d'an Areopaj, o lavarout: Hag e c'hellfemp gouzout petra eo ar gelennadurezh nevez-se a brezegez? "
                            },
                            {
                                "text": "Rak da glevout a reomp o lavarout trao\u00f9 iskis. Ni a fell deomp eta gouzout petra eo kement-se. "
                            },
                            {
                                "text": "An holl Ateniz hag an estra\u00f1jourien a chome en eno ne dremenent o amzer nemet o lavarout pe o selaou un nevezinti bennak. "
                            },
                            {
                                "text": "Paol, oc'h en em zerc'hel e-kreiz an Areopaj, a lavaras: Tud Atenat, gwelout a ran penaos en holl drao\u00f9 oc'h relijius dreist pep tra. "
                            },
                            {
                                "text": "Rak, o tremen hag o sellout ouzh an trao\u00f9 a azeulit, em eus kavet zoken un aoter ma'z eo skrivet warni: D'un doue dizanav. An hini a azeulit hep e anavezout, hennezh eo an hini a gemennan deoc'h. "
                            },
                            {
                                "text": "An Doue hag en deus graet ar bed hag an holl drao\u00f9 a zo enna\u00f1, o veza\u00f1 Aotrou an ne\u00f1v hag an douar, ne chom ket en templo\u00f9 savet gant dorn an dud. "
                            },
                            {
                                "text": "N'eo ket servijet gant daouarn an dud evel m'en defe ezhomm eus un dra bennak, e\u00f1 an hini a ro d'an holl ar vuhez, an anal hag an holl drao\u00f9. "
                            },
                            {
                                "text": "Graet en deus eus ur gwad hepken holl ouenn an dud, evit chom war holl c'horre an douar, o veza\u00f1 didermenet an amzervezhio\u00f9 hag harzo\u00f9 o chomlec'hio\u00f9, "
                            },
                            {
                                "text": "evit ma klaskint an Aotrou, da welout hag int a c'hellfe e gavout en ur e glask a-dastorn, petra bennak ma n'ema\u00f1 ket pell diouzh hini ac'hanomp. "
                            },
                            {
                                "text": "Rak enna\u00f1 eo hon eus ar vuhez, ar fi\u00f1v hag ar boud, evel m'o deus lavaret ivez hinienno\u00f9 eus ho parzhed: Rak anezha\u00f1 omp ivez al lignez. "
                            },
                            {
                                "text": "O veza\u00f1 eta eus lignez Doue, ne dleomp ket kredi\u00f1 ez eo an doueelezh he\u00f1vel ouzh aour pe ouzh arc'hant pe ouzh maen, kizellet gant arz hag ijin an den. "
                            },
                            {
                                "text": "Doue, o veza\u00f1 eta lezet an amzer a ziouiziegezh-se da dremen, a c'hourc'hemenn brema\u00f1 d'an holl dud en holl lec'hio\u00f9 kaout keuz, "
                            },
                            {
                                "text": "abalamour m'en deus divizet un devezh ma tle barn enna\u00f1 ar bed gant reizhder, dre an den en deus diazezet. Roet en deus d'an holl ur brouenn sklaer a gement-se, en ur sevel anezha\u00f1 a-douez ar re varv. "
                            },
                            {
                                "text": "Pa glevjont komz diwar adsavidigezh a-douez ar re varv, darn a reas goap hag ar re all a lavaras: Da glevout a raimp ur wech all war gement-se. "
                            },
                            {
                                "text": "Evel-se Paol a yeas kuit eus o zouez. "
                            },
                            {
                                "text": "Koulskoude hinienno\u00f9 en em unanas dezha\u00f1 hag a gredas, en o zouez, Denez an Areopajiad, ur wreg anvet Damariz ha reo\u00f9 all ganto.  "
                            }
                        ]
                    },
                    {
                        "verses": [
                            {
                                "text": "   Goude-se, Paol a yeas kuit eus Aten hag a zeuas da Gorint. "
                            },
                            {
                                "text": "Eno e kavas ur Yuzev anvet Akilaz, genidik eus ar Pont, nevez deuet eus Italia gant Prisilha e wreg, abalamour m'en doa Glaoda gourc'hemennet d'an holl Yuzevien mont kuit eus Rom. Mont a reas d'o c'havout "
                            },
                            {
                                "text": "hag, evel ma oa eus an hevelep micher, e chomas en o zi hag e labouras ganto: o micher a oa ober teltenno\u00f9. "
                            },
                            {
                                "text": "Komz a reas er sinagogenn pep devezh sabad hag e lakaas Yuzevien ha Gresianed da gredi\u00f1. "
                            },
                            {
                                "text": "Pa voe deuet Silaz ha Timote eus Makedonia, Paol, bountet gant ar Spered, a roas testeni gant hardizhegezh d'ar Yuzevien ez eo Jezuz ar C'hrist. "
                            },
                            {
                                "text": "Met evel ma'c'h enebjont outa\u00f1 ha ma vallozhjont, ec'h hejas e zilhad hag e lavaras dezho: Ra gouezho ho kwad war ho penn! Naet on anezha\u00f1. Diwar vrema\u00f1 ez in etrezek ar baganed. "
                            },
                            {
                                "text": "O veza\u00f1 aet ac'hane, ez eas e ti un den anvet Justuz, un den a zouje Doue hag a oa e di stag ouzh ar sinagogenn. "
                            },
                            {
                                "text": "Krispuz, penn ar sinagogenn, a gredas en Aotrou gant e holl diegezh. Ha kalz a Gorintiz, o veza\u00f1 selaouet, a gredas hag a voe badezet. "
                            },
                            {
                                "text": "An Aotrou a lavaras da Baol en ur weledigezh e-pad an noz: Na'z pez ket aon, met komz ha na dav ket, "
                            },
                            {
                                "text": "rak me a zo ganit ha den ne lakaio e zorn warnout d'ober droug dit, rak ur bobl vras am eus er g\u00ear-ma\u00f1. "
                            },
                            {
                                "text": "Chom a reas eno ur bloaz ha c'hwec'h miz, o kelenn ger Doue en o zouez.  "
                            },
                            {
                                "text": "   E-pad ma oa Gallion proko\u00f1sul en Akaia, ar Yuzevien en em savas a-unvan a-enep Paol hag en degasas dirak al lezvarn, "
                            },
                            {
                                "text": "o lavarout: Hema\u00f1 a ali an dud da servija\u00f1 Doue en un doare a zo a-enep al lezenn. "
                            },
                            {
                                "text": "Evel ma'z ae Paol da zigeri\u00f1 e c'heno\u00f9, Gallion a lavaras d'ar Yuzevien: Ma vije meneg eus un dislealded pe eus ur gwallober bennak, o Yuzevien, me a selaoufe ac'hanoc'h evel ma'z eo dereat, "
                            },
                            {
                                "text": "met mar d-eo un enebiezh diwar-benn gerio\u00f9, anvio\u00f9 hag ho lezenn, e welot kement-se hoc'h-unan, rak ne fell ket din beza\u00f1 barner eus an trao\u00f9-se. "
                            },
                            {
                                "text": "Hag e kasas anezho kuit eus al lezvarn. "
                            },
                            {
                                "text": "Neuze an holl C'hresianed a gemeras Sosten penn ar sinagogenn hag a gannas anezha\u00f1 dirak al lezvarn, ha Gallion ne reas van ebet a gement-se.  "
                            },
                            {
                                "text": "   Paol, goude beza\u00f1 c'hoazh chomet e Korint pell a-walc'h, a gimiadas diouzh ar vreudeur hag a yeas dre vor war-zu Siria gant Prisilha hag Akilaz. E Kenkre e lakaas e vlev da veza\u00f1 troc'het rak graet en doa ur gouestl. "
                            },
                            {
                                "text": "Erruout a reas en Efez hag e lezas eno e genveajourien. O veza\u00f1 aet er sinagogenn, e komzas gant ar Yuzevien. "
                            },
                            {
                                "text": "Int a bedas anezha\u00f1 da chom ganto pelloc'h, met n'asantas ket "
                            },
                            {
                                "text": "hag e kimiadas diouto, en ur lavarout: Ret eo din a dra-sur lida\u00f1 ar gouel a zeu e Jeruzalem. Distrei\u00f1 a rin d'ho kwelout, mar plij gant Doue. Hag ez eas kuit dre vor eus Efez. "
                            },
                            {
                                "text": "O veza\u00f1 douaret e Kezarea, e pignas da saludi\u00f1 an Iliz hag e tiskennas da Antioch.  "
                            },
                            {
                                "text": "   O veza\u00f1 tremenet ur pennad amzer eno, ez eas kuit hag e treuzas rannvroio\u00f9 Galatia ha Frigia, en ur gre\u00f1vaat an holl ziskibien.  "
                            },
                            {
                                "text": "   Neuze ur Yuzev anvet Apolloz, un den helavar genidik eus Aleksandria, a erruas en Efez. Barrek e oa war ar Skriturio\u00f9. "
                            },
                            {
                                "text": "Desket e oa bet en hent an Aotrou. Birvidik a spered, e komze hag e kelenne gant evezh diwar-benn an trao\u00f9 a sell ouzh an Aotrou, petra bennak ma n'anaveze nemet badeziant Yann. "
                            },
                            {
                                "text": "En em lakaat a reas da gomz gant hardizhegezh er sinagogenn. Akilaz ha Prisilha o veza\u00f1 e glevet, a gemeras anezha\u00f1 ganto hag a zisplegas dezha\u00f1 gant muioc'h a evezh hent Doue. "
                            },
                            {
                                "text": "Evel ma felle dezha\u00f1 mont da Akaia, ar vreudeur a alias anezha\u00f1 da vont hag a skrivas d'an diskibien e zegemer mat. Pa voe en em gavet, e sikouras kalz ar re o doa kredet dre c'hras, "
                            },
                            {
                                "text": "rak kendrec'hi\u00f1 a rae gant nerzh ar Yuzevien dirak an holl, o proui\u00f1 dre ar Skriturio\u00f9 ez eo Jezuz ar C'hrist.  "
                            }
                        ]
                    },
                    {
                        "verses": [
                            {
                                "text": "   E-pad ma oa Apolloz e Korint, Paol, goude beza\u00f1 tremenet dre ar broio\u00f9 uhel, a zeuas da Efez. Eno e kavas un nebeud diskibien, "
                            },
                            {
                                "text": "hag e lavaras dezho: Ha resevet hoc'h eus ar Spered-Santel pa hoc'h eus kredet? Respont a rejont dezha\u00f1: N'hon eus ket klevet zoken e oa ur Spered-Santel. "
                            },
                            {
                                "text": "Lavarout a reas dezho: Peseurt badeziant hoc'h eus eta resevet? Hag e respontjont: Badeziant Yann. "
                            },
                            {
                                "text": "Paol a lavaras: Yann, evit gwir, en deus badezet eus ar vadeziant a geuzidigezh, o lavarout d'ar bobl kredi\u00f1 en hini a zeue war e lerc'h, da lavarout eo er C'hrist Jezuz. "
                            },
                            {
                                "text": "O veza\u00f1 klevet kement-se, e voent badezet en anv an Aotrou Jezuz. "
                            },
                            {
                                "text": "P'en doe Paol lakaet e zaouarn warno, ar Spered-Santel a zeuas warno, hag e komzjont e yezho\u00f9 hag e profedjont. "
                            },
                            {
                                "text": "Bez' e oa anezho en holl war-dro daouzek den. "
                            },
                            {
                                "text": "Mont a reas er sinagogenn hag e komzas gant hardizhegezh e-pad tri mizvezh, o prezeg hag o lakaat da gredi\u00f1 war ar pezh a sell ouzh rouantelezh Doue. "
                            },
                            {
                                "text": "Met, evel ma en em galetaas darn ha ma voent diskredik, o troukkomz eus hent an Aotrou dirak ar bobl, en em dennas kuit hag e tispartias an diskibien diganto, o kelenn bemdez e skol un den anvet Tirannuz. "
                            },
                            {
                                "text": "Kement-se a badas daou vloavezh, en hevelep doare ma klevas ger an Aotrou Jezuz ar re holl a chome en Azia, kenkoulz ar Yuzevien evel ar C'hresianed. "
                            },
                            {
                                "text": "Doue a rae miraklo\u00f9 bras meurbet dre zaouarn Paol, "
                            },
                            {
                                "text": "en hevelep doare ma lakaed war ar re gla\u00f1v mouchouero\u00f9 pe lienenno\u00f9 o doa stoket ouzh e gorf, hag e oant yac'haet eus o c'hle\u00f1vedo\u00f9 hag an drouk-speredo\u00f9 a yae er-maez. "
                            },
                            {
                                "text": "Hinienno\u00f9 eus ar stolierien Yuzev a rede ar vro en em lakaas da c'hervel anv an Aotrou Jezuz war ar re a oa dalc'het gant an drouk-speredo\u00f9, o lavarout: Ni ho kourfed dre Jezuz a brezeg Paol. "
                            },
                            {
                                "text": "Ar re a rae kement-se a oa seizh mab Skeva, ur Yuzev hag unan eus ar veleien vras. "
                            },
                            {
                                "text": "An drouk-spered a respontas: Anavezout a ran Jezuz ha gouzout a ran piv eo Paol, met c'hwi, piv oc'h? "
                            },
                            {
                                "text": "An den dalc'het gant an drouk-spered en em daolas warno hag, o veza\u00f1 o mestroniet, a wallgasas anezho kement ma tec'hjont diouzh an ti en noazh ha gouliet. "
                            },
                            {
                                "text": "Kement-se a voe anavezet gant an holl Yuzevien hag an holl C'hresianed a chome en Efez. Spontet e voent holl hag anv an Aotrou Jezuz a voe meulet. "
                            },
                            {
                                "text": "Kalz eus ar re o doa kredet a zeue da anzav ha da ziskl\u00earia\u00f1 ar pezh o doa graet. "
                            },
                            {
                                "text": "Un niver bras eus ar re o doa embreget hud a zegasas o levrio\u00f9 hag o devas dirak an holl. Pa voe kontet ar priz a gement-se, e voe kavet e save da hanter-kant mil pezh arc'hant. "
                            },
                            {
                                "text": "Evel-se ger an Aotrou a greskas hag a gre\u00f1vaas muioc'h-muia\u00f1. "
                            },
                            {
                                "text": "Goude ma voe c'hoarvezet an trao\u00f9-se, Paol a lakaas en e spered da dreuzi\u00f1 Makedonia hag Akaia ha da vont da Jeruzalem, o lavarout: Goude ma vin bet eno, e vo ret ivez din gwelout Rom. "
                            },
                            {
                                "text": "O veza\u00f1 kaset e Makedonia daou eus ar re a sikoure anezha\u00f1, Timote hag Erast, e chomas c'hoazh un nebeud amzer en Azia.  "
                            },
                            {
                                "text": "   C'hoarvezout a reas en amzer-se un drubuilh vras diwar-benn hent an Aotrou. "
                            },
                            {
                                "text": "Rak un den anvet Demetriuz, un orfebour, a rae templo\u00f9 bihan eus Artemiz en arc'hant hag a roe kalz da c'hounit d'an artizaned. "
                            },
                            {
                                "text": "Boda\u00f1 a reas anezho gant ar re all a rae ar seurt labourio\u00f9-se hag e lavaras: O tud, anavezout a rit penaos e teu hon holl c'hounid eus al labour-se, "
                            },
                            {
                                "text": "hag e welit hag e klevit penaos, n'eo ket en Efez hepken met kazi en Azia a-bezh, en deus ar Paol-se gounezet ha distroet kalz a dud, o lavarout n'int ket doueo\u00f9 ar re a zo graet gant daouarn an dud. "
                            },
                            {
                                "text": "N'eus ket hepken da gaout aon na vefe hor micher gwallvrudet, met ivez na gouezhfe templ an doueez vras Artemiz e dismega\u00f1s, ha na zeufe ivez da netra he braster a zo azeulet en Azia a-bezh hag er bed holl. "
                            },
                            {
                                "text": "O veza\u00f1 klevet kement-se, e voent leuniet a fulor hag e krijont: Bras eo Artemiz an Efeziz! "
                            },
                            {
                                "text": "K\u00ear holl a voe leuniet a veskadeg, hag e redjont holl a-unvan d'an teatr, o stleja\u00f1 ganto Gaiuz hag Aristark, tud eus Makedonia ha kenveajourien Paol. "
                            },
                            {
                                "text": "Paol a fellas dezha\u00f1 en em ziskouez d'ar bobl, met an diskibien n'en lezjont ket d'ober. "
                            },
                            {
                                "text": "Hinienno\u00f9 zoken e-touez an Aziarked, hag a oa e vignoned, a gasas d'e bedi\u00f1 na yaje ket d'an teatr. "
                            },
                            {
                                "text": "Lod eta a grie en un doare, lod all en un doare all, rak ar vodadeg a oa gwall gemmesket hag an darn vuia\u00f1 anezho ne ouient ket evit petra e oant en em zastumet. "
                            },
                            {
                                "text": "Tennet e voe er-maez eus an engroez Aleksandr, a veze lakaet a-raok gant ar Yuzevien. Aleksandr, oc'h ober sin gant e zorn, a fellas dezha\u00f1 en em zifenn dirak ar bobl. "
                            },
                            {
                                "text": "Met adalek ma'c'h anavezjont e oa Yuzev, e krijont holl a-unvouezh e-pad div eurvezh pe dost: Bras eo Artemiz an Efeziz! "
                            },
                            {
                                "text": "Sekretour k\u00ear, o veza\u00f1 peoc'haet ar bobl, a lavaras: Tud a Efez, piv eo an den ha ne oar ket penaos k\u00ear an Efeziz eo mirerez eus an doueez vras Artemiz hag eus ar pezh a zo kouezhet eus an ne\u00f1v? "
                            },
                            {
                                "text": "Kement-se o veza\u00f1 anat, e tleit en em sioulaat ha chom hep ober netra gant hastidigezh. "
                            },
                            {
                                "text": "Rak an dud-se hoc'h eus degaset, n'int na tud disakr na touerien a-enep ho toueez. "
                            },
                            {
                                "text": "Mar en deus Demetriuz hag an artizaned a zo ganta\u00f1 ur c'hlemm bennak d'ober a-enep unan bennak, ez eus deizio\u00f9 a vreujo\u00f9 ha proko\u00f1suled. Ra c'halvo an eil egile d'al lez-varn. "
                            },
                            {
                                "text": "Met mar hoc'h eus un dra bennak all da c'houlenn, e c'hello beza\u00f1 graet en un emvod hervez al lezenn. "
                            },
                            {
                                "text": "Rak en da\u00f1jer emaomp da veza\u00f1 tamallet a zispac'h evit ar pezh a zo c'hoarvezet hiziv, dre n'hon eus abeg ebet evit rei\u00f1 digarez d'an dastumadeg-ma\u00f1. "
                            },
                            {
                                "text": "O veza\u00f1 lavaret kement-se, e kasas kuit ar vodadeg.  "
                            }
                        ]
                    },
                    {
                        "verses": [
                            {
                                "text": "   Goude ma oa an drubuilh sioulaet, Paol a gasas da gerc'hat an diskibien hag, o veza\u00f1 kimiadet diouto, ez eas kuit evit mont da Vakedonia. "
                            },
                            {
                                "text": "Treuzi\u00f1 a reas ar c'horn-bro-se o kalonekaat anezho dre galz a brezegenno\u00f9, hag e teuas da C'hres "
                            },
                            {
                                "text": "e-lec'h ma chomas tri mizvezh. O veza\u00f1 m'o doa ar Yuzevien stegnet pecho\u00f9 dezha\u00f1 pa dlee lestra\u00f1 war-zu Siria, e reas e so\u00f1j da zistrei\u00f1 dre Vakedonia. "
                            },
                            {
                                "text": "Ambrouget e voe betek Azia gant Sopater eus Beroia, Aristark ha Sekunduz eus Tesalonike, Gaiuz eus Derb, Timote, ha Tichik ha Trofim eus Azia. "
                            },
                            {
                                "text": "Ar re-ma\u00f1 o veza\u00f1 aet a-raok, a c'hortozas ac'hanomp e Troaz. "
                            },
                            {
                                "text": "Goude deizio\u00f9 ar bara hep goell, e lestrjomp e Filipi hag, a-benn pemp devezh, o c'havjont e Troaz, e-lec'h ma chomjomp seizh devezh.  "
                            },
                            {
                                "text": "   Ar c'henta\u00f1 deiz eus ar sizhun, an diskibien a oa en em zastumet evit terri\u00f1 ar bara. Paol a gomze ganto, o tleout mont kuit an deiz war-lerc'h, hag e kendalc'has gant e brezegenn betek hanternoz. "
                            },
                            {
                                "text": "Bez' e oa kalz a lampo\u00f9 er gambr uhel e-lec'h ma oant en em zastumet. "
                            },
                            {
                                "text": "Un den yaouank anvet Eutikuz, azezet war ar prenestr, a oa bec'hiet gant ar c'housked e-pad prezegenn hir Paol. E\u00f1 a voredas hag a gouezhas eus an trede solieradur d'an trao\u00f1, hag e voe savet marv. "
                            },
                            {
                                "text": "Met Paol a ziskennas, a stouas a-us dezha\u00f1 hag, o kemer anezha\u00f1 etre e zivrec'h, e lavaras: Na vezit ket nec'het, rak e ene a zo enna\u00f1. "
                            },
                            {
                                "text": "Goude beza\u00f1 pignet en-dro ha beza\u00f1 torret ar bara ha debret, e komzas c'hoazh pell betek goulo\u00f9-deiz. Ha goude-se ez eas kuit. "
                            },
                            {
                                "text": "Degas a rejont an den yaouank bev hag e voent gwall frealzet.  "
                            },
                            {
                                "text": "   O veza\u00f1 aet a-raok war al lestr, ez ejomp dre vor etrezek Asoz, e-lec'h ma tleemp adkemer Paol. Evel-se en doa gourc'hemennet dre ma felle dezha\u00f1 ober an hent war droad. "
                            },
                            {
                                "text": "Pa en em gavas ganeomp en Asoz, e kemerjomp anezha\u00f1 war al lestr hag ez ejomp da v-Mitilen. "
                            },
                            {
                                "text": "Ac'hane, o vont dre vor, e teujomp an deiz war-lerc'h dirak Kioz. Antronoz e tizhjomp Samoz ha, goude beza\u00f1 chomet e Trojil, e teujomp an deiz goude da Vilet. "
                            },
                            {
                                "text": "Paol en doa lakaet en e benn tremen eeun en tu all da Efez, evit na gollfe ket a amzer en Azia, rak hasta\u00f1 a rae buan evit en em gavout e Jeruzalem, mar boa posupl, deiz ar Pantekost.  "
                            },
                            {
                                "text": "   Eus Milet e kasa da Efez da c'hervel henaourien an Iliz. "
                            },
                            {
                                "text": "Pa voent deuet d'e gavout, e lavaras dezho: Gouzout a rit penaos em eus atav en em renet ganeoc'h abaoe an deiz kenta\u00f1 ma teuis en Azia, "
                            },
                            {
                                "text": "o servija\u00f1 an Aotrou e pep izelegezh, gant kalz a zaero\u00f9 hag e-kreiz an amprouenno\u00f9 a zo deuet warnon dre becho\u00f9 ar Yuzevien. "
                            },
                            {
                                "text": "Gouzout a rit penaos ne'm eus kuzhet netra eus an trao\u00f9 a oa talvoudus deoc'h, ha ne'm eus ket manket d'o diskl\u00earia\u00f1 deoc'h ha d'ho kelenn dirak an holl hag eus an eil ti d'egile, "
                            },
                            {
                                "text": "o prezeg d'ar Yuzevien ha d'ar C'hresianed ar geuzidigezh e-ke\u00f1ver Doue hag ar feiz e Jezuz-Krist hon Aotrou. "
                            },
                            {
                                "text": "Ha brema\u00f1 setu, ereet gant ar Spered, ez an da Jeruzalem hep gouzout ar pezh a c'hoarvezo ganin, "
                            },
                            {
                                "text": "nemet e kemenn ar Spered-Santel ac'hanon e pep k\u00ear eus an ereo\u00f9 hag ar glac'haro\u00f9 a c'hortoz ac'hanon. "
                            },
                            {
                                "text": "Met n'en em lakaan e poan eus netra ha va buhez n'eo ket prizius din, gant ma peurechuin gant levenez va redadenn hag ar ministrerezh am eus resevet digant an Aotrou Jezuz evit prezeg an Aviel eus gras Doue. "
                            },
                            {
                                "text": "Ha brema\u00f1 setu, me a oar na welot ken va dremm, c'hwi holl on tremenet en ho touez o prezeg rouantelezh Doue. "
                            },
                            {
                                "text": "Setu perak ho kemeran hiziv da desto\u00f9 ez on naet eus gwad pep hini ac'hanoc'h, "
                            },
                            {
                                "text": "rak diskl\u00eariet em eus deoc'h holl guzul Doue, hep kuzhat netra. "
                            },
                            {
                                "text": "Lakait eta evezh ouzhoc'h hoc'h-unan hag ouzh an holl dropell en deus ar Spered-Santel ho lakaet eskibien warna\u00f1, da beuri\u00f1 Iliz Doue en deus prenet gant e wad e-unan. "
                            },
                            {
                                "text": "Gouzout a ran penaos, goude ma vin aet kuit, ez aio en ho touez bleizi kriz ha n'espernint ket an tropell, "
                            },
                            {
                                "text": "ha penaos e savo en ho touez tud a brezego deoc'h kelennadurezhio\u00f9 fall evit sacha\u00f1 diskibien war o lerc'h. "
                            },
                            {
                                "text": "Beilhit eta, o kaout so\u00f1j penaos e-pad tri bloaz ne'm eus ket paouezet noz-deiz da gelenn pep hini ac'hanoc'h, gant daero\u00f9. "
                            },
                            {
                                "text": "Brema\u00f1, breudeur, ho fiziout a ran e Doue hag e ger e c'hras, e\u00f1 hag a c'hell sevel ha rei\u00f1 deoc'h an h\u00earezh gant ar re holl a zo santelaet. "
                            },
                            {
                                "text": "Ne'm eus c'hoantaet nag arc'hant, nag aour, na dilhad eus den. "
                            },
                            {
                                "text": "C'hwi a anavez hoc'h-unan penaos an daouarn-ma\u00f1 o deus pourvezet da'm ezhommo\u00f9 ha da re an dud a oa ganin. "
                            },
                            {
                                "text": "Diskouezet em eus deoc'h en holl drao\u00f9 penaos en ur labourat evel-se ez eo ret sikour ar re wan ha kaout so\u00f1j eus gerio\u00f9 an Aotrou Jezuz, en deus lavaret e-unan: Muioc'h a e\u00fcrusted a zo o rei\u00f1 eget o resev. "
                            },
                            {
                                "text": "P'en doe lavaret kement-se, e taoulinas hag e pedas ganto holl. "
                            },
                            {
                                "text": "An holl a ouelas druz hag, oc'h en em deurel ouzh gouzoug Paol, e pokjont dezha\u00f1, "
                            },
                            {
                                "text": "glac'haret dreist-holl eus ma en doa lavaret na weljent ken e zremm. Hag ec'h ambrougjont anezha\u00f1 betek al lestr.  "
                            }
                        ]
                    },
                    {
                        "verses": [
                            {
                                "text": "   Goude beza\u00f1 dispartiet diouto, e pignjomp war al lestr, e teujomp eeun da g-Koz, an deiz war-lerc'h da Rod, hag ac'hane da b-Patara. "
                            },
                            {
                                "text": "O veza\u00f1 kavet ur vatimant a yae da Fenikia, e pignjont warni hag ez ejomp kuit. "
                            },
                            {
                                "text": "O veza\u00f1 gwelet a-ziabell Kiprenez hag o beza\u00f1 lezet anezhi war an tu kleiz, ez ejomp etrezek Siria hag en em gavjont e Tir, abalamour ma leze ar vatimant he c'harg eno. "
                            },
                            {
                                "text": "O veza\u00f1 kavet an diskibien, e chomjomp seizh devezh eno. Lavarout a rejont da Baol dre ar Spered chom hep pignat da Jeruzalem. "
                            },
                            {
                                "text": "Met an devezhio\u00f9-se o veza\u00f1 tremenet ez ejomp kuit hag ec'h ambrougjont ac'hanomp holl gant o gwragez hag o bugale betek er-maez eus k\u00ear. O veza\u00f1 daoulinet war an aod, hon eus pedet. "
                            },
                            {
                                "text": "Goude beza\u00f1 kimiadet an eil diouzh egile, e pignjomp er vatimant hag int a zistroas d'o ziez.  "
                            },
                            {
                                "text": "   Oc'h echui\u00f1 hor beaj dre vor, eus Tir e teujomp da b-Ptolemaiz. Goude beza\u00f1 saludet ar vreudeur, e chomjomp un devezh ganto. "
                            },
                            {
                                "text": "An deiz war-lerc'h, Paol ha ni a oa ganta\u00f1 a yeas kuit hag e teujomp da Gezarea. Mont a rejomp e ti Filip an avielour, unan eus ar seizh, hag e chomjomp eno. "
                            },
                            {
                                "text": "Hema\u00f1 en doa peder merc'h gwerc'hezed a brofede. "
                            },
                            {
                                "text": "Evel ma chomjomp eno meur a zevezh, ur profed anvet Agabuz a zeuas eus Judea. "
                            },
                            {
                                "text": "Dont a reas d'hor c'havout, kemer a reas gouriz Paol hag, oc'h eren e zaouarn hag e zreid, e lavaras: Ar Spered-Santel a lavar kement-ma\u00f1: Ar Yuzevien a ereo en hevelep doare e Jeruzalem an den a zo ar c'houriz-ma\u00f1 dezha\u00f1, ha droukrei\u00f1 a raint anezha\u00f1 etre daouarn ar baganed. "
                            },
                            {
                                "text": "P'hon doe klevet kement-se, ni ha tud al lec'h-se a bedas anezha\u00f1 na bignje ket da Jeruzalem. "
                            },
                            {
                                "text": "Met Paol a respontas: Petra a rit o ouela\u00f1 hag o c'hlac'hari\u00f1 va c'halon? Rak me a zo prest nann hepken da veza\u00f1 ereet, met ivez da vervel e Jeruzalem evit anv an Aotrou Jezuz. "
                            },
                            {
                                "text": "O veza\u00f1 ne c'hellemp ket e gendrec'hi\u00f1, e paouezjomp hag e lavarjomp: Ra vo graet bolontez an Aotrou! "
                            },
                            {
                                "text": "Goude an deizio\u00f9-se, o veza\u00f1 graet hor pakado\u00f9, e pignjomp da Jeruzalem. "
                            },
                            {
                                "text": "Diskibien eus Kezarea a zeuas ivez ganeomp, o tegas un den anvet Mnason eus Kiprenez, un diskibl a-bell zo, ma tleemp loja\u00f1 en e di.  "
                            },
                            {
                                "text": "   Pa voemp erru e Jeruzalem, ar vreudeur hon degemeras gant levenez. "
                            },
                            {
                                "text": "An deiz war-lerc'h, Paol a yeas ganeomp da di Jakez; an holl henaourien a zastumas eno. "
                            },
                            {
                                "text": "Goude beza\u00f1 o saludet, e kontas dezho dre ar munud kement en doa graet Doue e-touez ar baganed dre e vinistrerezh. "
                            },
                            {
                                "text": "Pa glevjont anezha\u00f1, e rojont gloar d'an Aotrou, hag e lavarjont dezha\u00f1: Breur, gwelout a rez pet miliad a zo e-touez ar Yuzevien hag o deus kredet, hag int holl gredus evit al lezenn. "
                            },
                            {
                                "text": "Klevet o deus penaos e kelennez d'an holl Yuzevien a zo e-touez ar baganed kuitaat Moizez, o lavarout dezho na dleont ket amdroc'ha\u00f1 o bugale na derc'hel ar gizio\u00f9. "
                            },
                            {
                                "text": "Petra eta a zo d'ober? A-dra-sur ar bobl en em zastumo, rak klevet a raint ez out deuet. "
                            },
                            {
                                "text": "Gra eta ar pezh emaomp o vont da lavarout dit: Ama\u00f1 hon eus pevar den o deus graet ur gouestl. "
                            },
                            {
                                "text": "Kemer anezho ganit, en em c'hlana ganto ha pae o dispign evit ma lakaint da douza\u00f1 o fenn. Hag an holl a ouezo penaos n'eo ket gwir ar pezh o deus klevet lavarout ac'hanout, met e kendalc'hez da virout al lezenn. "
                            },
                            {
                                "text": "Evit ar pezh a sell ouzh ar baganed o deus kredet, hon eus kavet mat hag hon eus skrivet dezho na dleent mirout netra eus ar seurt-se, met en em virout hepken diouzh ar pezh a zo aberzhet d'an idolo\u00f9, diouzh ar gwad, diouzh ar pezh a zo mouget ha diouzh ar c'hadaliezh. "
                            },
                            {
                                "text": "Neuze Paol, o veza\u00f1 kemeret an dud-se an deiz war-lerc'h, en em c'hlanaas ganto, a yeas en templ en ur rei\u00f1 da anavezout an deizio\u00f9 ma vije peurc'hraet ar c'hlanidigezh ha pegoulz e vije kinniget ar prof evit pep hini anezho.  "
                            },
                            {
                                "text": "   Evel ma'z ae ar seizh devezh da veza\u00f1 leuniet, ar Yuzevien eus Azia a welas anezha\u00f1 en templ, a lakaas ar bobl d'en em sevel hag a grogas enna\u00f1, "
                            },
                            {
                                "text": "o krial: Tud a Israel, sikourit ac'hanomp! Setu an den a brezeg e pep lec'h ha dirak an holl a-enep ar bobl, a-enep al lezenn hag a-enep al lec'h-ma\u00f1. Degaset en deus ganta\u00f1 zoken Gresianed e-barzh an templ ha disakret en deus al lec'h santel-ma\u00f1. "
                            },
                            {
                                "text": "Rak gwelet o doa diagent Trofim eus Efez e k\u00ear ganta\u00f1, hag e kredent en doa Paol e zegaset e-barzh an templ. "
                            },
                            {
                                "text": "Ar g\u00ear holl en em savas hag a bobl en em zastumas. O veza\u00f1 kroget e Paol, e stlejont anezha\u00f1 er-maez eus an templ ha kerkent e voe serret an dorojo\u00f9. "
                            },
                            {
                                "text": "Evel ma klaskent e lazha\u00f1, ar vrud a zeuas betek kabiten ar gohortenn penaos e oa holl g\u00ear Jeruzalem dispac'het. "
                            },
                            {
                                "text": "Kerkent e kemeras soudarded ha kantenerien ganta\u00f1, hag e redas d'o c'havout. O welout ar c'habiten hag ar soudarded, e paouezjont da bilat Paol. "
                            },
                            {
                                "text": "Neuze ar c'habiten a dostaas, a grogas enna\u00f1 hag a c'hourc'hemennas e eren gant div chadenn. Goulenn a reas piv e oa ha petra en doa graet. "
                            },
                            {
                                "text": "Met e-touez ar bobl darn a grie en un doare, darn en un doare all. Dre na c'hellas ket anavezout ar wirionez gant an trouz, e c'hourc'hemennas e gas d'ar c'hre\u00f1vlec'h. "
                            },
                            {
                                "text": "Pa voe erru war ar skaliero\u00f9, e voe ret d'ar soudarded e zougen abalamour da fulor ar bobl, "
                            },
                            {
                                "text": "rak ur mor a dud a heulie anezha\u00f1, o krial: Lazh anezha\u00f1! "
                            },
                            {
                                "text": "Pa voe Paol o vont da antren er c'hre\u00f1vlec'h, e lavaras d'ar c'habiten: Hag aotreet eo din lavarout un dra bennak? E\u00f1 a respontas: Gouzout a rez ar gresianeg? "
                            },
                            {
                                "text": "N'out ket an Ejipsian-se en deus bountet an dud d'an dispac'h en deizio\u00f9 diwezha\u00f1-ma\u00f1 hag en deus kaset ganta\u00f1 d'al lec'h distro pevar mil laer? "
                            },
                            {
                                "text": "Paol a lavaras: Me a zo Yuzev, eus Tars, keodedour ar g\u00ear vrudet-se eus Kilisia. Da bedi\u00f1 a ran da'm lezel da gomz d'ar bobl. "
                            },
                            {
                                "text": "P'en doe e aotreet d'ober, Paol en em zalc'has war ar skaliero\u00f9 hag a reas sin gant e zorn d'ar bobl. Ur sioulded vras o veza\u00f1 en em c'hraet, e lavaras e yezh hebraek:  "
                            }
                        ]
                    },
                    {
                        "verses": [
                            {
                                "text": "   Tud breudeur ha tado\u00f9, selaouit brema\u00f1 ar pezh am eus da lavarout deoc'h evit va difenn. "
                            },
                            {
                                "text": "Pa glevjont e komze outo e yezh hebraek, e chomjont c'hoazh siouloc'h. Lavarout a reas: "
                            },
                            {
                                "text": "Me a zo Yuzev, ganet e Tars e Kilisia, met savet on bet er g\u00ear-ma\u00f1 ouzh treid Gamaliel ha desket gant rusted e lezenn hon tado\u00f9, o veza\u00f1 gredus evit Doue evel m'emaoc'h-c'hwi holl hiziv. "
                            },
                            {
                                "text": "Heskinet em eus betek ar marv an hent-se, oc'h eren hag o lakaat er prizonio\u00f9 ar wazed kenkoulz hag ar merc'hed, "
                            },
                            {
                                "text": "evel ma'z eo test din ar beleg-meur hag holl guzul an henaourien. O veza\u00f1 bet zoken lizhero\u00f9 diganto evit ar vreudeur, aet on da Zamask, da zegas ereet da Jeruzalem ar re a oa eno evit ma vijent kastizet. "
                            },
                            {
                                "text": "Evel ma oan en hent ha ma tostaen ouzh Damask, war-dro kreisteiz, e c'hoarvezas a-daol-drumm ur skl\u00earijenn vras eus an ne\u00f1v, hag e lugernas en-dro din. "
                            },
                            {
                                "text": "O veza\u00f1 kouezhet d'an douar, e klevis ur vouezh a lavare din: Saol, Saol, perak e heskinez ac'hanon? "
                            },
                            {
                                "text": "Me a respontas: Piv out-te, Aotrou? Hag e lavaras din: Me eo Jezuz a Nazared, a heskinez. "
                            },
                            {
                                "text": "Ar re a oa ganin a welas mat ar skl\u00earijenn hag a voent spouronet, met ne glevjont ket mouezh an hini a gomze ouzhin. "
                            },
                            {
                                "text": "Lavaret em eus: Aotrou, petra a rin? An Aotrou a respontas din: Sav, kae da Zamask, hag eno e vo lavaret dit kement holl a dlei d'ober. "
                            },
                            {
                                "text": "Evel ma ne welen ket abalamour d'al lugern eus ar skl\u00earijenn-se, ar re a oa ganin am blenias dre an dorn hag ez on deuet da Zamask. "
                            },
                            {
                                "text": "Un den anvet Ananiaz, un den a zouja\u00f1s Doue hervez al lezenn, a voe roet dezha\u00f1 un testeni mat gant an holl Yuzevien a chome eno, "
                            },
                            {
                                "text": "a zeuas da'm c'havout hag, o veza\u00f1 tostaet, e lavaras din: Saol, breur, kav ar gweled en-dro. Ha kerkent e welis anezha\u00f1. "
                            },
                            {
                                "text": "Lavarout a reas: Doue hon tado\u00f9 en deus da zibabet da anavezout e volontez, da welout an Hini reizh ha da glevout komzo\u00f9 eus e c'heno\u00f9, "
                            },
                            {
                                "text": "rak te a vo test dezha\u00f1 dirak an holl dud eus an trao\u00f9 ac'h eus gwelet ha klevet. "
                            },
                            {
                                "text": "Ha brema\u00f1, perak e taleez? Sav, bez badezet ha bez gwalc'het eus da bec'hedo\u00f9 en ur c'hervel anv an Aotrou. "
                            },
                            {
                                "text": "Hag e c'hoarvezas penaos, o veza\u00f1 deuet en-dro da Jeruzalem hag o pedi\u00f1 en templ, e voen estlammet en ur goursav "
                            },
                            {
                                "text": "hag e welis anezha\u00f1 o lavarout din: Hast buan ha kae buan er-maez eus Jeruzalem, rak ne zegemerint ket da desteni diwar va fenn. "
                            },
                            {
                                "text": "Lavarout a ris: Aotrou, anavezout a reont o-unan penaos em eus lakaet er prizon ha skourjezet er sinagogenno\u00f9 ar re a grede ennout, "
                            },
                            {
                                "text": "ha penaos, pa voe skuilhet gwad Stefan da dest, e oan va-unan eno, oc'h asanti\u00f1 d'e varv hag o tiwall dilhad ar re a lazhe anezha\u00f1. "
                            },
                            {
                                "text": "Hag e lavaras din: Kae, rak da gas a rin pell bras etrezek ar broado\u00f9.  "
                            },
                            {
                                "text": "   Selaou a rejont anezha\u00f1 betek ar gomz-se, hag e savjont o mouezh, o lavarout: Lam ar seurt den-se a-ziwar an douar, rak ne zlefe ket beva\u00f1. "
                            },
                            {
                                "text": "Evel ma krient, ma hejent o dilhad ha ma taolent poultr en aer, "
                            },
                            {
                                "text": "ar c'habiten a c'hourc'hemennas e lakaat er c'hre\u00f1vlec'h ha rei\u00f1 dezha\u00f1 ar goulenn dre ar skourjez, evit gouzout abalamour da betra e krient evel-se en e enep. "
                            },
                            {
                                "text": "P'o doe e ereet gant korreo\u00f9, Paol a lavaras d'ar c'hantener a oa eno: Hag aotreet eo deoc'h skourjeza\u00f1 ur c'heodedour Roman, hep ma vefe bet kondaonet? "
                            },
                            {
                                "text": "Ar c'hantener, o veza\u00f1 klevet kement-se, a yeas da gemenn ar c'habiten, o lavarout: Laka evezh d'ar pezh a ri rak an den-se a zo Roman. "
                            },
                            {
                                "text": "Ar c'habiten a zeuas da lavarout dezha\u00f1: Lavar din, ha te a zo Roman? Respont a reas: Ya. "
                            },
                            {
                                "text": "Ar c'habiten a respontas: Me am eus prenet gant kalz arc'hant ar geodedouriezh-se. Ha Paol a lavaras: Me am eus anezhi dre va ganedigezh. "
                            },
                            {
                                "text": "Neuze, ar re a dlee rei\u00f1 dezha\u00f1 ar goulenn a bellaas kerkent diouta\u00f1, hag ar c'habiten ivez en doe aon o welout e oa Roman hag en doa e lakaet da veza\u00f1 ereet.  "
                            },
                            {
                                "text": "   An deiz war-lerc'h, o c'hoantaat anavezout e gwirionez petra a oa tamallet dezha\u00f1 gant ar Yuzevien, e lakaas dieren anezha\u00f1 hag e c'hourc'hemennas d'ar veleien vras ha d'ar sanedrin a-bezh en em zastum. Hag, o tegas Paol d'an trao\u00f1, e lakaas anezha\u00f1 en o c'hreiz.  "
                            }
                        ]
                    },
                    {
                        "verses": [
                            {
                                "text": "Paol, o sellout start ouzh ar sanedrin, a lavaras: Tud breudeur, bevet em eus betek vrema\u00f1 dirak Doue e pep koustia\u00f1s vat. "
                            },
                            {
                                "text": "Ar beleg-meur Ananiaz a c'hourc'hemennas d'ar re a oa tost dezha\u00f1 skei\u00f1 anezha\u00f1 war e c'heno\u00f9. "
                            },
                            {
                                "text": "Neuze Paol a lavaras dezha\u00f1: Doue a skoio ac'hanout moger wennaet! Azezet out evit va barn hervez al lezenn, hag e terrez al lezenn o c'hourc'hemenn va skei\u00f1. "
                            },
                            {
                                "text": "Ar re a oa tost dezha\u00f1 a lavaras: Dismega\u00f1si\u00f1 a rez beleg-meur Doue? "
                            },
                            {
                                "text": "Paol a respontas: Breudeur, ne ouien ket e oa ar beleg-meur, rak skrivet eo: Ne zroukkomzi ket eus penn da bobl. "
                            },
                            {
                                "text": "Met, o c'houzout penaos ul lodenn a oa sadukeidi hag ul lodenn all farizianed, Paol a grias er sanedrin: Tud breudeur, me a zo farizian, mab da ur farizian, hag abalamour d'an espera\u00f1s ha d'an adsavidigezh a-douez ar re varv eo e varner ac'hanon. "
                            },
                            {
                                "text": "P'en doe lavaret kement-se, e savas un dizunaniezh etre ar farizianed hag ar sadukeidi, hag ar vodadenn en em rannas. "
                            },
                            {
                                "text": "Rak ar sadukeidi a lavar n'eus nag adsavidigezh a varv, nag ael, na spered, met ar farizianed a anzav an eil hag egile. "
                            },
                            {
                                "text": "Bez' e voe un drouz vras war-se. Skribed kostez ar farizianed o sevel a dabutas hag a lavaras: Ne gavomp droug ebet en den-se. Mar en deus ur spered pe un ael komzet outa\u00f1, na reomp ket a vrezel a-enep Zoue. "
                            },
                            {
                                "text": "Evel ma savas un tabut bras etrezo, ar c'habiten, o kaout aon na vefe diskolpet Paol ganto, a c'hourc'hemennas d'ar soudarded diskenn evit e lemel kuit eus o c'hreiz hag e gas d'ar c'hre\u00f1vlec'h. "
                            },
                            {
                                "text": "En noz war-lerc'h, an Aotrou a zeuas d'e gavout hag a lavaras: Paol, az pez kalon vat, rak, evel ma ec'h eus roet testeni e Jeruzalem diwar va fenn, e vo ret dit ivez rei\u00f1 testeni e Rom.  "
                            },
                            {
                                "text": "   Pa voe deuet an deiz, hinienno\u00f9 eus ar Yuzevien a reas un irienn hag en em ereas dre leo\u00f9, o lavarout na zebrjent ha na evjent ket ken n'o dije lazhet Paol. "
                            },
                            {
                                "text": "Ar re o doa touet kement-se a oa anezho ouzhpenn daou-ugent. "
                            },
                            {
                                "text": "Mont a rejont da gavout ar veleien vras hag an henaourien, hag e lavarjont: En em ereet hon eus dre leo\u00f9 penaos na lonkimp netra ken n'hor bo lazhet Paol. "
                            },
                            {
                                "text": "C'hwi eta brema\u00f1 gant ar sanedrin, lavarit d'ar c'habiten e lakaat da ziskenn warc'hoazh en ho kreiz, evel ma klaskfec'h anavezout gant brasoc'h evezh e dra. Ha ni a zo prest d'e lazha\u00f1 a-raok ma tostaio. "
                            },
                            {
                                "text": "Mab c'hoar Paol, o veza\u00f1 klevet an irienn, a zeuas hag a yeas er c'hre\u00f1vlec'h da rei\u00f1 da c'houzout da Baol. "
                            },
                            {
                                "text": "Paol a c'halvas unan eus ar gantenerien hag a lavaras: Kas an den yaouank-se da gavout ar c'habiten, rak un dra bennak en deus da lavarout dezha\u00f1. "
                            },
                            {
                                "text": "O veza\u00f1 e gemeret, e gasas d'ar c'habiten hag e lavaras: Ar prizoniad Paol, o veza\u00f1 va galvet, en deus goulennet da zegas dit an den yaouank-ma\u00f1, en deus un dra bennak da lavarout dit. "
                            },
                            {
                                "text": "Ar c'habiten, o kregi\u00f1 e zorn hag o veza\u00f1 aet ganta\u00f1 a-du, a c'houlennas diganta\u00f1: Petra ac'h eus da ziskl\u00earia\u00f1 din? "
                            },
                            {
                                "text": "Respont a reas: Ar Yuzevien o deus en em glevet da c'houlenn diganit da zegas Paol warc'hoazh dirak ar sanedrin, evel ma fellfe dezho anavezout gant brasoc'h evezh e dra. "
                            },
                            {
                                "text": "Na fiz ket enno, rak ouzhpenn daou-ugent anezho a stign pecho\u00f9 dezha\u00f1 hag o deus en em ereet dre leo\u00f9 penaos na zebrjent ha na evjent ket ken n'o dije lazhet Paol. Ha brema\u00f1 int prest o c'hortoz da asant. "
                            },
                            {
                                "text": "Neuze ar c'habiten a c'hasas kuit an den yaouank, o c'hourc'hemenn dezha\u00f1: Na lavar da zen en doa diskl\u00eariet kement-se din.  "
                            },
                            {
                                "text": "   Gervel a reas daou eus ar gantenerien hag e lavaras: Dalc'hit prest daou c'hant soudard, dek marc'heger ha tri-ugent ha daou c'hant gwareger, evit mont betek Kezarea d'an deirvet eur eus an noz. "
                            },
                            {
                                "text": "Prientit ivez loened evit lakaat Paol warno hag e gas e surentez d'ar gouarnour Feliks. "
                            },
                            {
                                "text": "Skriva\u00f1 a reas ul lizher er c'homzo\u00f9-ma\u00f1: "
                            },
                            {
                                "text": "Glaoda Lisiaz, d'ar gouarnour mat meurbet Feliks: Salud! "
                            },
                            {
                                "text": "Ar Yuzevien o deve kroget en den-ma\u00f1 hag a yae d'e lazha\u00f1, pa'z on deuet gant soudarded hag em eus e dennet diganto, o veza\u00f1 gouezet e oa Roman. "
                            },
                            {
                                "text": "O c'hoantaat anavezout an abeg eus an tamall a raent dezha\u00f1, em eus e lakaet da ziskenn en o sanedrin. "
                            },
                            {
                                "text": "Kavet em eus e oa tamallet war gudenno\u00f9 eus o lezenn, met ne oa karget eus tra ebet a zellezfe ar marv pe ar prizon. "
                            },
                            {
                                "text": "Evel ma'z eo bet diskl\u00eariet din ar pecho\u00f9 o deus ar Yuzevien stignet dezha\u00f1, em eus kerkent e gaset dit. Lavaret em eus d'e damallerien dont da lavarout dirazout ar pezh o deus a-enep dezha\u00f1. Kenavo. "
                            },
                            {
                                "text": "Ar soudarded a gemeras eta Paol, hervez an urzh o doa resevet, hag e gasas en noz da Antipatriz. "
                            },
                            {
                                "text": "An deiz war-lerc'h, o veza\u00f1 lezet ar varc'hegerien da vont ganta\u00f1, e tistrojont d'ar c'hre\u00f1vlec'h. "
                            },
                            {
                                "text": "O veza\u00f1 erruet e Kezarea, e rojont al lizher d'ar gouarnour hag e lakajont ivez Paol diraza\u00f1. "
                            },
                            {
                                "text": "Ar gouarnour a lennas al lizher hag a c'houlennas a beseurt rannvro e oa Paol. O veza\u00f1 gouezet e oa eus Kilisia, "
                            },
                            {
                                "text": "e lavaras dezha\u00f1: Me a glevo ac'hanout pa vo deuet da damallerien. Hag e c'hourc'hemennas ma vije dalc'het e pretordi Herodez.  "
                            }
                        ]
                    },
                    {
                        "verses": [
                            {
                                "text": "   Pemp devezh goude, ar beleg-meur Ananiaz a ziskennas gant an henaourien hag ur prezeger anvet Tertulluz. Sevel klemm a rejont a-enep Paol dirak ar gouarnour. "
                            },
                            {
                                "text": "Hema\u00f1 o veza\u00f1 bet galvet, Tertulluz en em lakaas d'e damall, o lavarout: "
                            },
                            {
                                "text": "Feliks mat meurbet, anzav a reomp en holl drao\u00f9 ha dre holl lec'hio\u00f9, gant pep seurt trugarez, penaos hon eus bet ur peoc'h bras, drezout ha dre an obero\u00f9 kaer a zo bet graet d'ar vroad-ma\u00f1 dre da breder. "
                            },
                            {
                                "text": "Met, evit na zalc'hin ket ac'hanout pelloc'h, e pedan ac'hanout da selaou gant madelezh hor berr gomzo\u00f9-ma\u00f1. "
                            },
                            {
                                "text": "Kavet hon eus an den-ma\u00f1, ur vosenn anezha\u00f1, hag a laka an dizunaniezh e-touez ar Yuzevien stlabezet er bed, hag a zo penn eus skol an Nazareidi, "
                            },
                            {
                                "text": "hag en deus klasket zoken disakra\u00f1 an templ. Ni hor boa kroget enna\u00f1, hag e felle deomp e varn hervez hol lezenn, "
                            },
                            {
                                "text": "met ar c'habiten Lisiaz a zeuas hag e dennas eus hon daouarn gant nerzh, "
                            },
                            {
                                "text": "o c'hourc'hemenn d'e damallerien dont da'z kavout. Bez' e c'helli anavezout da-unan diganta\u00f1, en ur ober goulenno\u00f9 outa\u00f1, an holl drao\u00f9 a damallomp dezha\u00f1. "
                            },
                            {
                                "text": "Ar Yuzevien ivez en em unanas d'an tamall, o lavarout e oa an trao\u00f9 evel-se. "
                            },
                            {
                                "text": "Goude m'en doe ar gouarnour graet sin dezha\u00f1 da gomz, Paol a respontas: Oc'h anavezout penaos out barner d'ar vroad-ma\u00f1 abaoe meur a vloavezh, e komzan evit va difenn gant fizia\u00f1s. "
                            },
                            {
                                "text": "Rak e c'hellez anavezout penaos n'eus ket ouzhpenn daouzek devezh ma'z on pignet da Jeruzalem da azeuli\u00f1. "
                            },
                            {
                                "text": "N'o deus ket kavet ac'hanon en templ o tabutal gant den, nag er sinagogenno\u00f9 pe e k\u00ear o tastum ar bobl, "
                            },
                            {
                                "text": "ha ne c'hellont ket proui\u00f1 an trao\u00f9 a damallont din brema\u00f1. "
                            },
                            {
                                "text": "Met ec'h anzavan kement-ma\u00f1 ouzhit, penaos hervez an hent a c'halvont sektenn, e servijan Doue va zado\u00f9, o kredi\u00f1 kement holl a zo skrivet el lezenn hag er brofeded, "
                            },
                            {
                                "text": "hag o kaout e Doue an espera\u00f1s-se o deus o-unan, penaos e c'hoarvezo un adsavidigezh a-douez ar re varv, ken eus ar re reizh evel eus ar re zireizh. "
                            },
                            {
                                "text": "Abalamour da gement-se eo e labouran evit kaout atav ur goustia\u00f1s divlam dirak Doue ha dirak an dud. "
                            },
                            {
                                "text": "Goude meur a vloavezh, on deuet evit ober da'm broad aluzeno\u00f9 ha profo\u00f9. "
                            },
                            {
                                "text": "Pa oan oc'h ober-se Yuzevien bennak eus Azia a gavas ac'hanon glanaet en templ, hep tolpad na trouz ebet. "
                            },
                            {
                                "text": "Int oc'h-unan a dlefe beza\u00f1 deuet dirazout ha va zamall, mar o defe un dra bennak a-enep din. "
                            },
                            {
                                "text": "Pe ra ziskl\u00eario ar re-ma\u00f1 eus petra o deus va c'havet kablus pa'z on bet lakaet dirak ar sanedrin, "
                            },
                            {
                                "text": "nemet e vefe hepken eus ar gomz-ma\u00f1 am eus lavaret a vouezh uhel en o c'hreiz: Abalamour d'an adsavidigezh a-douez ar re varv eo ez on barnet hiziv ganeoc'h.  "
                            },
                            {
                                "text": "   Feliks a glevas kement-se hag a gasas anezho kuit abalamour ma ouie mat ar pezh a sell ouzh an hent. Lavarout a reas: Pa vo deuet ar c'habiten Lisiaz, e sellin resisoc'h ouzh hoc'h afer. "
                            },
                            {
                                "text": "Hag e c'hourc'hemennas d'ar c'hantener diwall Paol, o lezel ganta\u00f1 ul librentez bennak hep difenn ouzh hini ebet eus e re d'e servija\u00f1 pe da zont d'e welout. "
                            },
                            {
                                "text": "Un nebeud devezhio\u00f9 goude, Feliks a zeuas gant e wreg Drusilha, ur Yuzevez anezhi, hag a gasas da gerc'hat Paol. Klevout a reas anezha\u00f1 diwar-benn ar feiz e Krist. "
                            },
                            {
                                "text": "Evel ma komze diwar-benn ar reizhder, an emvestroni hag ar varn da zont, Feliks, spouronet, a lavaras: Evit brema\u00f1, kae kuit, ha pa gavin al lec'h, e c'halvin ac'hanout en-dro. "
                            },
                            {
                                "text": "Esperout a rae ivez e roje Paol arc'hant dezha\u00f1, evit ma laoskje anezha\u00f1 frank. Dre-se e kasas alies d'e gerc'hat da gomz ganta\u00f1. "
                            },
                            {
                                "text": "Daou vloavezh a dremenas evel-se hag e teuas Porkiuz Festuz war-lerc'h Feliks. O c'hoantaat ober plijadur d'ar Yuzevien, Feliks a lezas Paol er prizon.  "
                            }
                        ]
                    },
                    {
                        "verses": [
                            {
                                "text": "   Festuz eta o veza\u00f1 erruet er rannvro, a bignas tri devezh goude eus Kezarea da Jeruzalem. "
                            },
                            {
                                "text": "Ar beleg-meur hag ar re genta\u00f1 a-douez ar Yuzevien a savas klemm diraza\u00f1 a-enep Paol hag, o pedi\u00f1 anezha\u00f1, "
                            },
                            {
                                "text": "e c'houlennjont diganta\u00f1 en e enep evel un drugarez ma lakje anezha\u00f1 da zont da Jeruzalem. Stignet o doa pecho\u00f9 dezha\u00f1 evit e lazha\u00f1 en hent. "
                            },
                            {
                                "text": "Neuze Festuz a respontas e oa Paol diwallet mat e Kezarea hag e tlee e-unan mont hep dale. "
                            },
                            {
                                "text": "Hag e lavaras: Ra zeuio eta ganin di ar re vrasa\u00f1 ac'hanoc'h ha ra damallint an den-se, ma ez eus un dra bennak a zroug ena\u00f1. "
                            },
                            {
                                "text": "Ne chomas en o zouez nemet dek devezh hag e tiskennas da Gezarea. An deiz war-lerc'h, ec'h azezas war e gador-varn hag e c'hourc'hemennas degas Paol. "
                            },
                            {
                                "text": "Pa voe degaset, ar Yuzevien deuet eus Jeruzalem en em lakaas en-dro dezha\u00f1, o tougen a-enep Paol kalz a damallo\u00f9 pouezus na c'hellent ket proui\u00f1. "
                            },
                            {
                                "text": "Paol evit e zifenn a lavaras: Ne'm eus pec'het e netra, nag a-enep lezenn ar Yuzevien, nag a-enep an templ, nag a-enep Kezar. "
                            },
                            {
                                "text": "Met, o c'hoantaat ober plijadur d'ar Yuzevien, Festuz a respontas da Baol: Hag e fell dit pignat da Jeruzalem ha beza\u00f1 barnet eno dirazon war an trao\u00f9-se? "
                            },
                            {
                                "text": "Paol a lavaras: Dirak lezvarn Kezar emaon, ama\u00f1 eo ret din beza\u00f1 barnet. Ne'm eus graet droug ebet d'ar Yuzevien, evel ma c'houzout ervat. "
                            },
                            {
                                "text": "Mar em eus graet un dra fall pe un torfed bennak dellezek a varv, ne nac'han ket mervel, met ma n'eus netra gwirion en trao\u00f9 a damallont din, den ne c'hell va lakaat etre o daouarn. Me a c'halv da Gezar. "
                            },
                            {
                                "text": "Neuze Festuz, goude beza\u00f1 komzet gant ar c'huzul, a respontas: Galvet ec'h eus da Gezar, da Gezar e vi kaset.  "
                            },
                            {
                                "text": "   Un nebeud devezhio\u00f9 goude, ar roue Agrippa ha Bereniz a zeuas da Gezarea da saludi\u00f1 Festuz. "
                            },
                            {
                                "text": "Evel ma chomjont meur a zevezh, Festuz a roas da anavezout kudenn Paol d'ar roue, o lavarout: Un den a zo bet lezet prizoniad gant Feliks "
                            },
                            {
                                "text": "ha pa oan e Jeruzalem, ar veleien vras hag henaourien ar Yuzevien o deus savet klemm en e enep, o c'houlenn e gondaonidigezh. "
                            },
                            {
                                "text": "Respontet em eus dezho n'eo ket giz ar Romaned lakaat un den d'ar marv a-raok m'en defe an hini tamallet bet dirak e damallerien ha m'en defe bet al librentez d'en em zifenn eus ar pezh ma'z eo bet tamallet. "
                            },
                            {
                                "text": "Deuet int eta en em zastum ama\u00f1 hag on azezet hep dale, an deiz war-lerc'h, war ar gador-varn o c'hourc'hemenn degas an den-se. "
                            },
                            {
                                "text": "An damallerien o veza\u00f1 deuet, n'o deus douget en e enep hini ebet eus an tamallo\u00f9 a so\u00f1jen, "
                            },
                            {
                                "text": "met bet o deus ganta\u00f1 un tabut bennak diwar-benn o relijion o-unan ha diwar-benn ur Jezuz marv, a lavare Paol e oa bev. "
                            },
                            {
                                "text": "Evel ma oan en doueta\u00f1s war gement-se, e c'houlennis diganta\u00f1 ha fellout a rae dezha\u00f1 mont da Jeruzalem ha beza\u00f1 barnet eno war an trao\u00f9-se. "
                            },
                            {
                                "text": "Met Paol o veza\u00f1 galvet evit ma vefe miret e afer da anaoudegezh an impalaer, em eus gourc'hemennet e zerc'hel betek ma kasin anezha\u00f1 da Gezar. "
                            },
                            {
                                "text": "Agrippa a lavaras da Festuz: Me a garfe ivez klevout an den-se. Warc'hoazh, emeza\u00f1, e klevi anezha\u00f1. "
                            },
                            {
                                "text": "An deiz war-lerc'h eta, Agrippa ha Bereniz a zeuas gant kalz pompad hag a yeas e lec'h ar breujo\u00f9 gant ar gabitened ha penno\u00f9 k\u00ear. Paol a voe degaset dre urzh Festuz. "
                            },
                            {
                                "text": "Festuz a lavaras: Roue Agrippa, ha c'hwi holl a zo ama\u00f1 ganeomp, gwelout a rit an den-se, eo deuet holl bobl ar Yuzevien, kenkoulz ama\u00f1 evel e Jeruzalem, a-enep dezha\u00f1 da c'houlenn ouzhin e lakaat d'ar marv. "
                            },
                            {
                                "text": "Met ne'm eus kavet enna\u00f1 netra hag a vefe din a varv, hag e\u00f1 e-unan o veza\u00f1 galvet d'an impalaer, em eus divizet da gas anezha\u00f1. "
                            },
                            {
                                "text": "Ne'm eus netra sklaer da skriva\u00f1 diwar e benn d'an impalaer, dre-se em eus lakaet anezha\u00f1 da zont dirazoc'h, ha dreist-holl dirazout-te, roue Agrippa, evit m'em bo un dra bennak da skriva\u00f1 pa vo bet graet goulenno\u00f9 outa\u00f1. "
                            },
                            {
                                "text": "Rak ne gavan ket dereat kas ur prizoniad hep lavarout eus petra e tamaller anezha\u00f1.  "
                            }
                        ]
                    },
                    {
                        "verses": [
                            {
                                "text": "   Agrippa a lavaras da Baol: Aotreet eo dit komz evidout da-unan. Neuze Paol, o veza\u00f1 astennet e zorn, a gomzas evel-henn evit e zifenn: "
                            },
                            {
                                "text": "Roue Agrippa, en em gavout a ran e\u00fcrus da c'hallout en em zifenn hiziv dirazout eus an holl drao\u00f9 o deus tamallet din ar Yuzevien, "
                            },
                            {
                                "text": "dreist-holl abalamour ma'c'h anavezez ervat o holl c'hizio\u00f9 ha tabuto\u00f9. Da bedi\u00f1 a ran eta da'm selaou gant pasianted. "
                            },
                            {
                                "text": "E-ke\u00f1ver ar vuhez am eus renet, anavezet eo gant an holl Yuzevien adalek va yaouankiz, tremenet eo bet abaoe ar penn-kenta\u00f1 e-kreiz va broad e Jeruzalem. "
                            },
                            {
                                "text": "Gouzout a reont adalek ar penn-kenta\u00f1, mar fell dezho rei\u00f1 testeni a gement-se, em eus bevet evel ur farizian, hervez ar sektenn strisha\u00f1 eus hor relijion. "
                            },
                            {
                                "text": "Brema\u00f1 on lakaet e barnedigezh evit an espera\u00f1s am eus er bromesa en deus Doue graet d'hon tado\u00f9, "
                            },
                            {
                                "text": "hag a c'hortoz he sevenidigezh hon daouzek meuriad, oc'h azeuli\u00f1 dalc'hmat noz-deiz. Diwar-benn an espera\u00f1s-se, roue Agrippa, ez on tamallet gant ar Yuzevien. "
                            },
                            {
                                "text": "Perak e kav deoc'h digredus ec'h adsavfe Doue ar re varv? "
                            },
                            {
                                "text": "Gwir eo penaos evidon-me, em boa kredet e tleen enebi\u00f1 start ouzh anv Jezuz a Nazared. "
                            },
                            {
                                "text": "Kement-se eo ivez ar pezh am eus graet e Jeruzalem. Lakaet em eus er prizon kalz eus ar sent, o veza\u00f1 bet ar galloud-ma\u00f1 digant ar veleien vras, ha pa lakaed anezho d'ar marv, e roen va mouezh da gement-se. "
                            },
                            {
                                "text": "Ouzh o c'hastiza\u00f1 alies en holl sinagogenno\u00f9, em eus lakaet anezho da vallozhi\u00f1. Leuniet gant ur gounnar vras a-enep dezho, em eus heskinet anezho betek er c'h\u00eario\u00f9 estren. "
                            },
                            {
                                "text": "Aet on evit-se da Zamask gant ur galloud hag ur c'hemenn eus ar veleien vras, "
                            },
                            {
                                "text": "ha, war-dro kreisteiz, o roue, em eus gwelet en hent ur skl\u00earijenn eus an ne\u00f1v, lugernusoc'h eget an heol, hag a splanne en-dro din hag en-dro d'ar re a rae hent asambles ganin. "
                            },
                            {
                                "text": "O veza\u00f1 kouezhet holl d'an douar, e klevis ur vouezh a gomze ouzhin hag a lavare e yezh hebraek: Saol, Saol, perak e heskinez ac'hanon? Kalet eo dit herzel a-enep ar broudo\u00f9. "
                            },
                            {
                                "text": "Hag e lavaris: Piv out, Aotrou? Hag e lavaras: Me eo Jezuz, a heskinez. "
                            },
                            {
                                "text": "Met sav hag en em zalc'h war da dreid, rak en em ziskouezet on dit evit da lakaat da servijer ha da dest ken eus an trao\u00f9 ac'h eus gwelet evel eus ar re en em ziskouezin evito dit. "
                            },
                            {
                                "text": "Da zibabet em eus a-douez ar bobl-ma\u00f1 hag ar baganed, hag e kasan ac'hanout brema\u00f1 etrezek enno, "
                            },
                            {
                                "text": "da zigeri\u00f1 o daoulagad ha d'o lakaat da dremen eus an de\u00f1valijenn d'ar skl\u00earijenn hag eus galloud Satan da Zoue, evit ma resevint ar pardon eus o fec'hedo\u00f9 hag un h\u00earezh e-touez ar re a zo santelaet dre ar feiz ennon. "
                            },
                            {
                                "text": "Dre-se, roue Agrippa, ne'm eus ket enebet ouzh ar weledigezh ne\u00f1vel, "
                            },
                            {
                                "text": "met d'ar re a zo e Damask da genta\u00f1, hag e Jeruzalem hag en holl Judea ha d'ar baganed, prezeget em eus da gaout keuz ha da zistrei\u00f1 ouzh Doue, oc'h ober trao\u00f9 dereat eus ar geuzidigezh. "
                            },
                            {
                                "text": "Setu perak ar Yuzevien o deus va c'hemeret en templ hag o deus klasket va lazha\u00f1. "
                            },
                            {
                                "text": "Met sikouret gant Doue, on chomet betek hiziv, o tougen testeni dirak ar re vihan ha dirak ar re vras, hep lavarout netra all nemet ar pezh en deus ar brofeded ha Moizez diouganet a dleje c'hoarvezout, "
                            },
                            {
                                "text": "penaos ar C'hrist a dlee gouza\u00f1v poan ha penaos, kenta\u00f1 adsavet a-douez ar re varv, e tlee kemenn ar skl\u00earijenn d'ar bobl ha d'ar broado\u00f9. "
                            },
                            {
                                "text": "Evel ma komze evel-se evit e zifenn, Festuz a lavaras gant ur vouezh kre\u00f1v: Kollet ec'h eus da skiant, Paol! Da c'houiziegezh vras a laka ac'hanout da ziskianta\u00f1! "
                            },
                            {
                                "text": "Met e lavaras: Ne'm eus ket kollet ar skiant, Festuz mat meurbet, met lavarout a ran trao\u00f9 gwir hag a skiant vat. "
                            },
                            {
                                "text": "Rak ar roue a anavez anezho hag e komzan dezha\u00f1 gant hardizhegezh, rak gouzout a ran n'eus hini eus an trao\u00f9-ma\u00f1 kuzhet diouta\u00f1, peogwir n'int ket bet graet e kuzh. "
                            },
                            {
                                "text": "Roue Agrippa, ha ne gredez ket er brofeded? Me a oar e kredez. "
                            },
                            {
                                "text": "Agrippa a lavaras da Baol: Emaon kazi gounezet ganit da veza\u00f1 kristen. "
                            },
                            {
                                "text": "Paol a lavaras dezha\u00f1: Pedi\u00f1 a ran Doue ma viot koulz pe goulz, nann te hepken, met c'hoazh ar re holl a selaou ac'hanon hiziv, he\u00f1vel ouzhin, nemet er pezh a sell ouzh an ereo\u00f9-ma\u00f1. "
                            },
                            {
                                "text": "Goude m'en doe lavaret kement-se, ar roue, ar gouarnour, Bereniz hag ar re a oa azezet ganto a savas "
                            },
                            {
                                "text": "hag, o vont kuit, e lavarjont etrezo: An den-se n'en deus graet netra a vefe din a varv pe a brizon. "
                            },
                            {
                                "text": "Agrippa a lavaras da Festuz: An den-se a c'helle beza\u00f1 laosket kuit ma n'en dije ket galvet da Gezar.  "
                            }
                        ]
                    },
                    {
                        "verses": [
                            {
                                "text": "   Pa voe divizet ez ajemp dre vor etrezek Italia, e voe fiziet Paol ha prizonidi all bennak en ur c'hantener anvet Juliuz, eus ar gohortenn Aogusta. "
                            },
                            {
                                "text": "O veza\u00f1 pignet war ul lestr eus Adramitiom, ez ejomp kuit o tleout ribla\u00f1 douaro\u00f9 Azia. Aristark, ur Makedoniad eus Tesalonike a oa ganeomp. "
                            },
                            {
                                "text": "An deiz war-lerc'h e touarjomp e Sidon. Juliuz, hag a oa hegarat e-ke\u00f1ver Paol, a aotreas dezha\u00f1 mont da welout e vignoned ha beza\u00f1 divec'hiet ganto. "
                            },
                            {
                                "text": "Beza\u00f1 aet ac'hane, e verdejomp izeloc'h eget Kiprenez rak an avelio\u00f9 a oa a-enep deomp. "
                            },
                            {
                                "text": "Goude beza\u00f1 treuzet ar mor a-hed Kilisia ha Pamfilia, e teujomp da v-Mira e Lisia. "
                            },
                            {
                                "text": "Ar c'hantener o veza\u00f1 kavet eno ur vatimant eus Aleksandria a yae war-zu Italia, a lakaas ac'hanomp da bignat enni. "
                            },
                            {
                                "text": "E-pad meur a zevezh e verdejomp goustad, ha ne voemp erruet nemet dre galz a boan dirak Knide, rak an avelio\u00f9 n'hol lezent ket da vont a-raok. Neuze e verdejomp izeloc'h eget Kreta war-zu Salmone. "
                            },
                            {
                                "text": "En ur heda\u00f1 anezhi gant poan, e teujomp en ul lec'h anvet Porzhio\u00f9-Kaer, e-kichen k\u00ear Lasea. "
                            },
                            {
                                "text": "Evel ma oa tremenet kalz a amzer ha ma teue risklus ar mor, pa'z eo gwir e oa koulz ar yun dija echu, Paol a alias anezho "
                            },
                            {
                                "text": "hag a lavaras: Tud, gwelout a ran ema\u00f1 o tont ar verdeadenn da veza\u00f1 risklus ha gant kollo\u00f9 bras, nann hepken evit ar vatimant hag he c'hargad, met ivez evit pep hini ac'hanomp. "
                            },
                            {
                                "text": "Met ar c'hantener a gredas kentoc'h ar sturier ha mestr al lestr eget ar pezh a lavare Paol. "
                            },
                            {
                                "text": "Hag evel ma ne oa ket mat ar porzh da dremen ar goa\u00f1v, an darn vuia\u00f1 a alias distrei\u00f1 war ar mor evit mont da Feniks, porzh eus Kreta a sell etrezek ar mervent hag ar gwalarn, da c'hoa\u00f1vi\u00f1 eno.  "
                            },
                            {
                                "text": "   Avel ar c'hreisteiz o veza\u00f1 deuet da c'hwezha\u00f1 goustadik, e kredjont e oant mistri eus o menoz hag, o tizeoria\u00f1, e hedjont Kreta tost d'ar ribl. "
                            },
                            {
                                "text": "Met un nebeudig goude, un avel vras a c'halver Euroklidon, a zirollas war an aod. "
                            },
                            {
                                "text": "Ar vatimant a oa stlejet hag, evel na c'helle ket herzel ouzh an avel, en lezjomp da vont. "
                            },
                            {
                                "text": "Pa voemp tremenet izeloc'h eget un enezenn vihan anvet Klaoda, hor boe poan o vestronia\u00f1 ar vagig. "
                            },
                            {
                                "text": "O veza\u00f1 he zennet, e kavjont tu da eren ar vatimant gant kerdin hag, o kaout aon na vefent taolet war ar Sirtenn, e tiskennjont ar wernienn hag e voent douget evel-se. "
                            },
                            {
                                "text": "Evel ma oamp gwall bilet gant ar barrad-amzer, an deiz war-lerc'h e taoljont ar gargad, "
                            },
                            {
                                "text": "ha d'an trede deiz e taoljont eus o daouarn o-unan paramanto\u00f9 ar vatimant. "
                            },
                            {
                                "text": "N'en em ziskouezas nag an heol nag ar stered e-pad meur a zevezh, hag e skoe ur barrad-amzer ken bras warnomp ma hor boa kollet pep espera\u00f1s da veza\u00f1 saveteet. "
                            },
                            {
                                "text": "Pell amzer e oamp bet hep debri\u00f1. Neuze Paol a savas en o c'hreiz hag a lavaras: Tud, gwelloc'h e vije bet deoc'h va selaou e-lec'h mont kuit eus Kreta, ha n'hor bije ket bet ar boan hag ar c'holl-ma\u00f1. "
                            },
                            {
                                "text": "Brema\u00f1 ec'h alian ac'hanoc'h da gaout kalon, rak den ebet ac'hanoc'h ne vo kollet, ar vatimant hepken a vo kollet. "
                            },
                            {
                                "text": "Rak un ael a-berzh an Doue ez on dezha\u00f1 hag emaon o servija\u00f1 a zo en em ziskouezet din en noz-ma\u00f1 "
                            },
                            {
                                "text": "hag en deus lavaret din: Paol, na'z pez ket aon, ret eo dit mont dirak Kezar, ha setu, Doue en deus roet dit ar re holl a zo war vor asambles ganit. "
                            },
                            {
                                "text": "Dre-se, tud, ho pet kalon, rak fizia\u00f1s am eus e Doue hag e c'hoarvezo evel ma'z eo bet lavaret din. "
                            },
                            {
                                "text": "Met ret eo deomp beza\u00f1 taolet war un enezenn bennak.  "
                            },
                            {
                                "text": "   Ar pevarzekvet nozvezh, evel ma oamp kaset ama\u00f1 hag ahont war vor Adriatik, ar vartoloded war-dro hanternoz a so\u00f1jas dezho e tostaent ouzh un douar bennak. "
                            },
                            {
                                "text": "O veza\u00f1 taolet ar sont, e kavjont ugent gourhedad (~ 35 m), un nebeud pelloc'h e daoljont a-nevez hag e kavjont pemzek gourhedad (~ 27 m). "
                            },
                            {
                                "text": "O kaout aon da gouezha\u00f1 war ur garreg bennak, e taoljont pevar eor diouzh an aros hag e c'hortozjont an deiz. "
                            },
                            {
                                "text": "Evel ma klaske ar vartoloded tec'hout diouzh ar vatimant ha ma tiskennent ar vagig er mor war zigarez teurel an eorio\u00f9 diouzh ar staon, "
                            },
                            {
                                "text": "Paol a lavaras d'ar c'hantener ha d'ar soudarded: Ma ne chom ket ar re-ma\u00f1 er vatimant, ne c'hellot ket beza\u00f1 saveteet. "
                            },
                            {
                                "text": "Neuze ar soudarded a droc'has kerdin ar vagig hag he lezas da gouezha\u00f1. "
                            },
                            {
                                "text": "O c'hortoz m'en em ziskouezfe an deiz, Paol a alias anezho holl da gemer boued, o lavarout: Hiziv eo ar pevarzekvet devezh abaoe ma'z oc'h o c'hortoz war yun, hep kemer netra. "
                            },
                            {
                                "text": "Pedi\u00f1 a ran ac'hanoc'h eta da gemer boued evit gallout en em savetei\u00f1, rak ne gouezho ket ur vlevenn eus penn hini ac'hanoc'h. "
                            },
                            {
                                "text": "Goude beza\u00f1 lavaret kement-se, e kemeras bara hag, o veza\u00f1 trugarekaet Doue dirazo holl, e dorras hag en em lakaas da zebri\u00f1. "
                            },
                            {
                                "text": "Hag an holl, oc'h adkavout kalon, a zebras ivez. "
                            },
                            {
                                "text": "Bez' e oamp en holl er vatimant daou c'hant c'hwezek ene ha tri ugent. "
                            },
                            {
                                "text": "P'o doe debret a-walc'h, e ska\u00f1vajont al lestr o teurel an ed er mor. "
                            },
                            {
                                "text": "Pa voe deuet an deiz, n'anavezjont ket an douar, met o veza\u00f1 gwelet ur pleg-mor gant un aod, e lakajont en o fenno\u00f9, mar gelljent, lakaat ar vatimant da steki\u00f1 eno. "
                            },
                            {
                                "text": "O veza\u00f1 eta distaget an eorio\u00f9, e lezjont anezho er mor hag e laoskjont war un dro ereo\u00f9 ar sturio\u00f9, ha, goude beza\u00f1 savet gouel ar wern-volosk d'an avel, e tennjont war-zu an aod. "
                            },
                            {
                                "text": "O veza\u00f1 kavet ul lec'h ma oa ar mor a bep tu, ar vatimant a stokas eno. Ar staon a sankas start hag a chomas hep fi\u00f1val, met an aros en em freuzas gant an nerzh eus ar mor. "
                            },
                            {
                                "text": "Ar soudarded a voe a ali da lazha\u00f1 ar brizonidi, gant aon na dec'hfe unan bennak anezho war neu\u00f1v. "
                            },
                            {
                                "text": "Met ar c'hantener, o c'hoantaat savetei\u00f1 Paol, a zistroas anezho diouzh ar so\u00f1j-se hag a roas urzh d'ar re holl a ouie neu\u00f1vial d'en em zeurel en dour da genta\u00f1 ha da vont betek an douar, "
                            },
                            {
                                "text": "ha d'ar re all d'en em lakaat war blenk pe war dammo\u00f9 bennak eus ar vatimant. Evel-se eo en em savetejont holl d'an douar.  "
                            }
                        ]
                    },
                    {
                        "verses": [
                            {
                                "text": "   Goude beza\u00f1 en em saveteet, ec'h anavezjont e oa Malta anv an enezenn. "
                            },
                            {
                                "text": "An annezerien a ziskouezas en hor c'he\u00f1ver ur vadelezh dreist-ordinal. Rak enaoui\u00f1 a rejont un tan hag hon degemerjont holl, abalamour d'ar glav a gouezhe ha d'ar yenijenn. "
                            },
                            {
                                "text": "Paol a zastumas un toullad bri\u00f1so\u00f9 hag o lakaas en tan. Un naer-wiber a zeuas er-maez abalamour d'an tommder hag en em stagas ouzh e zorn. "
                            },
                            {
                                "text": "Pa welas an annezerien al loen-se a-ispilh ouzh e zorn, e lavarjont an eil d'egile: E gwirionez an den-se a zo ur muntrer, peogwir, goude beza\u00f1 bet saveteet eus ar mor, ar Reizhder ne fell ket dezha\u00f1 e vevfe. "
                            },
                            {
                                "text": "Met o veza\u00f1 hejet al loen en tan, n'en doe droug ebet a gement-se. "
                            },
                            {
                                "text": "Int a so\u00f1je dezho e teuje da goe\u00f1vi\u00f1 pe da gouezha\u00f1 raktal marv, met o veza\u00f1 gortozet pell hag o welout ne c'hoarveze droug ebet ganta\u00f1, e kemmjont o so\u00f1j hag e lavarjont e oa un doue. "
                            },
                            {
                                "text": "Bez' e oa el lec'h-se douaro\u00f9 an den kenta\u00f1 eus an enezenn, anvet Publiuz. Hema\u00f1 hon degemeras hag hol lojas gant madelezh e-pad tri devezh. "
                            },
                            {
                                "text": "Setu ma oa tad Publiuz en e wele, kla\u00f1v gant an derzhienn ha gant ar red-kof. Paol a antreas d'e gavout, a bedas, a lakaas e zaouarn warna\u00f1 hag a yac'haas anezha\u00f1. "
                            },
                            {
                                "text": "Kement-se o veza\u00f1 c'hoarvezet, an holl re a oa kla\u00f1v en enezenn a zeuas hag a voe yac'haet. "
                            },
                            {
                                "text": "Enorio\u00f9 bras a rejont ivez deomp ha, pa'z ejomp kuit, e rojont kement hon doa ezhomm.  "
                            },
                            {
                                "text": "   Tri mizvezh goude, e lestrjomp war ur vatimant eus Aleksandria he doa tremenet ar goa\u00f1v en enezenn hag he doa evit asagn: An Dioskouroi (= ar vreudeur c'hevell). "
                            },
                            {
                                "text": "O veza\u00f1 douaret e Sirakuze, e chomjont tri devezh. "
                            },
                            {
                                "text": "Ac'hane e hedjomp an aod hag e teujomp da Rejio. An deiz war-lerc'h, avel ar c'hreisteiz a savas hag e teujomp e daou zevezh da Bouzol. "
                            },
                            {
                                "text": "Kavout a rejomp eno breudeur a bedas ac'hanomp da chom ganto seizh devezh. Hag evel-se ez ejomp etrezek Rom. "
                            },
                            {
                                "text": "Ac'hane, ar vreudeur o veza\u00f1 klevet komz diwar hor penn a zeuas a-raok deomp betek Marc'had-Apiuz hag an Teir-Zavarn. Paol, o welout anezho, a drugarekaas Doue hag a voe kalonekaet. "
                            },
                            {
                                "text": "Pa'z omp erruet e Rom, ar c'hantener a lakaas ar brizonidi etre daouarn prefed ar pretordi. Met da Baol e voe aotreet chom en e di e-unan, gant ur soudard a ziwalle anezha\u00f1. "
                            },
                            {
                                "text": "Tri devezh goude, Paol a zastumas ar re genta\u00f1 eus ar Yuzevien ha, pa voent bodet, e lavaras dezho: Tud breudeur, petra bennak ma ne'm eus graet netra a-enep ar bobl nag a-enep gizio\u00f9 hon tado\u00f9, on bet taolet er prizon e Jeruzalem ha lakaet etre daouarn ar Romaned. "
                            },
                            {
                                "text": "Goude beza\u00f1 graet goulenno\u00f9 start ouzhin, e felle dezho va leuskel dre ma ne'm eus graet netra a vefe din a varv. "
                            },
                            {
                                "text": "Met ar Yuzevien a enebas hag e voe ret din ober galv da Gezar, hep kaout so\u00f1j da damall va broad. "
                            },
                            {
                                "text": "Evit kement-se eo em eus goulennet ho kwelout ha komz ganeoc'h, rak abalamour da espera\u00f1s Israel eo ez on ereet gant ar chadenn-ma\u00f1. "
                            },
                            {
                                "text": "Respont a rejont dezha\u00f1: N'hon eus resevet lizher ebet eus Judea diwar da benn ha n'eus deuet breur ebet hag en defe da damallet pe lavarout droug ac'hanout, "
                            },
                            {
                                "text": "met hon eus c'hoant da glevout ganit petra eo da so\u00f1jo\u00f9, rak diwar-benn ar sektenn-se ec'h ouzomp e komzer a-enep dezhi e pep lec'h. "
                            },
                            {
                                "text": "O veza\u00f1 merket un deiz dezha\u00f1, e teujont en niver brasoc'h d'e lojeiz. Hag adalek ar beure betek an noz, e prezegas dezho rouantelezh Doue, o rei\u00f1 testeni hag o lakaat anezho da gredi\u00f1 diwar-benn Jezuz, dre lezenn Moizez ha dre ar brofeded. "
                            },
                            {
                                "text": "Darn a gredas ar pezh a lavare ha darn all ne gredjont ket. "
                            },
                            {
                                "text": "Evel na oant ket a-unvan kenetrezo, en em dennjont goude m'en doe Paol lavaret ar gomz-ma\u00f1: Ar Spered-Santel en deus komzet mat d'hon tado\u00f9 dre ar profed Izaia, "
                            },
                            {
                                "text": "pa en deus lavaret: Kae etrezek ar bobl-ma\u00f1 ha lavar: C'hwi a glevo gant ho tivskouarn ha ne gomprenot ket. C'hwi a sello gant ho taoulagad ha ne welot ket. "
                            },
                            {
                                "text": "Rak kalon ar bobl-ma\u00f1 a zo deuet digizidik. Pounnerglevet o deus o divskouarn ha serret o deus o daoulagad, gant aon na zeufe o daoulagad da welout, o divskouarn da glevout, o c'halon da gompren, na zistrofent, ha na yac'hafen anezho. "
                            },
                            {
                                "text": "Gouezit eta penaos ar silvidigezh a Zoue a zo kaset d'ar baganed hag int a selaouo. "
                            },
                            {
                                "text": "Goude m'en doe lavaret kement-se, ar Yuzevien a yeas kuit, gant un tabut bras kenetrezo. "
                            },
                            {
                                "text": "Paol a chomas daou vloavezh leun en un ti en doa feurmet evita\u00f1 e-unan. Hag e tegemere ar re holl a zeue d'e gavout, "
                            },
                            {
                                "text": "o prezeg rouantelezh Doue hag o kelenn ar pezh a sell ouzh an Aotrou Jezuz-Krist gant pep frankiz hag hep harz ebet.    "
                            }
                        ]
                    }
                ]
            },
            {
                "names": [
                    "Romans"
                ],
                "usfm_id": "Romans",
                "abbreviation": "Rom",
                "chapters": [
                    {
                        "verses": [
                            {
                                "text": "Paol, servijer Jezuz-Krist, galvet da veza\u00f1 abostol, lakaet a-du evit Aviel Doue "
                            },
                            {
                                "text": "prometet dija ganta\u00f1 dre e brofeded er Skriturio\u00f9 santel, "
                            },
                            {
                                "text": "hag a gomz diwar-benn e Vab, ganet eus lignez David hervez ar c'hig, "
                            },
                            {
                                "text": "diskl\u00eariet Mab Doue gant galloud hervez ar Spered a santelezh dre e adsavidigezh a-douez ar re varv, Jezuz-Krist hon Aotrou, "
                            },
                            {
                                "text": "hon eus resevet dreza\u00f1 ar c'hras hag an abostolerezh evit degas d'ar sentidigezh ouzh ar feiz en e anv an holl baganed, "
                            },
                            {
                                "text": "a-douez a re-se ez oc'h ivez, c'hwi a zo bet galvet gant Jezuz-Krist, "
                            },
                            {
                                "text": "d'an holl dud karet-mat gant Doue a zo e Rom, galvet da veza\u00f1 santelaet: Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Da genta\u00f1 e trugarekaan va Doue dre Jezuz-Krist evidoc'h holl, abalamour ma'z eo ho feiz brudet mat dre ar bed holl. "
                            },
                            {
                                "text": "Rak Doue, a servijan em spered en Aviel e Vab, a zo test din penaos e venegan ac'hanoc'h hep ehan, "
                            },
                            {
                                "text": "o c'houlenn dalc'hmat em fedenno\u00f9 gallout, mar d-eo e volontez, dont a-benn da gaout un tu mat da vont d'ho kavout. "
                            },
                            {
                                "text": "Rak c'hoantaat a ran kalz ho kwelout, evit lodenna\u00f1 ganeoc'h un donezon speredel bennak, evit ma viot kre\u00f1vaet, "
                            },
                            {
                                "text": "da lavarout eo, o veza\u00f1 en ho touez, ma vimp kalonekaet asambles dre ar feiz a zo kumun etrezomp holl deoc'h kenkoulz ha din-me. "
                            },
                            {
                                "text": "Hogen, breudeur, ne fell ket din e tremenfec'h hep gouzout em eus alies lakaet em so\u00f1j da vont d'ho kavout, da zastum ur frouezh bennak en ho touez evel e-touez ar broado\u00f9 all, met miret eo bet kement-se ouzhin betek vrema\u00f1. "
                            },
                            {
                                "text": "En em dleout a ran d'ar C'hresianed kenkoulz ha d'ar Varbared, d'ar re ouiziek kenkoulz ha d'ar re ziouiziek. "
                            },
                            {
                                "text": "Evel-se, e kement hag a sell ouzhin, ez on prest da brezeg an Aviel deoc'h-c'hwi ivez, ar re a zo e Rom.  "
                            },
                            {
                                "text": "   Rak ne'm eus ket mezh eus Aviel Krist, rak galloud Doue eo evit silvidigezh ar re holl a gred, ar Yuzev da genta\u00f1, ha goude ar Gresian. "
                            },
                            {
                                "text": "Rak enna\u00f1 eo diskuliet reizhder Doue eus ar feiz hag evit ar feiz, hervez ma'z eo skrivet: An hini reizh a vevo dre ar feiz.  "
                            },
                            {
                                "text": "   Rak fulor Doue en em ziskuilh eus an ne\u00f1v a-enep pep dizouja\u00f1s Doue ha pep direizhder eus an dud a zalc'h ar wirionez en direizhder, "
                            },
                            {
                                "text": "rak ar pezh a c'heller anavezout eus Doue a zo diskuliet sklaer dirazo, Doue en deus e ziskouezet dezho. "
                            },
                            {
                                "text": "E gwirionez, trao\u00f9 diwelus Doue, e c'halloud peurbadus hag e zoueelezh, a weler ken sklaer ha gant an daoulagad abaoe krouidigezh ar bed, pa seller outo a-dreuz e obero\u00f9, en hevelep doare ma n'o deus digarez ebet, "
                            },
                            {
                                "text": "rak, goude beza\u00f1 anavezet Doue, n'o deus ket roet gloar dezha\u00f1 evel da Zoue ha n'o deus ket e drugarekaet, met deuet int d'en em goll en o arguzenno\u00f9 hag o c'halon dibourvez a zo bet leuniet a de\u00f1valijenn. "
                            },
                            {
                                "text": "Oc'h en em lavarout fur, deuet int da veza\u00f1 sot "
                            },
                            {
                                "text": "ha troet o deus gloar an Doue divreinus e skeudenno\u00f9 a ziskouez an den breinus, laboused, pevarzroadeged ha loened-stlej. "
                            },
                            {
                                "text": "Dre-se ivez Doue en deus o lakaet, hervez droukc'hoanto\u00f9 o c'halono\u00f9, en un hudurniezh ken bras ma o deus dizenoret o c'horfo\u00f9 o-unan, "
                            },
                            {
                                "text": "int hag o deus troet gwirionez Doue e gaou, ha servijet hag azeulet ar c'hrouadur e-lec'h ar C'hrouer, an hini a zo benniget da virviken. Amen. "
                            },
                            {
                                "text": "Setu perak Doue en deus o laosket da c'hoantegezhio\u00f9 mezhus. Rak o gwragez o deus troet ar c'hiz naturel en unan all a zo a-enep an natur. "
                            },
                            {
                                "text": "En hevelep doare ivez, ar wazed, o tilezel an darempred naturel gant ar wreg, a zo bet entanet en o c'hoantidigezh an eil evit egile, oc'h ober gwaz gant gwaz loustonio\u00f9 mezhus hag o resev enno o-unan ar gopr a oa dleet d'o gwallgundu. "
                            },
                            {
                                "text": "Evel na fellas ket dezho anavezout Doue, Doue en deus o laosket da so\u00f1jo\u00f9 a fallentez en hevelep doare ma reont trao\u00f9 dizellezek. "
                            },
                            {
                                "text": "Bez' ez int leuniet a bep direizhder, a loustoni, a fallentez, a bizhoni, a dromplerezh, a warizi, a vuntro\u00f9, a dabuto\u00f9, a widre, a fallagriezh, "
                            },
                            {
                                "text": "flatrerien, droukkomzerien, enebourien Doue, tud dismega\u00f1sus, ourgouilhus, aner, ijinus a fallentez, disentus ouzh o zud, "
                            },
                            {
                                "text": "diskiant, disleal, hep hegarated naturel, dibardon, didruez, "
                            },
                            {
                                "text": "ha, daoust ma'c'h anavezont urzh Doue a varn dellezek a varv ar re a ra ar seurt trao\u00f9-se, n'int ket hepken ouzh o ober, met ouzhpenn ec'h asantont d'ar re o gra.  "
                            }
                        ]
                    },
                    {
                        "verses": [
                            {
                                "text": "   Te eta, o den, piv bennak ez out pa varnez, te a zo dibardon, rak, o varn ar re all, e varnez da-unan, peogwir te a varn hag a ra an hevelep trao\u00f9. "
                            },
                            {
                                "text": "Hogen gouzout a reomp penaos barnedigezh Doue a-enep ar re a ra ar seurt trao\u00f9-se a zo hervez ar wirionez. "
                            },
                            {
                                "text": "Ha te a so\u00f1j dit eta, o den hag a varn ar re a ra ar seurt trao\u00f9-se hag o gra da-unan, e c'helli tec'hout diouzh barnedigezh Doue? "
                            },
                            {
                                "text": "Pe dispriza\u00f1 a rez pinvidigezhio\u00f9 e vadelezh, e basianted hag e hir gortozidigezh, hep anavezout e c'halv madelezh Doue ac'hanout d'ar geuzidigezh? "
                            },
                            {
                                "text": "Met dre da galeted ha da galon dibened, e tastumez un te\u00f1zor a fulor evit deiz fulor ha diskuliadur barnedigezh reizh Doue, "
                            },
                            {
                                "text": "pa roio en-dro da bep hini hervez e obero\u00f9, "
                            },
                            {
                                "text": "ar vuhez peurbadus d'ar re a gendalc'h en obero\u00f9 mat, a glask ar gloar, an enor hag an divreinadurezh, "
                            },
                            {
                                "text": "met droukc'hras ha fulor d'an dabuterien, d'ar re a stourm ouzh ar wirionez hag a sent ouzh an direizhder, "
                            },
                            {
                                "text": "glac'har hag anken war bep ene den a ra an droug, war ar Yuzev da genta\u00f1, ha goude war ar Gresian, "
                            },
                            {
                                "text": "met gloar, enor ha peoc'h da bep den a ra ar mad, d'ar Yuzev da genta\u00f1, ha goude d'ar Gresian. "
                            },
                            {
                                "text": "Rak Doue ne ra van ebet eus diavaezio\u00f9 an dud. "
                            },
                            {
                                "text": "Ar re holl o devo pec'het hep al lezenn, a varvo ivez hep al lezenn, hag ar re holl o devo pec'het o kaout al lezenn, a vo barnet dre al lezenn. "
                            },
                            {
                                "text": "Rak n'eo ket ar re a selaou al lezenn a zo reizh dirak Doue, met ar re a vir al lezenn eo ar re a vo reishaet. "
                            },
                            {
                                "text": "Pa zeu ar baganed, int ha n'o deus ket al lezenn, da ober dre natur ar pezh a zo el lezenn, ez int ul lezenn dezho o-unan, o veza\u00f1 n'o deus ket al lezenn, "
                            },
                            {
                                "text": "diskouez a reont penaos oberenn al lezenn a zo skrivet en o c'halono\u00f9, o c'houstia\u00f1s a ro testeni dezho hag o so\u00f1jo\u00f9 en em damall pe en em zigarez etrezo, "
                            },
                            {
                                "text": "en deiz ma varno Doue obero\u00f9 kuzhet an dud dre Jezuz-Krist, hervez va Aviel.  "
                            },
                            {
                                "text": "   Setu, te a zo anvet Yuzev, en em harp war al lezenn, a denn gloar eus Doue, "
                            },
                            {
                                "text": "a anavez e volontez, a gav mat ar pezh a zo dispar, o veza\u00f1 desket dre al lezenn, "
                            },
                            {
                                "text": "a gred beza\u00f1 rener ar re dall, skl\u00earijenn ar re a zo en de\u00f1valijenn, "
                            },
                            {
                                "text": "doktor ar re ziouiziek, mestr ar re hegredik, o kaout el lezenn reolenn ar c'houiziegezh hag ar wirionez. "
                            },
                            {
                                "text": "Te eta, a gelenn ar re all, ha n'en em gelennez ket da-unan? Te a brezeg na dleer ket laerezh, hag e laerez? "
                            },
                            {
                                "text": "Te a lavar na dleer ket ober avoultriezh, hag e rez avoultriezh? Te a gasa an idolo\u00f9, hag e laerez templo\u00f9? "
                            },
                            {
                                "text": "Te a denn gloar eus al lezenn, hag e tizenor Doue o terri\u00f1 al lezenn? "
                            },
                            {
                                "text": "Rak anv Doue a zo mezhekaet e-touez ar baganed en abeg deoc'h, evel ma'z eo kement-se skrivet. "
                            },
                            {
                                "text": "Gwir eo ez eo an amdroc'h talvoudek mar virez al lezenn, met mar d-out un torrer eus al lezenn, da amdroc'h a zeu da veza\u00f1 diamdroc'h. "
                            },
                            {
                                "text": "Mar mir eta an hini n'eo ket amdroc'het gourc'hemenno\u00f9 al lezenn, e ziamdroc'h ha ne vo ket kontet evel amdroc'h? "
                            },
                            {
                                "text": "Ha mar mir al lezenn an hini n'eo ket amdroc'het dre natur, ha ne varno ket ac'hanout, te hag a dorr al lezenn gant da lizherenn ha da amdroc'h? "
                            },
                            {
                                "text": "Rak n'eo ket Yuzev an neb n'eo nemet en diavaez, ha n'eo ket an amdroc'h an hini a zo graet en diavaez er c'hig, "
                            },
                            {
                                "text": "met eus an diabarzh eo e vezer Yuzev, hag an amdroc'h a zo hini ar galon, hervez ar spered ha nann hervez al lizherenn. E veuleudi ne zeu ket eus an dud, met eus Doue.  "
                            }
                        ]
                    },
                    {
                        "verses": [
                            {
                                "text": "   Petra eta eo dreistelezh ar Yuzevien? Pe, petra eo talvoudegezh an amdroc'h? "
                            },
                            {
                                "text": "Bras eo e pep doare, dreist-holl dre ma'z eo bet fiziet enno diougano\u00f9 Doue. "
                            },
                            {
                                "text": "Petra eta mar d-eus hinienno\u00f9 ha n'o deus ket kredet, daoust hag o diskredoni a gaso da netra fealded Doue? "
                            },
                            {
                                "text": "N'eo ket! Met ra vo Doue anavezet gwirion ha pep den gaouiat, hervez ma'z eo skrivet: Evit ma vi kavet reizh en da gomzo\u00f9 ha ma c'hounezi da abeg pa vi barnet. "
                            },
                            {
                                "text": "Met mar deu hon direizhder da ziskouez reizhder Doue, petra a lavarimp? Daoust hag eo Doue direizh pa ziskouez e gounnar? Komz a ran evel an dud. "
                            },
                            {
                                "text": "N'eo ket! Anez, penaos e varnfe Doue ar bed? "
                            },
                            {
                                "text": "Ha mar deu gwirionez Doue da lugerni\u00f1 muioc'h evit e c'hloar dre va gaou, perak ez on c'hoazh barnet evel ur pec'her? "
                            },
                            {
                                "text": "Perak ne reomp ket an droug evit m'en em gavfe ar mad a gement-se, evel ma'z eus hinienno\u00f9 a dest e lavaromp, en ur zroukkomz ac'hanomp? Kondaonidigezh an dud-se a zo reizh.  "
                            },
                            {
                                "text": "   Petra eta? Ha gwelloc'h ez omp-ni? Tamm ebet. Rak diskouezet hon eus penaos ema\u00f1 an holl, Yuzevien ha Gresianed, dindan ar pec'hed, "
                            },
                            {
                                "text": "hervez ma'z eo skrivet: N'eus den reizh ebet, nann, hini ebet, "
                            },
                            {
                                "text": "n'eus den hag en deus skiant, n'eus den hag a glask Doue, "
                            },
                            {
                                "text": "an holl a zo en em zianket, an holl a zo en em lousaet asambles, n'eus hini anezho hag a ra ar mad, n'eus hini ebet. "
                            },
                            {
                                "text": "O gouzoug a zo ur bez digor, lakaet o deus o zeod da servija\u00f1 da douellerezh, ur binim a naer-aspig a zo dindan o muzello\u00f9, "
                            },
                            {
                                "text": "o geno\u00f9 a zo leun a vallozh ha c'hwervoni, "
                            },
                            {
                                "text": "ska\u00f1v eo o zreid da skuilha\u00f1 ar gwad, "
                            },
                            {
                                "text": "ar glac'har hag ar gwalleur a zo war o hento\u00f9, "
                            },
                            {
                                "text": "n'o deus ket anavezet hent ar peoc'h, "
                            },
                            {
                                "text": "n'ema\u00f1 ket douja\u00f1s Doue dirak o daoulagad. "
                            },
                            {
                                "text": "Hogen gouzout a reomp penaos kement a lavar al lezenn, en lavar d'ar re a zo dindan al lezenn, evit ma vo serret pep geno\u00f9 ha ma vo ar bed holl lakaet dindan barnedigezh Doue. "
                            },
                            {
                                "text": "Rak kig ebet ne vo reishaet diraza\u00f1 dre obero\u00f9 al lezenn, rak dre al lezenn eo e teu anaoudegezh ar pec'hed.  "
                            },
                            {
                                "text": "   Met brema\u00f1 reizhder Doue a zo bet diskuliet hep al lezenn, al lezenn hag ar brofeded o rei\u00f1 testeni dezha\u00f1, "
                            },
                            {
                                "text": "reizhder Doue dre ar feiz eus Jezuz-Krist, evit ar re holl ha war ar re holl a gred. Rak n'eus diforc'h ebet, "
                            },
                            {
                                "text": "peogwir o deus holl pec'het, ha ma tioueront gloar Doue, "
                            },
                            {
                                "text": "ha ma'z int reishaet evit netra dre e c'hras, dre an dasprenadur a zo e Jezuz-Krist, "
                            },
                            {
                                "text": "e\u00f1 hag a zo bet lakaet gant Doue da veza\u00f1 un aberzh a drugarez dre ar feiz en e wad, evit diskouez e reizhder dre ar pardon eus ar pec'hedo\u00f9 graet diagent e-pad deizio\u00f9 pasianted Doue, "
                            },
                            {
                                "text": "evit diskouez e reizhder en amzer a-vrema\u00f1, en doare da veza\u00f1 e-unan reizh ha da reishaat an neb en deus ar feiz eus Jezuz. "
                            },
                            {
                                "text": "Pelec'h eta ema\u00f1 an abeg d'en em rei\u00f1 gloar? Kaset eo kuit. Dre beseurt lezenn? Dre hini an obero\u00f9? Nann, met dre lezenn ar feiz. "
                            },
                            {
                                "text": "Dre-se eta e lavaromp ez eo reishaet an den dre ar feiz, hep obero\u00f9 al lezenn. "
                            },
                            {
                                "text": "Doue, ha bez' eo hepken Doue ar Yuzevien? Ha n'eo ket ivez hini ar baganed? Ya, bez' eo ivez hini ar baganed, "
                            },
                            {
                                "text": "rak bez' ez eus un Doue hepken a reishaio an amdroc'hidi dre ar feiz hag ar re ziamdroc'h dre ar feiz. "
                            },
                            {
                                "text": "Ha kas a reomp eta da netra al lezenn dre ar feiz? N'eo ket! Er c'hontrol, diazeza\u00f1 a reomp al lezenn.  "
                            }
                        ]
                    },
                    {
                        "verses": [
                            {
                                "text": "   Petra a lavarimp eta diwar-benn ar pezh en deus Abraham hon tad kavet hervez ar c'hig? "
                            },
                            {
                                "text": "Mar d-eo bet Abraham reishaet dre an obero\u00f9, en deus lec'h da denna\u00f1 gloar, met nann dirak Doue. "
                            },
                            {
                                "text": "Rak petra a lavar ar Skritur? Abraham a gredas Doue ha kement-se a voe kontet dezha\u00f1 da reizhder. "
                            },
                            {
                                "text": "Hogen, gopr an hini a labour n'eo ket kontet dezha\u00f1 evel ur c'hras met evel un dra dleet, "
                            },
                            {
                                "text": "ha d'an hini na labour ket met a gred en hini a reisha an den dizoue, e feiz a zo kontet dezha\u00f1 da reizhder. "
                            },
                            {
                                "text": "Evel-se ivez e tiskl\u00eari David e\u00fcrusted an den a zo kontet dezha\u00f1 gant Doue ar reizhder hep an obero\u00f9: "
                            },
                            {
                                "text": "E\u00fcrus ar re a zo pardonet dezho o direizhderio\u00f9 hag a zo goloet o fec'hedo\u00f9! "
                            },
                            {
                                "text": "E\u00fcrus an den na gonto ket dezha\u00f1 an Aotrou e bec'hed! "
                            },
                            {
                                "text": "An e\u00fcrusted-se eta, daoust hag eo evit an amdroc'hidi hepken pe evit ar re ziamdroc'h ivez? Rak lavarout a reomp penaos ar feiz a voe kontet da Abraham da reizhder. "
                            },
                            {
                                "text": "Pegoulz eta eo bet kontet dezha\u00f1? Pa oa amdroc'het pe diamdroc'h? Ne oa ket goude an amdroc'h, met e-pad ma oa c'hoazh diamdroc'h. "
                            },
                            {
                                "text": "Hag e resevas sin an amdroc'h evel siell ar reizhder eus ar feiz en doa bet o veza\u00f1 diamdroc'h, evit beza\u00f1 tad d'ar re holl a gred petra bennak ma'z int diamdroc'h, ha ma vo ar reizhder ivez kontet dezho, "
                            },
                            {
                                "text": "hag evit beza\u00f1 tad an amdroc'hidi, ar re n'int ket amdroc'het hepken met c'hoazh a heuilh roudo\u00f9 ar feiz en doa hon tad Abraham pa voe diamdroc'h. "
                            },
                            {
                                "text": "Evel-se ar bromesa da gaout ar bed da h\u00earezh n'eo ket bet graet da Abraham pe d'e lignez dre al lezenn, met dre reizhder ar feiz. "
                            },
                            {
                                "text": "Rak mar d-eo ar re eus ar lezenn an heritourien, ar feiz a zo aet da netra hag ar bromesa a zo torret. "
                            },
                            {
                                "text": "Al lezenn a zegas ar gounnar, peogwir e-lec'h n'eus lezenn ebet n'eus ket a dorridigezh-lezenn. "
                            },
                            {
                                "text": "Setu perak eus ar feiz eo hon eus resevet ar c'hras, evit ma vo ar bromesa asuret d'an holl lignez, nann hepken d'an hini a zo eus al lezenn, met ivez d'an hini a zo eus feiz Abraham, e\u00f1 hag a zo hon tad deomp holl, "
                            },
                            {
                                "text": "hervez ma'z eo skrivet: Da lakaet em eus da veza\u00f1 tad da veur a vroad. Hon tad eo dirak Doue en deus kredet enna\u00f1, e\u00f1 hag a ro buhez d'ar re varv hag a c'halv an trao\u00f9 n'emaint ket evel ma vijent. "
                            },
                            {
                                "text": "Oc'h esperout a-enep da bep espera\u00f1s, en deus kredet e teuje da veza\u00f1 tad da veur a vroad, hervez ar pezh a oa bet lavaret: Evel-se e vo da lignez. "
                            },
                            {
                                "text": "Evel na oa ket dinerzh er feiz, ne chomas ket da so\u00f1jal e oa e gorf dija gwanaet, pa'z eo gwir e oa erru tost da gant vloaz, hag e oa mammo\u00f9 Sara e stad a varv. "
                            },
                            {
                                "text": "N'en doe ket doueta\u00f1s dre zifizia\u00f1s e-ke\u00f1ver promesa Doue, met kre\u00f1vaet e voe dre ar feiz, en ur rei\u00f1 gloar da Zoue, "
                            },
                            {
                                "text": "o kredi\u00f1 start penaos ar pezh en deus prometet, a c'hell ivez ober. "
                            },
                            {
                                "text": "Setu perak kement-se a voe kontet dezha\u00f1 da reizhder. "
                            },
                            {
                                "text": "Hogen n'eo ket hepken evita\u00f1 eo skrivet e oa kontet-se dezha\u00f1, "
                            },
                            {
                                "text": "met deomp-ni eo ivez e vo kontet kement-se, ni hag a gred en hini en deus adsavet a-douez ar re varv Jezuz hon Aotrou, "
                            },
                            {
                                "text": "an hini a zo bet droukroet evit hor pec'hedo\u00f9 hag a zo adsavet a varv evit hor reizhadur.  "
                            }
                        ]
                    },
                    {
                        "verses": [
                            {
                                "text": "   O veza\u00f1 eta reishaet dre ar feiz, hon eus ar peoc'h gant Doue dre hon Aotrou Jezuz-Krist, "
                            },
                            {
                                "text": "e\u00f1 hag en deus roet deomp dre ar feiz digor d'ar c'hras-se a chomomp start enni, hag e kavomp gloar en espera\u00f1s eus meurded Doue. "
                            },
                            {
                                "text": "N'eo ket e kement-se hepken, met e kavomp gloar ivez er glac'haro\u00f9, o c'houzout penaos ar glac'har a zegas an dalc'husted, "
                            },
                            {
                                "text": "an dalc'husted ar vertuz amprouet, hag ar vertuz amprouet an espera\u00f1s. "
                            },
                            {
                                "text": "Hag an espera\u00f1s ne drompl ket, rak karantez Doue a zo bet skuilhet en hor c'halono\u00f9 gant ar Spered-Santel a zo bet roet deomp. "
                            },
                            {
                                "text": "Rak pa oamp c'hoazh hep nerzh, Krist a zo marvet, en amzer dereat, evit tud zizoue. "
                            },
                            {
                                "text": "A-boan ma varvfed evit un den reizh. Marteze e kredfe unan bennak mervel evit un den mat. "
                            },
                            {
                                "text": "Met Doue a ziskouez e garantez en hor c'he\u00f1ver, o veza\u00f1 ma oamp c'hoazh pec'herien pa'z eo marvet Krist evidomp. "
                            },
                            {
                                "text": "O veza\u00f1 eta brema\u00f1 reishaet dre e wad, muioc'h a-se e vimp salvet ganta\u00f1 eus ar gounnar. "
                            },
                            {
                                "text": "Rak mar d-omp bet, pa oamp enebourien, adunvanet gant Doue dre varv e Vab, muioc'h a-se o veza\u00f1 adunvanet, e vimp salvet dre e vuhez. "
                            },
                            {
                                "text": "N'eo ket kement-se hepken, met c'hoazh e kavomp gloar e Doue dre hon Aotrou Jezuz-Krist, hon eus resevet brema\u00f1 an adunvanidigezh dreza\u00f1.  "
                            },
                            {
                                "text": "   Dre-se, evel ma'z eo dre un den hepken ez eo deuet ar pec'hed er bed ha dre ar pec'hed ar marv, evel-se ivez ar marv a zo deuet d'en em astenn war an holl dud, rak holl o deus pec'het. "
                            },
                            {
                                "text": "Rak ar pec'hed a oa er bed a-raok al lezenn, met ar pec'hed n'eo ket kontet pa n'eus lezenn ebet. "
                            },
                            {
                                "text": "Koulskoude ar marv en deus renet adalek Adam betek Moizez, zoken war ar re n'o doa ket pec'het dre un disentidigezh he\u00f1vel ouzh hini Adam, e\u00f1 a oa skeudenn an hini a dlee dont. "
                            },
                            {
                                "text": "Met n'ema\u00f1 ket eus donezon ar c'hras evel eus ar pec'hed. Rak mar d-eo marvet tud e-leizh dre bec'hed unan hepken, kalz muioc'h gras Doue ha donezon ar c'hras deuet eus un den hepken, Jezuz-Krist, a zo en em skuilhet war galz a dud. "
                            },
                            {
                                "text": "Ha n'ema\u00f1 ket eus an donezon evel eus ar pezh a zo c'hoarvezet dre unan hepken en deus pec'het. Rak ar varnedigezh a zo deuet da veza\u00f1 kondaonidigezh goude ur pec'hed hepken, met donezon ar c'hras a zo deuet da veza\u00f1 reizhadur goude meur a bec'hed. "
                            },
                            {
                                "text": "Rak mar dre bec'hed unan hepken en deus ar marv renet dre unan hepken, kalz muioc'h ar re a resev ar fonnder eus ar c'hras hag eus donezon ar reizhder a reno er vuhez dre unan hepken, Jezuz-Krist. "
                            },
                            {
                                "text": "Evel-se eta, mar en deus ur pec'hed hepken talvezet ar gondaonidigezh d'an holl dud, evel-se ivez dre un ober a reizhder hepken an holl dud o deus ar reizhadur a ro ar vuhez. "
                            },
                            {
                                "text": "Rak evel dre disentidigezh un den hepken kalz a zo bet lakaet da veza\u00f1 pec'herien, evel-se ivez dre sentidigezh unan hepken kalz a vo lakaet da veza\u00f1 reizh. "
                            },
                            {
                                "text": "Hogen al lezenn a zo deuet evit lakaat ar pec'hed da fonna\u00f1; met e-lec'h m'en deus ar pec'hed fonnet, ar c'hras he deus dreistfonnet, "
                            },
                            {
                                "text": "hag, evel m'en deus ar pec'hed renet er marv, e reno ar c'hras ivez dre ar reizhder evit rei\u00f1 ar vuhez peurbadus dre Jezuz-Krist hon Aotrou.  "
                            }
                        ]
                    },
                    {
                        "verses": [
                            {
                                "text": "   Petra a lavarimp eta? Ha chom a raimp er pec'hed evit ma fonno ar c'hras? "
                            },
                            {
                                "text": "N'eo ket! Marv omp d'ar pec'hed, penaos e c'hellfemp beva\u00f1 c'hoazh enna\u00f1? "
                            },
                            {
                                "text": "Ha n'ouzoc'h ket penaos ni holl hag a zo bet badezet e Jezuz-Krist, a zo bet badezet en e varv? "
                            },
                            {
                                "text": "Sebeliet omp bet eta ganta\u00f1 dre ar vadeziant en e varv, evit, evel ma'z eo Krist adsavet a-douez ar re varv dre c'hloar an Tad, ma kerzhimp-ni ivez en hevelep doare e nevezded a vuhez. "
                            },
                            {
                                "text": "Rak mar d-omp bet unanet asambles en he\u00f1veledigezh ouzh e varv, e vimp ivez en e adsavidigezh a varv, "
                            },
                            {
                                "text": "o c'houzout penaos hon den kozh a zo bet kroazstaget ganta\u00f1, evit ma vo korf ar pec'hed distrujet, ha na vimp mui sklavourien ar pec'hed. "
                            },
                            {
                                "text": "Rak an hini a zo marv, a zo dieubet eus ar pec'hed. "
                            },
                            {
                                "text": "Hogen, mar d-omp marv gant Krist, e kredomp e vevimp ivez ganta\u00f1, "
                            },
                            {
                                "text": "o c'houzout penaos Krist adsavet a-douez ar re varv ne varvo ken. Ar marv n'en deus ken galloud warna\u00f1. "
                            },
                            {
                                "text": "Rak o vervel, eo marvet ur wech hepken evit ar pec'hed, met o veva\u00f1, e vev evit Doue. "
                            },
                            {
                                "text": "C'hwi ivez eta, en em sellit evel marv d'ar pec'hed evit mat, met bev evit Doue e Jezuz-Krist hon Aotrou. "
                            },
                            {
                                "text": "Ra ne reno eta ket ar pec'hed en ho korf marvel, evit ma sentot ouzh e zroukc'hoanto\u00f9. "
                            },
                            {
                                "text": "Na roit ket hoc'h izili d'ar pec'hed evit beza\u00f1 binvio\u00f9 a zireizhder, met en em roit hoc'h-unan da Zoue evel tud deuet eus ar marv d'ar vuhez, ha roit hoc'h izili evel binvio\u00f9 a reizhder evit Doue. "
                            },
                            {
                                "text": "Rak ar pec'hed n'en devo ken galloud warnoc'h, dre ma n'emaoc'h ket dindan al lezenn met dindan ar c'hras.  "
                            },
                            {
                                "text": "   Petra eta? Ha pec'hi\u00f1 a raimp dre ma n'emaomp ket dindan al lezenn met dindan ar c'hras? N'eo ket! "
                            },
                            {
                                "text": "Ha n'ouzoc'h ket penaos mar en em rentit sklavourien da unan bennak da senti\u00f1 outa\u00f1, ez oc'h sklavourien d'an hini ma sentit outa\u00f1, pe d'ar pec'hed evit ar marv, pe d'ar sentidigezh evit ar reizhder? "
                            },
                            {
                                "text": "Met graso\u00f9 ra vo roet da Zoue, goude beza\u00f1 bet sklavourien d'ar pec'hed, hoc'h eus sentet a galon ouzh reolenn a gelennadurezh oc'h bet roet dezhi. "
                            },
                            {
                                "text": "O veza\u00f1 bet dieubet eus ar pec'hed, oc'h deuet sklavourien d'ar reizhder. "
                            },
                            {
                                "text": "Komz a ran hervez giz an dud abalamour da zinerzhded ho kig. Evel eta ma hoc'h eus roet hoc'h izili da sklavourien d'an hudurniezh ha d'ar fallentez evit ar fallentez, evel-se roit hoc'h izili brema\u00f1 da sklavourien d'ar reizhder evit ar santeladur. "
                            },
                            {
                                "text": "Rak pa oac'h sklavourien d'ar pec'hed, e oac'h frank e-ke\u00f1ver ar reizhder. "
                            },
                            {
                                "text": "Peseurt frouezh a dennec'h eta neuze eus an trao\u00f9-se a ra mezh deoc'h brema\u00f1? Rak diwezh an trao\u00f9-se eo ar marv. "
                            },
                            {
                                "text": "Met brema\u00f1, o veza\u00f1 dieubet eus ar pec'hed ha deuet sklavourien da Zoue, e tennit evit frouezh ar santeladur, hag evit diwezh ar vuhez peurbadus. "
                            },
                            {
                                "text": "Rak gopr ar pec'hed eo ar marv, met donezon Doue eo ar vuhez peurbadus e Jezuz-Krist hon Aotrou.  "
                            }
                        ]
                    },
                    {
                        "verses": [
                            {
                                "text": "   Breudeur, ha n'ouzoc'h ket, rak komz a ran ouzh tud a anavez al lezenn, penaos al lezenn n'he deus galloud war an den nemet e-pad ma'z eo bev? "
                            },
                            {
                                "text": "Rak ur wreg dimezet a zo ereet dre al lezenn ouzh hec'h ozhac'h e-keit ha ma'z eo bev, met mar deu hec'h ozhac'h da vervel, dizereet eo diouzh lezenn an ozhac'h. "
                            },
                            {
                                "text": "Evel-se eta, mar deu da zimezi\u00f1 da ur gwaz all e-pad buhez hec'h ozhac'h, e vo galvet avoultrerez. Met mar deu hec'h ozhac'h da vervel, dieubet eo diouzh al lezenn en hevelep doare ma n'eo ket avoultrerez mar deu da zimezi\u00f1 da ur gwaz all. "
                            },
                            {
                                "text": "Evel-se, va breudeur, c'hwi ivez a zo deuet marv d'al lezenn dre gorf Krist, evit beza\u00f1 da unan all, da lavarout eo d'an hini a zo adsavet a-douez ar re varv, evit ma tougimp frouezh da Zoue. "
                            },
                            {
                                "text": "Rak pa oamp er c'hig, c'hoantegezhio\u00f9 ar pec'hedo\u00f9 a laboure en hon izili war-bouez al lezenn, o tougen frouezh d'ar marv. "
                            },
                            {
                                "text": "Met brema\u00f1 dizereet omp bet diouzh al lezenn, o veza\u00f1 marv d'ar pezh a oamp dalc'het dindana\u00f1, en hevelep doare ma servijomp e nevezded ar spered ha nann hervez al lizherenn a zo deuet da veza\u00f1 kozh. "
                            },
                            {
                                "text": "Petra a lavarimp eta? Hag eo pec'hed al lezenn? N'eo ket! Met ne'm eus anavezet ar pec'hed nemet dre al lezenn. Rak ne'm bije ket anavezet an droukc'hoant ma n'en dije ket al lezenn lavaret: Ne zroukc'hoantai ket. "
                            },
                            {
                                "text": "Met ar pec'hed, o kemer an tu eus ar gourc'hemenn, en deus lakaet ennon pep seurt droukc'hoanto\u00f9. Rak hep al lezenn, ar pec'hed a zo marv. "
                            },
                            {
                                "text": "Bez' e oan bev gwechall hep lezenn, met ar gourc'hemenn o veza\u00f1 deuet, ar pec'hed en deus adkemeret buhez, hag ez on deuet da vervel. "
                            },
                            {
                                "text": "Hag eo en em gavet penaos ar gourc'hemenn, hag a dlee rei\u00f1 din ar vuhez, en deus roet din ar marv. "
                            },
                            {
                                "text": "Rak ar pec'hed, o kemer an tu eus ar gourc'hemenn, en deus tromplet ac'hanon, ha dreza\u00f1 en deus va lazhet. "
                            },
                            {
                                "text": "Al lezenn eta a zo santel, hag ar gourc'hemenn a zo santel, reizh ha mat. "
                            },
                            {
                                "text": "Ha roet en deus din neuze ar marv ar pezh a zo mat? N'eo ket! Met ar pec'hed eo, evit m'en em ziskouez evel pec'hed en ur rei\u00f1 din ar marv dre un dra vat, hag evit ma teu da veza\u00f1 gwall bec'her dre ar gourc'hemenn.  "
                            },
                            {
                                "text": "   Rak gouzout a reomp ez eo al lezenn speredel, met me a zo kigel, gwerzhet d'ar pec'hed. "
                            },
                            {
                                "text": "Rak n'ouzon ket ar pezh a ran, ober a ran ar pezh na fell ket din, ober a ran ar pezh a gasaan. "
                            },
                            {
                                "text": "Hogen, mar gran ar pezh na fell ket din, ec'h anavezan ez eo mat al lezenn. "
                            },
                            {
                                "text": "Met brema\u00f1 n'eo mui me a ra kement-se, met ar pec'hed a chom ennon. "
                            },
                            {
                                "text": "Rak gouzout a ran penaos ar mad ne chom ket ennon, da lavarout eo em c'hig; c'hoant am eus d'ober ar mad, met ne gavan ket ar galloud d'henn ober. "
                            },
                            {
                                "text": "Rak ne ran ket ar mad a fell din, met ober a ran an droug na fell ket din d'ober. "
                            },
                            {
                                "text": "Mar gran ar pezh na fell ket din, n'eo mui me a ra kement-se, met ar pec'hed a chom ennon. "
                            },
                            {
                                "text": "Kavout a ran eta al lezenn-ma\u00f1: pa fell din ober ar mad, an droug a zo stag ouzhin. "
                            },
                            {
                                "text": "Rak kavout a ran plijadur e lezenn Doue hervez an den a-ziabarzh, "
                            },
                            {
                                "text": "met gwelout a ran ul lezenn all em izili, ul lezenn a ra brezel a-enep lezenn va c'hlevidigezh hag am dalc'h ereet ouzh lezenn ar pec'hed a zo em izili. "
                            },
                            {
                                "text": "Paour-kaezh paotr ma'z on! Piv a zieubo ac'hanon eus korf ar marv-ma\u00f1? "
                            },
                            {
                                "text": "Trugarekaat a ran Doue, dre Jezuz-Krist hon Aotrou! Evel-se eta, me va-unan a servij lezenn Doue dre ar glevidigezh, met lezenn ar pec'hed dre ar c'hig.  "
                            }
                        ]
                    },
                    {
                        "verses": [
                            {
                                "text": "   N'eus ken eta brema\u00f1 kondaonidigezh ebet evit ar re a zo e Jezuz-Krist, ar re a gerzh nann hervez ar c'hig met hervez ar spered. "
                            },
                            {
                                "text": "Rak lezenn ar Spered a vuhez a zo e Jezuz-Krist en deus va dieubet eus lezenn ar pec'hed hag ar marv. "
                            },
                            {
                                "text": "Rak ar pezh a oa dibosupl d'al lezenn, abalamour ma oa dinerzh dre ar c'hig, Doue, en ur gas e Vab e-unan en ur c'hig he\u00f1vel ouzh hini ar pec'hed, hag en abeg d'ar pec'hed, a gondaonas ar pec'hed er c'hig, "
                            },
                            {
                                "text": "evit ma vefe peurc'hraet reizhder al lezenn ennomp-ni na gerzhomp ket hervez ar c'hig met hervez ar spered. "
                            },
                            {
                                "text": "Rak ar re a vev hervez ar c'hig a laka o c'harantez e trao\u00f9 ar c'hig, met ar re a vev hervez ar spered a laka o c'harantez e trao\u00f9 ar spered. "
                            },
                            {
                                "text": "Karantez ar c'hig eo ar marv, met karantez ar spered eo ar vuhez hag ar peoc'h, "
                            },
                            {
                                "text": "rak karantez ar c'hig a zo enebiezh ouzh Doue, dre na sent ket ouzh lezenn Doue hag evit gwir ne c'hell ket henn ober. "
                            },
                            {
                                "text": "Ar re a zo er c'hig ne c'hellont ket plijout da Zoue. "
                            },
                            {
                                "text": "Met n'emaoc'h ket er c'hig met er spered, gant ma chom Spered Doue ennoc'h. Ma ez eus unan bennak ha n'en deus ket Spered Krist, hennezh n'eo ket dezha\u00f1. "
                            },
                            {
                                "text": "Met mar d-ema\u00f1 Krist ennoc'h, ar c'horf evit gwir a zo marv abalamour d'ar pec'hed, met ar spered a zo buhez abalamour d'ar reizhder. "
                            },
                            {
                                "text": "Mar chom ennoc'h Spered an hini en deus adsavet Jezuz a-douez ar re varv, an hini en deus adsavet Krist a-douez ar re varv a roio ivez ar vuhez d'ho korfo\u00f9 marvel dre e Spered a chom ennoc'h. "
                            },
                            {
                                "text": "Evel-se eta, breudeur, n'omp ket dleourien d'ar c'hig evit beva\u00f1 hervez ar c'hig. "
                            },
                            {
                                "text": "Rak mar bevit hervez ar c'hig, e varvot, met mar lakait dre ar Spered obero\u00f9 ar c'horf da vervel, e vevot. "
                            },
                            {
                                "text": "Rak ar re holl a zo renet gant Spered Doue a zo mibien Doue. "
                            },
                            {
                                "text": "Ha n'hoc'h eus ket resevet ur spered a sklavelezh evit beza\u00f1 c'hoazh en aon, met resevet hoc'h eus ur Spered advugela\u00f1 a laka ac'hanomp da grial: Abba! Tad! "
                            },
                            {
                                "text": "Ar Spered e-unan a ro testeni d'hor spered ez omp bugale da Zoue. "
                            },
                            {
                                "text": "Ha mar d-omp bugale, ez omp ivez heritourien, heritourien da Zoue ha kenheritourien gant Krist, mar gouza\u00f1vomp koulskoude ganta\u00f1 evit ma resevimp ivez gloar ganta\u00f1.  "
                            },
                            {
                                "text": "   Me a gav din n'eus he\u00f1veledigezh ebet etre poanio\u00f9 an amzer a-vrema\u00f1 hag ar gloar da zont a vo diskuliet ennomp. "
                            },
                            {
                                "text": "Rak ar grouadelezh a zo o c'hortoz gant ur c'hoant start ma vo diskuliet mibien Doue, "
                            },
                            {
                                "text": "rak n'eo ket dre gaer ema\u00f1 ar grouadelezh dindan ar fouge, met abalamour d'an hini en deus he lakaet eo, "
                            },
                            {
                                "text": "gant an espera\u00f1s e vo ivez dieubet eus sklavelezh ar vreinadurezh evit beza\u00f1 e frankiz gloar bugale Doue. "
                            },
                            {
                                "text": "Gouzout a reomp penaos betek vrema\u00f1 an holl grouadelezh a huanad hag a c'houza\u00f1v gwentlo\u00f9 ar gwilioud, "
                            },
                            {
                                "text": "ha n'eo ket hi hepken, met ni ivez, en ur gaout frouezh kenta\u00f1 ar Spered, e huanadomp ivez ennomp hon-unan o c'hortoz an advugela\u00f1, dasprenadur hor c'horf. "
                            },
                            {
                                "text": "Rak salvet omp en espera\u00f1s, met an espera\u00f1s a weler n'eo ken espera\u00f1s. Penaos e c'heller esperout ar pezh a weler? "
                            },
                            {
                                "text": "Met ma'c'h esperomp ar pezh na welomp ket, ez omp ouzh henn gortoz gant pasianted. "
                            },
                            {
                                "text": "Evel-se ivez ar Spered a sikour ac'hanomp en hon dinerzhded. Rak n'ouzomp ket petra a dleomp goulenn evit pedi\u00f1 evel ma'z eo dereat. Met ar Spered e-unan a erbed evidomp dre huanado\u00f9 na c'hellont ket beza\u00f1 displeget. "
                            },
                            {
                                "text": "An hini a furch ar c'halono\u00f9 a oar petra eo so\u00f1j ar Spered, rak ec'h erbed evit ar sent hervez Doue. "
                            },
                            {
                                "text": "Gouzout a reomp penaos pep tra a dro da vad evit ar re a gar Doue, ar re a zo galvet hervez e ziviz. "
                            },
                            {
                                "text": "Rak ar re en deus anavezet a-ziaraok, en deus ivez raktonket da veza\u00f1 he\u00f1vel ouzh skeudenn e Vab, evit ma vo hema\u00f1 ar c'henta\u00f1-ganet e-touez meur a vreur. "
                            },
                            {
                                "text": "Hag ar re en deus raktonket, en deus ivez o galvet. Hag ar re en deus galvet, en deus ivez o reishaet. Hag ar re en deus reishaet, en deus ivez roet gloar dezho. "
                            },
                            {
                                "text": "Petra a lavarimp eta diwar-benn an trao\u00f9-se? Mar d-eo Doue evidomp, piv a vo a-enep deomp? "
                            },
                            {
                                "text": "E\u00f1 ha n'en deus ket espernet e Vab e-unan, met en deus e roet evidomp holl, penaos ne roio ket pep tra deomp ganta\u00f1? "
                            },
                            {
                                "text": "Piv a savo evit tamall ar re zibabet gant Doue? Doue eo an hini a reisha. "
                            },
                            {
                                "text": "Piv a gondaono anezho? Krist a zo marv, hag ivez adsavet a varv, ema\u00f1 zoken a-zehou da Zoue, hag ouzhpenn ec'h erbed evidomp. "
                            },
                            {
                                "text": "Piv a zispartio ac'hanomp diouzh karantez Krist? Ha bez' e vo an anken, ar glac'har, an heskinerezh, an naon, an noazhder, ar riskl, ar c'hleze? "
                            },
                            {
                                "text": "Evel-se eo skrivet: Lakaet omp d'ar marv bemdez abalamour dit, hag omp sellet evel de\u00f1ved kempennet d'ar gigerezh. "
                            },
                            {
                                "text": "Met en holl drao\u00f9-se ez omp ouzhpenn trec'herien dre an hini en deus hor c'haret. "
                            },
                            {
                                "text": "Rak sur on penaos nag ar marv, nag ar vuhez, nag an aelez, nag ar pri\u00f1selezhio\u00f9, nag ar galloudo\u00f9, nag an trao\u00f9 a-vrema\u00f1, nag an trao\u00f9 da zont, "
                            },
                            {
                                "text": "nag an uhelder, nag an donder, na krouadur all ebet, ne c'hello hon dispartia\u00f1 diouzh karantez Doue a zo e Jezuz-Krist hon Aotrou.  "
                            }
                        ]
                    },
                    {
                        "verses": [
                            {
                                "text": "   Me a lavar ar wirionez e Krist, ne lavaran gaou ebet, va c'houstia\u00f1s a ro testeni din dre er Spered-Santel, "
                            },
                            {
                                "text": "un dristidigezh vras am eus hag ur glac'har dalc'hus a zo em c'halon. "
                            },
                            {
                                "text": "Rak karout a rafen beza\u00f1 va-unan milliget ha dispartiet diouzh Krist evit va breudeur, va c'herent hervez ar c'hig, "
                            },
                            {
                                "text": "a zo Israeliz, a zo bet roet dezho an advugela\u00f1, ar gloar, an emglevio\u00f9, donezon al lezenn, al lid, ar promesao\u00f9, "
                            },
                            {
                                "text": "a zo deuet eus lignez an tado\u00f9, ha diouto eo deuet Krist hervez ar c'hig, an hini a zo Doue dreist an holl drao\u00f9, benniget da virviken. Amen. "
                            },
                            {
                                "text": "N'eo ket koulskoude m'en defe ger Doue deuet da netra. Rak ar re holl a zo deuet eus lignez Israel n'int ket Israel, "
                            },
                            {
                                "text": "hag evito da veza\u00f1 eus lignez Abraham, n'int ket holl e vugale. Met skrivet eo: En Izaak e vo ul lignez a zougo da anv, "
                            },
                            {
                                "text": "da lavarout eo, n'eo ket bugale ar c'hig a zo bugale da Zoue, met bugale ar bromesa eo ar re a zo kontet da veza\u00f1 al lignez. "
                            },
                            {
                                "text": "Rak setu ama\u00f1 gerio\u00f9 ar bromesa: Dont a rin en-dro d'ar poent-ma\u00f1 ar bloaz, ha Sara he devo ur mab. "
                            },
                            {
                                "text": "N'eo ket-se hepken, met e c'hoarvezas kement-all gant Rebeka pa go\u00f1sevas en ur wech eus Izaak hon tad, "
                            },
                            {
                                "text": "rak ar vugale ne oant ket ganet c'hoazh ha n'o doa graet na mad na droug, met evit ma chomfe start an diviz a zibab eus Doue nann abalamour d'an obero\u00f9 met abalamour d'an hini a c'halv, "
                            },
                            {
                                "text": "e voe lavaret dezhi: An hena\u00f1 a vo dindan ar yaouanka\u00f1, "
                            },
                            {
                                "text": "Skrivet eo: Karet em eus Jakob ha kasaet em eus Eza\u00fc.  "
                            },
                            {
                                "text": "   Petra a lavarimp eta? Ha bez' ez eus direizhder e Doue? N'eo ket! "
                            },
                            {
                                "text": "Rak lavaret en deus da Voizez: Me a raio trugarez d'an hini a rin trugarez dezha\u00f1 hag em bo truez ouzh an hini am bo truez outa\u00f1. "
                            },
                            {
                                "text": "Evel-se eta, kement-se ne zeu ket eus an hini a fell dezha\u00f1, nag eus an hini a red, met eus an hini a ra trugarez, eus Doue. "
                            },
                            {
                                "text": "Rak ar Skritur a lavar da Faraon: Da savet em eus evit kement-ma\u00f1, evit diskouez ennout va galloud hag evit ma vo embannet va anv dre an douar holl. "
                            },
                            {
                                "text": "Evel-se eta, e ra trugarez d'an neb a fell dezha\u00f1 hag e kaleta an neb a fell dezha\u00f1. "
                            },
                            {
                                "text": "Neuze e lavari din: Perak e kav abeg c'hoazh? Rak piv a c'hell enebi\u00f1 ouzh e volontez? "
                            },
                            {
                                "text": "Met kentoc'h, o den, piv out evit tabutal gant Doue? Hag ar pod a lavaro d'an hini en deus graet anezha\u00f1: Perak ec'h eus va graet evel-se? "
                            },
                            {
                                "text": "Ha n'en deus ket ar poder ar galloud d'ober eus un hevelep toaz-douar ur pod evit an enor hag unan all evit un implij dister? "
                            },
                            {
                                "text": "Petra lavarout mar en deus Doue, o fellout dezha\u00f1 diskouez e gounnar ha rei\u00f1 da anavezout e c'halloud, gouza\u00f1vet gant ur basianted vras podo\u00f9 a gounnar graet evit ar gollidigezh, "
                            },
                            {
                                "text": "evit rei\u00f1 da anavezout pinvidigezh e c'hloar e-ke\u00f1ver podo\u00f9 a drugarez en deus graet a-ziaraok evit ar gloar, "
                            },
                            {
                                "text": "en hor c'he\u00f1ver hag en deus galvet, nann hepken a-douez ar Yuzevien met ivez a-douez ar baganed? "
                            },
                            {
                                "text": "Henn lavarout a ra en Ozea: Envel a rin va fobl an hini na oa ket va fobl, hag ar garet-mat an hini na oa ket ar garet-mat. "
                            },
                            {
                                "text": "Hag e c'hoarvezo penaos el lec'h-se ma oa bet lavaret dezho: C'hwi n'oc'h ket va fobl, e vint anvet: Mibien an Doue bev. "
                            },
                            {
                                "text": "Izaia ivez a sav e vouezh diwar-benn Israel: Pa vefe niver mibien Israel evel traezh ar mor, un nemorant hepken a vo salvet. "
                            },
                            {
                                "text": "Rak e peurc'hraio an afer hag en berraio gant reizhder, rak an Aotrou a raio un oberenn berr war an douar. "
                            },
                            {
                                "text": "Izaia en doa lavaret diagent en hevelep doare: Ma n'en dije ket Aotrou an armeo\u00f9 lezet ganeomp un hadenn, e vijemp deuet evel Sodom, hor bije he\u00f1velekaet Gomora. "
                            },
                            {
                                "text": "Petra a lavarimp eta? Penaos ar baganed na glaskent ket ar reizhder, o deus kavet ur reizhder, ar reizhder a zo dre ar feiz, "
                            },
                            {
                                "text": "met Israel hag a glaske ul lezenn a reizhder, n'eo ket deuet a-benn da gavout al lezenn-se a reizhder. "
                            },
                            {
                                "text": "Perak? Dre ma n'o deus ket he c'hlasket dre ar feiz met dre obero\u00f9 al lezenn. En em stoket int ouzh ar maen-kouezh, "
                            },
                            {
                                "text": "hervez ma'z eo skrivet: Setu, e lakaan e Sion ur maen-kouezh hag ur roc'h a wallskouer, ha piv bennak a gredo enna\u00f1 ne vo ket mezhekaet.  "
                            }
                        ]
                    },
                    {
                        "verses": [
                            {
                                "text": "   Breudeur, c'hoant va c'halon ha va fedenn da Zoue evit Israel, eo ma vint salvet. "
                            },
                            {
                                "text": "Rak rei\u00f1 a ran an testeni-ma\u00f1 dezho penaos o deus gred evit Doue, met ur gred n'eo ket hervez an anaoudegezh. "
                            },
                            {
                                "text": "Rak evel na anavezont ket reizhder Doue ha ma klaskont diazeza\u00f1 o reizhder o-unan, n'o deus ket pleget da reizhder Doue. "
                            },
                            {
                                "text": "Rak Krist eo diwezh al lezenn evit reizhadur ar re holl a gred. "
                            },
                            {
                                "text": "Moizez a skriv diwar-benn ar reizhder a zeu eus al lezenn: An den a raio an trao\u00f9-ma\u00f1 a vevo drezo. "
                            },
                            {
                                "text": "Met ar reizhder a zeu eus ar feiz a gomz evel-henn: Na lavar ket en da galon: Piv a bigno en ne\u00f1v? Lakaat Krist da ziskenn eo; "
                            },
                            {
                                "text": "pe: Piv a ziskenno en donder? Lakaat Krist da adpignat a-douez ar re varv eo. "
                            },
                            {
                                "text": "Petra a lavar eta? Ar ger a zo tost dit, en da c'heno\u00f9 hag en da galon. Setu aze ar ger a feiz a brezegomp: "
                            },
                            {
                                "text": "Mar anzavez gant da c'heno\u00f9 an Aotrou Jezuz ha mar kredez en da galon en deus Doue e adsavet a-douez ar re varv, e vi salvet. "
                            },
                            {
                                "text": "Rak kredi\u00f1 a reer gant ar galon evit kaout ar reizhder, hag anzav a reer gant ar geno\u00f9 evit kaout ar silvidigezh. "
                            },
                            {
                                "text": "Rak ar Skritur a lavar: Piv bennak a gred enna\u00f1 ne vo ket mezhekaet. "
                            },
                            {
                                "text": "N'eus diforc'h ebet etre ar Yuzev hag ar Gresian, dre ma o deus holl un hevelep Aotrou, a zo pinvidik evit ar re holl a c'halv anezha\u00f1. "
                            },
                            {
                                "text": "Rak piv bennak a c'halvo anv an Aotrou a vo salvet. "
                            },
                            {
                                "text": "Penaos eta e c'halvint an hini n'o deus ket kredet enna\u00f1? Ha penaos e kredint en hini n'o deus ket klevet diwar e benn? Ha penaos e klevint komz diwar e benn ma ne vez den da brezeg? "
                            },
                            {
                                "text": "Ha penaos e vo prezeget ma ne vez kaset den? Skrivet eo eta: Pegen kaer eo treid ar re a brezeg Aviel ar peoc'h, ar re a gemenn keleier mat! "
                            },
                            {
                                "text": "Met n'o deus ket sentet holl ouzh an Aviel, rak Izaia a lavar: Aotrou, piv en deus kredet d'ar pezh hon eus prezeget? "
                            },
                            {
                                "text": "Ar feiz a zeu eta eus ar pezh a glever, hag ar pezh a glever a zeu eus ger Doue. "
                            },
                            {
                                "text": "Met e lavaran: Ha n'o deus ket klevet? Er c'hontrol, o mouezh a zo aet dre an douar holl hag o c'homzo\u00f9 betek penno\u00f9 pella\u00f1 ar bed. "
                            },
                            {
                                "text": "Met e lavaran: Ha n'en deus ket Israel anavezet? Da genta\u00f1 Moizez a lavar: Me ho lakaio da veza\u00f1 gwarizius dre ar pezh n'eo ket ur bobl, lakaat a rin droug da sevel ennoc'h dre ur vroad diskiant. "
                            },
                            {
                                "text": "Hag Izaia a gred lavarout: Kavet on bet gant ar re na'm c'hlaskent ket, anavezet on bet gant ar re na c'houlennent ket diwar va fenn. "
                            },
                            {
                                "text": "Met e-ke\u00f1ver Israel, e lavar: A-hed an deiz em eus astennet va daouarn etrezek ur bobl disent ha chifus.  "
                            }
                        ]
                    },
                    {
                        "verses": [
                            {
                                "text": "Me a lavar eta: Hag en deus Doue taolet kuit e bobl? N'eo ket! Rak me a zo va-unan Israelat, eus lignez Abraham, eus meuriad Benjamin. "
                            },
                            {
                                "text": "Doue n'en deus ket taolet kuit e bobl anavezet a-ziagent ganta\u00f1. Ha n'ouzoc'h ket ar pezh a lavar ar Skritur diwar-benn Elia, penaos en em glemmas da Zoue a-enep Israel? "
                            },
                            {
                                "text": "Aotrou, lazhet o deus da brofeded, diskaret o deus da aoterio\u00f9, me a zo chomet va-unan, hag e klaskont va lazha\u00f1. "
                            },
                            {
                                "text": "Met peseurt respont a reas Doue dezha\u00f1? Miret em eus din seizh mil den n'o deus ket pleget o glin dirak Baal. "
                            },
                            {
                                "text": "Bez' ez eus ivez eta en amzerio\u00f9-ma\u00f1 un nemorant a zo bet miret hervez dibaberezh ar c'hras. "
                            },
                            {
                                "text": "Hogen mar d-eo dre c'hras, n'eo mui dre an obero\u00f9, anez ar c'hras ne vije mui ur c'hras. Met mar d-eo dre an obero\u00f9, n'eo mui ur c'hras, anez an obero\u00f9 ne vijent mui obero\u00f9. "
                            },
                            {
                                "text": "Petra eta? Ar pezh a glaske Israel n'eo ket bet kavet ganta\u00f1, met ar re zibabet o deus henn kavet, hag ar re all a zo bet kaledet, "
                            },
                            {
                                "text": "hervez ma'z eo skrivet: Doue en deus roet dezho betek an devezh-ma\u00f1 ur spered a vorgousk, daoulagad ha ne welont ket, divskouarn ha ne glevont ket. "
                            },
                            {
                                "text": "Ha David a lavar: Ra vo o zaol dezho ur roued, ur pech, un abeg da gouezha\u00f1, hag o faeamant, "
                            },
                            {
                                "text": "ra vo o daoulagad te\u00f1valaet evit na welint ket, ha ra vo o c'hein daoubleget da viken.  "
                            },
                            {
                                "text": "   Me a lavar eta: Ha strebotet o deus evit kouezha\u00f1? N'eo ket! Met ar silvidigezh a zo deuet d'ar baganed dre o lamm, evit lakaat ar warizi da sevel enno. "
                            },
                            {
                                "text": "Met mar d-eo bet o lamm pinvidigezh ar bed hag o bihander pinvidigezh ar baganed, pegement mui e vo o distro holl. "
                            },
                            {
                                "text": "Me a lavar deoc'h-c'hwi, paganed: O veza\u00f1 abostol ar baganed, e roan gloar da'm ministrerezh, "
                            },
                            {
                                "text": "o klask hegasi\u00f1, mar gellan, gwarizi ar re eus va c'hig ha salvi\u00f1 hinienno\u00f9 anezho. "
                            },
                            {
                                "text": "Rak, mar d-eo bet o distaol adunvanidigezh ar bed, petra a vo o adgalvidigezh, nemet ur vuhez a-douez ar re varv? "
                            },
                            {
                                "text": "Mar d-eo ar frouezh kenta\u00f1 santel, ar bern a zo ivez, ha mar d-eo ar wrizienn santel, ar branko\u00f9 a zo ivez. "
                            },
                            {
                                "text": "Met mar d-eo lamet kuit hinienno\u00f9 eus ar branko\u00f9, ha mar d-out-te, olivezenn gouez, bet imboudet en o lec'h ha deuet da gaout lod e gwrizienn hag e chug an olivezenn, "
                            },
                            {
                                "text": "na zenn ket gloar diwar goust ar branko\u00f9-se. Mar tennez gloar, anavez penaos n'eo ket te a zoug ar wrizienn, met ar wrizienn eo an hini a zoug ac'hanout. "
                            },
                            {
                                "text": "Te a lavari eta: Ar branko\u00f9 a zo bet troc'het evit ma vijen-me imboudet. "
                            },
                            {
                                "text": "Gwir eo, lamet int bet kuit abalamour d'o diskredoni, ha te a chom dre ar feiz. Arabat dit lorc'hi\u00f1, met az pez aon, "
                            },
                            {
                                "text": "rak ma n'en deus ket Doue espernet ar branko\u00f9 naturel, diwall na vefes ket espernet kennebeut. "
                            },
                            {
                                "text": "Laka evezh eta ouzh madelezh hag ouzh garvder Doue: e c'harvder e-ke\u00f1ver ar re a zo kouezhet, met e vadelezh en da ge\u00f1ver, mar kendalc'hez er vadelezh-se, anez e vi lamet kuit ivez. "
                            },
                            {
                                "text": "Hag evito, ma ne gendalc'hont ket en diskredoni, e vint imboudet, rak Doue en deus ar galloud d'o imbouda\u00f1 a-nevez. "
                            },
                            {
                                "text": "Rak mar d-out bet troc'het eus an olivezenn gouez dre e natur hag imboudet, a-enep lezenn an natur, war an olivezenn vat, pegement mui, ar re a zo ar branko\u00f9 naturel ha ne vint ket imboudet war o olivezenn o-unan? "
                            },
                            {
                                "text": "Rak ne fell ket din, breudeur, na oufec'h ket ar mister-ma\u00f1, evit na viot ket fur d'ho taoulagad hoc'h-unan, penaos ul lodenn eus Israel a zo kouezhet er galeted betek ma vo holl bobl ar baganed deuet e-barzh; "
                            },
                            {
                                "text": "hag evel-se holl Israel a vo salvet, evel ma'z eo skrivet: An dieuber a zeuio eus Sion hag e pellaio eus Jakob pep dizouja\u00f1s; "
                            },
                            {
                                "text": "ha kement-se eo an emglev a rin ganto pa lamin o fec'hedo\u00f9. "
                            },
                            {
                                "text": "Gwir eo ez int enebourien e-ke\u00f1ver an Aviel abalamour deoc'h, met e-ke\u00f1ver an dibaberezh, ez int karet abalamour d'o zado\u00f9, "
                            },
                            {
                                "text": "rak donezono\u00f9 ha galvidigezh Doue a zo didorrus. "
                            },
                            {
                                "text": "Evel ma'z oc'h bet gwechall disent ouzh Doue, ha ma hoc'h eus bet brema\u00f1 trugarez dre o disentidigezh, "
                            },
                            {
                                "text": "en hevelep doare ez int bet brema\u00f1 disent, evit m'o devo ivez trugarez, dre an drugarez a zo bet roet deoc'h. "
                            },
                            {
                                "text": "Rak Doue en deus dastumet an holl dud en disentidigezh evit ober trugarez d'an holl. "
                            },
                            {
                                "text": "O donder pinvidigezh, furnez, ha gouiziegezh Doue! Pegen disont eo e varnedigezhio\u00f9 ha pegen digompren eo e hento\u00f9! "
                            },
                            {
                                "text": "Rak piv en deus anavezet so\u00f1j an Aotrou, pe piv a zo bet e guzulier? "
                            },
                            {
                                "text": "Pe piv en deus roet dezha\u00f1 ar c'henta\u00f1 hag a vo paeet en distro? "
                            },
                            {
                                "text": "Rak an holl drao\u00f9 a zo anezha\u00f1 ha dreza\u00f1 hag evita\u00f1. Dezha\u00f1 ra vo ar gloar da viken! Amen.  "
                            }
                        ]
                    },
                    {
                        "verses": [
                            {
                                "text": "   Ho pedi\u00f1 a ran eta, breudeur, dre drugarez Doue, da ginnig ho korfo\u00f9 en aberzh bev, santel, plijus da Zoue, ar pezh a zo ul lid dereat eus ho perzh. "
                            },
                            {
                                "text": "N'en em blegit ket d'ar c'hantved-ma\u00f1, met bezit che\u00f1chet dre nevezidigezh ho klevidigezh, evit ma'c'h anavezot ez eo bolontez Doue mat, plijus ha peurvat. "
                            },
                            {
                                "text": "Gant ar c'hras a zo bet roet din, e lavaran da bep hini ac'hanoc'h n'en devo ket anezha\u00f1 e-unan ur meno brasoc'h eget ma'z eo ret, met m'en devo santado\u00f9 izel, hervez ar muzul a feiz en deus Doue roet da bep hini. "
                            },
                            {
                                "text": "Rak, evel ma hon eus meur a ezel en ur c'horf hepken ha n'o deus ket an holl izili an hevelep labour d'ober, "
                            },
                            {
                                "text": "evel-se ivez, ni a zo meur a hini hag emaomp ur c'horf hepken e Krist, o veza\u00f1 pep hini ac'hanomp ezel an eil ouzh egile, "
                            },
                            {
                                "text": "o kaout koulskoude donezono\u00f9 dishe\u00f1vel, hervez ar c'hras a zo bet roet deomp. Mar d-eo ar brofediezh, ra embrego anezhi hervez muzul ar feiz; "
                            },
                            {
                                "text": "pe an hini a servij, ra en em stago ouzh ar servij; pe an hini a gelenn, ra en em stago ouzh ar c'helenn; "
                            },
                            {
                                "text": "pe an hini a ali, ra en em stago ouzh an ali; pe an hini a ro aluzeno\u00f9, ra raio anezho gant eeunder; pe an hini a ren, ra raio gant evezh; pe an hini a ra obero\u00f9 a drugarez, ra raio anezho gant levenez. "
                            },
                            {
                                "text": "Ra vo ar garantez hep pilpouzerezh. Kasait an droug hag en em stagit start ouzh ar mad. "
                            },
                            {
                                "text": "E-ke\u00f1ver ar garantez a vreur, bezit leun a deneridigezh an eil evit egile. En em ziaraogit oc'h en em enori\u00f1 an eil egile. "
                            },
                            {
                                "text": "E-ke\u00f1ver ar gred, na vezit ket didalvez. Bezit birvidik er spered. Servijit an Aotrou. "
                            },
                            {
                                "text": "En em laouenait en espera\u00f1s. Bezit habask er glac'har. Kendalc'hit er bedenn. "
                            },
                            {
                                "text": "Kemerit lod en ezhommo\u00f9 ar sent. Bezit buan da rei\u00f1 degemer en ho ti. "
                            },
                            {
                                "text": "Bennigit ar re a heskin ac'hanoc'h, bennigit ha na villigit ket. "
                            },
                            {
                                "text": "En em laouenait gant ar re en em laouena, gouelit gant ar re a ouel. "
                            },
                            {
                                "text": "Ho pet an hevelep so\u00f1jo\u00f9 etrezoc'h. Na glaskit ket an trao\u00f9 uhel, met tremenit gant an trao\u00f9 izel. Na vezit ket fur d'ho taoulagad hoc'h-unan. "
                            },
                            {
                                "text": "Na rentit da zen droug evit droug. En em stagit ouzh ar pezh a zo onest dirak an holl dud. "
                            },
                            {
                                "text": "Mar d-eo posupl hag e kement ha ma sell ouzhoc'h, bezit e peoc'h gant an holl dud. "
                            },
                            {
                                "text": "N'en em ve\u00f1jit ket hoc'h-unan, re garet-mat, met lezit ar gounnar d'ober, rak skrivet eo: Din-me eo ar ve\u00f1ja\u00f1s, me eo a rento, eme an Aotrou. "
                            },
                            {
                                "text": "Ha mar en deus naon da enebour, ro dezha\u00f1 da zebri\u00f1, mar en deus sec'hed, ro dezha\u00f1 da eva\u00f1, rak en ur ober evel-se, e tastumi glaou tan war e benn. "
                            },
                            {
                                "text": "Na vez ket trec'het gant an droug, met trec'h an droug gant ar mad.  "
                            }
                        ]
                    },
                    {
                        "verses": [
                            {
                                "text": "   Ra blego pep den d'ar galloudo\u00f9 uhel, rak n'eus galloud ebet nemet eus Doue, hag ar galloudo\u00f9 a vez kavet, a zo bet lakaet gant Doue. "
                            },
                            {
                                "text": "Dre-se an hini a stourm a-enep ar galloud a stourm a-enep an urzh en deus Doue lakaet, hag ar re a stourm a denno warno o-unan ur varnedigezh. "
                            },
                            {
                                "text": "Rak ar penno\u00f9 n'emaint ket da veza\u00f1 doujet pa reer obero\u00f9 mat, met hepken pa reer reo\u00f9 fall. Ha te a fell dit beza\u00f1 hep aon dirak ar galloud? Gra ar mad hag e vi meulet ganta\u00f1. "
                            },
                            {
                                "text": "Servijer Doue eo evit da vad. Met mar rez an droug, az pez aon, rak ne zoug ket ar c'hleze evit netra, met servijer Doue eo evit ve\u00f1ji\u00f1 en ur gastiza\u00f1 an hini a ra an droug. "
                            },
                            {
                                "text": "Ret eo eta plega\u00f1, nann hepken abalamour d'ar c'hastiz, met ivez abalamour d'ar goustia\u00f1s. "
                            },
                            {
                                "text": "Dre-se ivez eo e paeit tailho\u00f9, abalamour ma'z int servijerien Doue, oc'h en em rei\u00f1 dalc'hmat d'ar garg-se. "
                            },
                            {
                                "text": "Rentit eta d'an holl ar pezh a zo dleet dezho: an tailh d'an neb eo dleet an tailh, ar gwir d'an neb eo dleet ar gwir, an douja\u00f1s d'an neb eo dleet an douja\u00f1s, an enor d'an neb eo dleet an enor.  "
                            },
                            {
                                "text": "   Na dleit netra da zen, nemet ar garantez an eil evit egile, rak an hini a gar ar re all en deus leuniet al lezenn. "
                            },
                            {
                                "text": "Rak: Ne ri ket avoultriezh, ne vi ket muntrer, ne laeri ket, ne zougi ket a fals-testeni, ne zroukc'hoantai ket, ha pep gourc'hemenn all, kement-se holl a zo dalc'het er ger-ma\u00f1: Karout a ri da nesa\u00f1 eveldout da-unan. "
                            },
                            {
                                "text": "Ar garantez ne ra ket droug d'an nesa\u00f1, ar garantez eo eta leunder al lezenn. "
                            },
                            {
                                "text": "Ha kement-se a dleit d'ober en abeg d'an amzer ma'z omp enna\u00f1, rak houma\u00f1 eo an amzer deomp da zihuni\u00f1 eus hor c'housk, pa'z ema\u00f1 ar silvidigezh tostoc'h deomp eget pa hon eus kredet. "
                            },
                            {
                                "text": "An noz a zo aet war-raok hag an deiz a dosta. Diwiskomp eta obero\u00f9 an de\u00f1valijenn ha gwiskomp armo\u00f9 ar skl\u00earijenn. "
                            },
                            {
                                "text": "Kerzhomp gant onestiz evel ma reer en deiz, ha nann en diroll hag er vezventi, en hudurniezh hag er c'hadaliezh, en tabuto\u00f9 hag er gwarizio\u00f9. "
                            },
                            {
                                "text": "Ha gwiskit an Aotrou Jezuz-Krist, na selaouit ket ar c'hig en e zroukc'hoanto\u00f9.  "
                            }
                        ]
                    },
                    {
                        "verses": [
                            {
                                "text": "   Degemerit an hini a zo dinerzh er feiz hep tabut diwar-benn e so\u00f1jo\u00f9. "
                            },
                            {
                                "text": "Unan a gred gallout debri\u00f1 a bep tra, met an hini a zo dinerzh ne zebr nemet legumaj. "
                            },
                            {
                                "text": "An hini a zebr, ra ne zisprizo ket an hini na zebr ket, hag an hini na zebr ket, ra ne varno ket an hini a zebr, rak Doue en deus e degemeret. "
                            },
                            {
                                "text": "Piv out-te evit barn servijer unan all? Mar dalc'h en e sav pe mar kouezh, d'e vestr eo da varn anezha\u00f1. Met e chomo e en sav rak Doue a zo galloudus evit e lakaat da chom en e sav. "
                            },
                            {
                                "text": "Unan a gav un deiz dreist un deiz all, unan all a gav an holl zeizio\u00f9 he\u00f1vel. Ra vo pep hini kendrec'het en e so\u00f1jo\u00f9 e-unan. "
                            },
                            {
                                "text": "An hini a laka kemm etre an deizio\u00f9, a laka kemm abalamour d'an Aotrou, hag an hini na laka kemm etrezo, na laka kemm abalamour d'an Aotrou. An hini a zebr, a zebr abalamour d'an Aotrou, rak trugarekaat a ra Doue, hag an hini na zebr ket, na zebr ket abalamour d'an Aotrou, ha trugarekaat a ra Doue. "
                            },
                            {
                                "text": "Rak hini ac'hanomp ne vev evita\u00f1 e-unan hag hini ne varv evita\u00f1 e-unan. "
                            },
                            {
                                "text": "Mar bevomp, e vevomp evit an Aotrou, ha mar marvomp, e varvomp evit an Aotrou. Pe eta e vevomp, pe e varvomp, ez omp d'an Aotrou. "
                            },
                            {
                                "text": "Rak evit-se eo Krist marvet, eo adsavet a-varv hag en deus adkemeret ar vuhez, evit ma reno war ar re vev ha war ar re varv. "
                            },
                            {
                                "text": "Met te, perak e varnez da vreur? Pe te, perak e tisprizez da vreur? Pa'z eo gwir ez aimp holl dirak lez-varn Krist. "
                            },
                            {
                                "text": "Rak skrivet eo: Me a zo bev, eme an Aotrou, pep glin a blego dirazon ha pep teod a roio gloar da Zoue. "
                            },
                            {
                                "text": "Evel-se pep hini ac'hanomp a rento kont da Zoue evita\u00f1 e-unan. "
                            },
                            {
                                "text": "N'en em varnomp mui eta an eil egile, met kentoc'h barnit penaos na dleit ket lakaat un maen-kouezh pe rei\u00f1 un abeg a wallskouer d'ho preur. "
                            },
                            {
                                "text": "Gouzout a ran, ha sur mat on dre an Aotrou Jezuz n'eus netra dic'hlan anezha\u00f1 e-unan, koulskoude, an hini a gred ez eo un dra dic'hlan, an dra-se a zo dic'hlan evita\u00f1. "
                            },
                            {
                                "text": "Met mar d-eo da vreur glac'haret diwar-benn ur boued, ne gerzh ken hervez ar garantez. Na laka ket da vont da goll dre da voued an hini hag a zo Krist marvet evita\u00f1. "
                            },
                            {
                                "text": "Ra ne vo ket droukkomzet eus ho treistelezh, "
                            },
                            {
                                "text": "rak rouantelezh Doue n'ema\u00f1 ket an debri\u00f1 pe an eva\u00f1, met reizhder, peoc'h ha levenez er Spered-Santel. "
                            },
                            {
                                "text": "An hini a servij Krist en doare-se a blij da Zoue hag a vez kavet mat gant an dud. "
                            },
                            {
                                "text": "Klaskomp eta an trao\u00f9 a gas d'ar peoc'h hag a c'hell kentelia\u00f1 an eil egile. "
                            },
                            {
                                "text": "Na zistruj ket oberenn Doue evit ur boued. Gwir eo ez eo glan an holl drao\u00f9, met fall eo d'an den debri\u00f1 anezho en ur zont ur maen-kouezh. "
                            },
                            {
                                "text": "Mat eo tremen hep debri\u00f1 kig, nag eva\u00f1 gwin ha kemer netra eus ar pezh a c'hell lakaat da vreur da streboti\u00f1 pe e lakaat da gouezha\u00f1 pe e zinerzha\u00f1. "
                            },
                            {
                                "text": "Ha te ac'h eus ar feiz? Mir anezhi ennout da-unan dirak Doue. E\u00fcrus eo an hini n'en em go\u00f1daon ket e-unan er pezh a gav mat. "
                            },
                            {
                                "text": "Met an hini en deus doueta\u00f1s a zo ko\u00f1daonet mar debr, rak n'en gra ket gant feiz. Ha kement tra na reer ket gant feiz a zo ur pec'hed.  "
                            }
                        ]
                    },
                    {
                        "verses": [
                            {
                                "text": "Ni ar re gre\u00f1v a dle gouza\u00f1v dinerzhded ar re zinerzh ha ne dleomp ket en em blijout ennomp hon-unan. "
                            },
                            {
                                "text": "Ra zeuio pep hini ac'hanomp da blijout d'e nesa\u00f1 er pezh a zo mat evit e gre\u00f1vadur. "
                            },
                            {
                                "text": "Rak Krist ivez n'eo ket en em blijet enna\u00f1 e-unan, met hervez ma'z eo skrivet: Dismega\u00f1so\u00f9 ar re a zismega\u00f1s ac'hanout a zo kouezhet warnon. "
                            },
                            {
                                "text": "Rak kement a zo bet skrivet gwechall, a zo bet skrivet evit hor c'helennadurezh, evit m'hor bo an espera\u00f1s dre ar basianted hag ar frealz eus ar Skriturio\u00f9. "
                            },
                            {
                                "text": "Ra roio deoc'h an Doue a basianted hag a frealz da gaout an hevelep santado\u00f9 etrezoc'h hervez skouer Jezuz-Krist, "
                            },
                            {
                                "text": "evit ma c'hellot, gant un hevelep ene hag un hevelep geno\u00f9, rei\u00f1 gloar da Zoue Tad hon Aotrou Jezuz-Krist. "
                            },
                            {
                                "text": "En em zegemerit eta an eil egile, evel m'en deus Krist hon degemeret, evit gloar Doue. "
                            },
                            {
                                "text": "Lavarout a ran eta ez eo bet Jezuz-Krist servijer an amdroc'hidi evit diskouez gwirionez Doue, evit leunia\u00f1 ar promesao\u00f9 graet d'hon tado\u00f9 "
                            },
                            {
                                "text": "hag evit ma teuio ar baganed da rei\u00f1 gloar da Zoue abalamour d'e drugarez, evel ma'z eo skrivet: En abeg da-se ec'h anzavin ac'hanout e-touez ar broado\u00f9, hag e veulin da anv. "
                            },
                            {
                                "text": "Lavaret eo c'hoazh: Broado\u00f9, en em laouenait gant e bobl. "
                            },
                            {
                                "text": "Ha c'hoazh: Broado\u00f9, meulit holl an Aotrou, hag holl boblo\u00f9, meulit anezha\u00f1. "
                            },
                            {
                                "text": "Izaia a lavar ivez: Dont a raio eus Jese ur wrizienn hag a savo da ren war ar broado\u00f9, hag ar broado\u00f9 a espero enni. "
                            },
                            {
                                "text": "Ra zeuio Doue an espera\u00f1s d'ho leunia\u00f1 eta a bep seurt levenez ha peoc'h er feiz, evit ma kreskot en espera\u00f1s dre c'halloud ar Spered-Santel.  "
                            },
                            {
                                "text": "   Va breudeur, me am eus an diarvar ez oc'h leun a vadelezh, karget a bep anaoudegezh, barrek d'en em alia\u00f1 an eil egile. "
                            },
                            {
                                "text": "Koulskoude, breudeur, em eus skrivet deoc'h gant mui a hardizhegezh marteze, evit dihuni\u00f1 ho so\u00f1jo\u00f9, hervez ar c'hras a zo bet roet din gant Doue "
                            },
                            {
                                "text": "da veza\u00f1 servijer Jezuz-Krist e-ke\u00f1ver ar baganed ha da leunia\u00f1 ar garg santel eus Aviel Doue, evit ma vo kavet mat ganta\u00f1 ar prof eus ar baganed, ur prof santelaet gant ar Spered-Santel. "
                            },
                            {
                                "text": "Ul lec'h a c'hloar am eus eta e Jezuz-Krist e-ke\u00f1ver ar pezh a sell ouzh trao\u00f9 Doue. "
                            },
                            {
                                "text": "Rak ne gredfen komz eus netra ha na vefe bet graet drezon gant Krist evit degas ar baganed d'ar sentidigezh, dre ar ger ha dre an obero\u00f9, "
                            },
                            {
                                "text": "dre c'halloud ar miraklo\u00f9 hag ar burzhudo\u00f9, dre c'halloud Spered Doue, en hevelep doare ma em eus skuilhet dre holl Aviel Krist adalek Jeruzalem hag ar broio\u00f9 nesa\u00f1 betek Illiria. "
                            },
                            {
                                "text": "Kemeret em eus ar garg da brezeg an Aviel e-lec'h na oa ket bet Krist anvet, evit tremen hep sevel war an diazez en dije unan all lakaet, "
                            },
                            {
                                "text": "hervez ma'z eo skrivet: Ar re na oa ket bet prezeget dezho a welo, hag ar re n'o doa ket klevet komz anezha\u00f1 a gompreno. "
                            },
                            {
                                "text": "Kement-se eo en deus miret ouzhin alies na'z ajen d'ho kavout. "
                            },
                            {
                                "text": "Met brema\u00f1, evel n'eus netra ken o terc'hel ac'hanon er vro-ma\u00f1 ha ma em eus ur c'hoant bras d'ho kwelout abaoe meur a vloavezh, "
                            },
                            {
                                "text": "ez in d'ho kavout pa'z in da Vro-Spagn. Evel-se em eus spi da welout ac'hanoc'h en ur dremen ha da veza\u00f1 ambrouget ganeoc'h en hent war-zu eno, goude ma em bo bet ar plijadur da veza\u00f1 un tammig ganeoc'h. "
                            },
                            {
                                "text": "Met brema\u00f1 ez an da Jeruzalem da sikour ar sent. "
                            },
                            {
                                "text": "Rak falvezet eo bet d'ar re eus Makedonia hag eus Akaia rei\u00f1 lod eus o mado\u00f9 evit peorien a zo e-touez sent Jeruzalem. "
                            },
                            {
                                "text": "Plijet eo bet ganto hag, evit gwir, dleourien e oant ivez dezho, rak mar o deus bet ar baganed lod en o mado\u00f9 speredel, e tleont ivez rei\u00f1 dezho lod eus o mado\u00f9 douarel. "
                            },
                            {
                                "text": "Goude eta ma em bo echuet kement-se ha ma em bo roet dezho gant fealded ar sikour-se, ez in da Vro-Spagn, o tremen e-biou deoc'h. "
                            },
                            {
                                "text": "Gouzout a ran penaos pa'z in d'ho kavout, e teuin gant leunder bennozhio\u00f9 Aviel Krist. "
                            },
                            {
                                "text": "Ho pedi\u00f1 a ran start eta, breudeur, dre hon Aotrou Jezuz-Krist ha dre garantez ar Spered, ma vrezelot ganin er pedenno\u00f9 a reot da Zoue evidon, "
                            },
                            {
                                "text": "evit ma vin dieubet diouzh diskrederien Judea ha ma vo va servij e Jeruzalem degemeret mat gant ar sent, "
                            },
                            {
                                "text": "en hevelep doare ma'z in d'ho kavout gant levenez, dre volontez Doue, ha ma tiskuizhin en ho touez. "
                            },
                            {
                                "text": "Ra vo an Doue a beoc'h ganeoc'h holl! Amen.  "
                            }
                        ]
                    },
                    {
                        "verses": [
                            {
                                "text": "   Erbedi\u00f1 a ran deoc'h Foebe hor c'hoar, diagonez eus Iliz Kenkre, "
                            },
                            {
                                "text": "evit ma tegemerot anezhi en Aotrou evel ma tere ouzh ar sent ha ma sikourot anezhi en holl drao\u00f9 he defe ezhomm ac'hanoc'h, rak sikouret he deus meur a hini hag ivez me va-unan. "
                            },
                            {
                                "text": "Saludit Prisilha hag Akilaz, va c'henlabourerien e Jezuz-Krist, "
                            },
                            {
                                "text": "lakaet o deus en arvar o vuhez evit va hini. Ha n'eo ket me hepken a drugareka anezho, met c'hoazh holl Ilizo\u00f9 ar baganed. "
                            },
                            {
                                "text": "Saludit ivez an Iliz a zo en o zi. Saludit Epainet va c'haret-mat, hag a zo bet ar frouezh kenta\u00f1 eus Akaia evit Krist. "
                            },
                            {
                                "text": "Saludit Mari, kemeret he deus kalz a boan evidomp. "
                            },
                            {
                                "text": "Saludit Andronikuz ha Juniaz, va c'herent ha va c'henbrizonidi. Enoret int e-touez an ebestel, ha zoken o deus kredet e Krist araozon. "
                            },
                            {
                                "text": "Saludit Ampliaz, va c'haret-mat en Aotrou. "
                            },
                            {
                                "text": "Saludit Urban, hor c'henlabourer e Krist, ha Stakiz va c'haret-mat. "
                            },
                            {
                                "text": "Saludit Apellez, aprouet eo bet e Krist. Saludit ar re eus ti Aristobul. "
                            },
                            {
                                "text": "Saludit Herodion a zo kar din. Saludit ar re eus ti Narkiz a zo en Aotrou. "
                            },
                            {
                                "text": "Saludit Trifen ha Trifoz a labour evit an Aotrou. Saludit Persiz ar garet-mat, labouret he deus kalz evit an Aotrou. "
                            },
                            {
                                "text": "Saludit Rufuz, dibabet gant an Aotrou, hag e vamm a zo ivez va hini. "
                            },
                            {
                                "text": "Saludit Asinkrit, Flegon, Hermaz, Patrobaz, Hermez, hag ar vreudeur a zo ganto. "
                            },
                            {
                                "text": "Saludit Filolog ha Julia, Nere hag e c'hoar, hag Olimp hag an holl sent a zo ganto. "
                            },
                            {
                                "text": "Saludit an eil egile dre ur pok santel. Ilizo\u00f9 Krist a salud ac'hanoc'h. "
                            },
                            {
                                "text": "Alian a ran ac'hanoc'h, breudeur, da ziwall diouzh a re a laka dizunvaniezh hag abego\u00f9 da gouezha\u00f1 a-enep ar gelennadurezh hoc'h eus desket, ha da bellaat diouto. "
                            },
                            {
                                "text": "Rak ar seurt tud-se ne servijont ket an Aotrou Jezuz-Krist, met o c'hof o-unan; dre gomzo\u00f9 dous ha melus, e tromplont kalono\u00f9 a re zizrouk. "
                            },
                            {
                                "text": "Ho sentidigezh a zo anavezet gant an holl. Levenez am eus eta abalamour deoc'h. Met e c'hoantaan e vefec'h fur e-ke\u00f1ver ar mad ha glan e-ke\u00f1ver an droug. "
                            },
                            {
                                "text": "Hep dale an Doue a beoc'h a friko Satan dindan ho treid. Gras hon Aotrou Jezuz-Krist ra vo ganeoc'h! Amen. "
                            },
                            {
                                "text": "Timote, va c'henlabourer, Lusiuz, Jason ha Sozipater, va c'herent, a salud ac'hanoc'h. "
                            },
                            {
                                "text": "Me a salud ac'hanoc'h en Aotrou, me, Tersiuz, me hag am eus skrivet al lizher-ma\u00f1. "
                            },
                            {
                                "text": "Gaiuz, va ostiz hag hini an holl Iliz, a salud ac'hanoc'h. Erast te\u00f1zorier k\u00ear hag ar breur Kouartuz a salud ac'hanoc'h. "
                            },
                            {
                                "text": "Gras hon Aotrou Jezuz-Krist ra vo ganeoc'h holl! Amen. "
                            },
                            {
                                "text": "D'an hini a c'hell ho nerzha\u00f1 hervez va Aviel hag hervez ar pezh a zo bet prezeget gant Jezuz-Krist, a glot gant diskuliadur ar mister kuzhet e-pad meur a gantved, "
                            },
                            {
                                "text": "met a zo brema\u00f1 diskouezet dre skrido\u00f9 ar brofeded hervez urzh an Doue peurbadus hag a zo prezeget d'an holl vroado\u00f9 evit ma sentint ouzh ar feiz, "
                            },
                            {
                                "text": "da Zoue, an hini fur nemeta\u00f1, ra vo ar gloar en holl gantvedo\u00f9 dre Jezuz-Krist! Amen.    "
                            }
                        ]
                    }
                ]
            },
            {
                "names": [
                    "I Corinthians"
                ],
                "usfm_id": "I Corinthians",
                "abbreviation": "1Cor",
                "chapters": [
                    {
                        "verses": [
                            {
                                "text": "Paol, galvet da veza\u00f1 abostol eus Jezuz-Krist dre volontez Doue, hag ar breur Sosten, "
                            },
                            {
                                "text": "da Iliz Doue a zo e Korint, d'ar re a zo bet santelaet e Jezuz-Krist, galvet da veza\u00f1 santel, gant ar re holl a c'halv e pelec'h bennak e vefent anv an Aotrou Jezuz-Krist, o Aotrou hag hon hini: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Trugarekaat a ran va Doue dalc'hmat evidoc'h, abalamour d'ar c'hras en deus Doue roet deoc'h e Jezuz-Krist, "
                            },
                            {
                                "text": "dre ma'z oc'h bet pinvidikaet enna\u00f1 e pep doare, e kement a sell ouzh ar gomz hag ouzh an anaoudegezh, "
                            },
                            {
                                "text": "hervez ma'z eo bet testeni Krist startaet ennoc'h, "
                            },
                            {
                                "text": "en hevelep doare ma ne vank donezon ebet deoc'h-c'hwi hag a c'hortoz emziskouez hon Aotrou Jezuz-Krist. "
                            },
                            {
                                "text": "Ho kre\u00f1vaat a raio ivez betek ar fin, evit ma viot divlam e deiz hon Aotrou Jezuz-Krist. "
                            },
                            {
                                "text": "Doue a zo feal, dreza\u00f1 oc'h bet galvet da genunvaniezh e Vab Jezuz-Krist hon Aotrou.  "
                            },
                            {
                                "text": "   Ho pedi\u00f1 a ran, breudeur, en anv hon Aotrou Jezuz-Krist, da zerc'hel holl an hevelep komzo\u00f9 ha da ziwall na vefe ket a zizunvaniezh etrezoc'h, met da veza\u00f1 unanet en un hevelep so\u00f1j hag en un hevelep mennozh. "
                            },
                            {
                                "text": "Rak diwar ho penn, va breudeur, roet eo bet din da anavezout gant ar re eus ti Kloe ez eus tabuto\u00f9 en ho touez. "
                            },
                            {
                                "text": "Fellout a ra din lavarout penaos, en ho touez, pep hini a lavar: Me a zo da Baol! Ha me da Apolloz! Ha me da Gefaz! Ha me da Grist! "
                            },
                            {
                                "text": "Krist, ha lodennet eo? Paol, ha kroazstaget eo bet evidoc'h? Pe badezet oc'h bet en anv Paol? "
                            },
                            {
                                "text": "Trugarekaat a ran Doue abalamour ma ne'm eus badezet hini ac'hanoc'h, nemet Krispuz ha Gaiuz, "
                            },
                            {
                                "text": "evit na lavaro den em eus badezet em anv. "
                            },
                            {
                                "text": "Badezet em eus c'hoazh tiegezh Stefanaz. Met a-hend-all, n'ouzon ket hag em befe badezet c'hoazh unan all bennak.  "
                            },
                            {
                                "text": "   Rak n'eo ket evit badezi\u00f1 en deus Krist va c'haset, met evit prezeg an Aviel, nann gant furnez ar gomz, evit na vefe ket rentet didalvoud kroaz Krist. "
                            },
                            {
                                "text": "Rak prezeg ar groaz a zo ur follentez evit ar re a ya da goll, met evit ar re a zo salvet, da lavarout eo evidomp, eo galloud Doue. "
                            },
                            {
                                "text": "Evel-se eo skrivet: Distruja\u00f1 a rin furnez ar re fur, ha kas a rin da netra skiant ar re skiantek. "
                            },
                            {
                                "text": "Pelec'h ema\u00f1 an den fur? Pelec'h ema\u00f1 ar skrib? Pelec'h ema\u00f1 tabuter ar c'hantved-ma\u00f1? Doue, ha n'en deus ket troet e follentez furnez ar bed-ma\u00f1? "
                            },
                            {
                                "text": "Rak evel ma n'en deus ket ar bed, dre ar furnez-se, anavezet Doue e furnez Doue, ez eo bet plijet gant Doue salvi\u00f1 ar gredourien dre follentez ar prezeg. "
                            },
                            {
                                "text": "E-pad ma c'houlenn ar Yuzevien miraklo\u00f9 ha ma klask ar C'hresianed ar furnez, "
                            },
                            {
                                "text": "ni a brezeg Krist kroazstaget, abeg da gouezha\u00f1 evit ar Yuzevien ha follentez evit ar C'hresianed, "
                            },
                            {
                                "text": "met evit ar re a zo galvet, kement ar Yuzevien evel ar C'hresianed, Krist a zo galloud Doue ha furnez Doue. "
                            },
                            {
                                "text": "Rak follentez Doue a zo furoc'h eget an dud, ha dinerzhded Doue a zo kre\u00f1voc'h eget an dud. "
                            },
                            {
                                "text": "Eveshait, breudeur, penaos en ho touez c'hwi hag a zo bet galvet, n'eus ket kalz a dud fur hervez ar c'hig, na kalz a dud galloudek, na kalz a dud nobl. "
                            },
                            {
                                "text": "Met Doue en deus dibabet an trao\u00f9 foll eus ar bed evit mezhekaat ar re fur, Doue en deus dibabet an trao\u00f9 dister eus ar bed evit mezhekaat ar re nerzhus, "
                            },
                            {
                                "text": "ha Doue en deus dibabet an trao\u00f9 displed eus ar bed, ar muia\u00f1 disprizet hag ar re n'emaint ket, evit kas da netra ar re a zo, "
                            },
                            {
                                "text": "evit na denno gloar kig ebet dirak Doue. "
                            },
                            {
                                "text": "Ha dreza\u00f1 eo ez oc'h e Jezuz-Krist, an hini a zo bet graet deomp a-berzh Doue, furnez, reizhder, santeladur ha dasprenadur, "
                            },
                            {
                                "text": "evit, evel ma'z eo skrivet: Ma tenno gloar en Aotrou an hini a denn gloar.  "
                            }
                        ]
                    },
                    {
                        "verses": [
                            {
                                "text": "Pa'z on deuet d'ho kavout, breudeur, n'on ket deuet gant komzou pe gant furnez vras evit diskl\u00earia\u00f1 deoc'h testeni Doue. "
                            },
                            {
                                "text": "Rak ne'm eus ket so\u00f1jet e tleen anavezout tra all en ho touez nemet Jezuz-Krist, ha Jezuz-Krist staget ouzh ar groaz. "
                            },
                            {
                                "text": "Me a zo bet en ho touez en dinerzhded, en douja\u00f1s hag en ur grenadenn vras. "
                            },
                            {
                                "text": "Va c'homz ha va frezegenn n'int ket bet dalc'het e lavario\u00f9 fromus furnez an den, met en un diskouezadur a Spered hag a c'halloud, "
                            },
                            {
                                "text": "evit na vo ket savet ho feiz war furnez an dud, met war galloud Doue. "
                            },
                            {
                                "text": "Hag e prezegomp ur furnez e-touez ar re zivlam, ur furnez ha n'eo ket eus ar bed-ma\u00f1, nag eus renerien ar bed-ma\u00f1 hag a zeu da veza\u00f1 hep galloud, "
                            },
                            {
                                "text": "prezeg a reomp furnez Doue en ur mister, ur furnez hag a oa bet kuzhet hag a oa bet ragaozet gant Doue a-raok ar c'hantvedo\u00f9 evit hor gloar, "
                            },
                            {
                                "text": "ha n'eo bet anavezet gant hini ebet eus renerien ar bed-ma\u00f1, rak mar o defe he anavezet, n'o defe ket kroazstaget an Aotrou a c'hloar. "
                            },
                            {
                                "text": "Met evel ma'z eo skrivet: Bez' int trao\u00f9 n'en deus ket lagad an den gwelet, na skouarn an den klevet, ha n'int ket pignet e kalon an den, trao\u00f9 en deus Doue kempennet evit ar re a gar anezha\u00f1. "
                            },
                            {
                                "text": "Doue en deus o diskuliet deomp dre e Spered. Rak ar Spered a furch an holl drao\u00f9, zoken donderio\u00f9 Doue. "
                            },
                            {
                                "text": "Rak piv e-touez an dud a anavez trao\u00f9 an den, nemet spered an den a zo enna\u00f1? Evel-se ivez den n'anavez trao\u00f9 Doue, nemet Spered Doue. "
                            },
                            {
                                "text": "Hogen ni, n'hon eus ket resevet spered ar bed, met ar Spered a zeu eus Doue, evit ma anavezimp an trao\u00f9 a zo bet roet deomp gant Doue dre c'hras. "
                            },
                            {
                                "text": "Ha komz a reomp diwar o fenn, nann gant al lavario\u00f9 a zesk furnez an dud, met gant ar re a zesk ar Spered-Santel, o tisplega\u00f1 trao\u00f9 speredel d'ar re a zo speredel. "
                            },
                            {
                                "text": "Koulskoude an den naturel ne gompren ket trao\u00f9 Spered Doue, rak evel follentez int evita\u00f1, ha ne c'hell ket o anavezout rak dre ar spered eo e varner anezho. "
                            },
                            {
                                "text": "Met an den speredel a varn an holl drao\u00f9 ha n'eo e-unan barnet gant den. "
                            },
                            {
                                "text": "Rak piv en deus anavezet so\u00f1j an Aotrou evit gallout e gelenn? Hogen ni hon eus so\u00f1j Krist.  "
                            }
                        ]
                    },
                    {
                        "verses": [
                            {
                                "text": "   Breudeur, ne'm eus ket gallet komz deoc'h evel da dud speredel met evel da dud kigel, evel da vugale vihan e Krist. "
                            },
                            {
                                "text": "Roet em eus deoc'h laezh da eva\u00f1 ha nann boued fetis, rak ne oac'h ket c'hoazh gouest d'e zegemer. Ha brema\u00f1 zoken ne c'hellit ket, dre ma'z oc'h c'hoazh kigel. "
                            },
                            {
                                "text": "Rak pa'z eo gwir ez eus en ho touez gwarizi, tabuto\u00f9 ha diemglevio\u00f9, ha n'oc'h ket kigel ha ne gerzhit ket hervez an dud? "
                            },
                            {
                                "text": "Pa lavar unan: Me a zo da Baol! Hag egile: Me da Apolloz! Ha n'oc'h ket kigel? "
                            },
                            {
                                "text": "Piv eta eo Apolloz ha piv eo Paol, nemet servijerien hoc'h eus kredet drezo hervez m'en deus an Aotrou roet da bep hini? "
                            },
                            {
                                "text": "Me am eus plantet, Apolloz en deus douret, met Doue en deus lakaet da greski\u00f1, "
                            },
                            {
                                "text": "evel-se an hini a blant n'eo netra, nag an hini a zoura, met Doue a laka da greski\u00f1. "
                            },
                            {
                                "text": "An hini a blant hag an hini a zoura a zo he\u00f1vel, ha pep hini a resevo e c'hopr e-unan hervez e labour e-unan. "
                            },
                            {
                                "text": "Rak ni a zo oberourien gant Doue. C'hwi eo park Doue, an ti a sav Doue. "
                            },
                            {
                                "text": "Hervez gras Doue a zo bet roet din, em eus lakaet an diazez evel ur saver fur, hag unan all a va\u00f1son warna\u00f1. Met ra eveshaio pep hini penaos e va\u00f1son warna\u00f1. "
                            },
                            {
                                "text": "Rak den ne c'hell lakaat un diazez all eget an hini a zo bet lakaet, da lavarout eo Jezuz-Krist. "
                            },
                            {
                                "text": "Mar ma\u00f1son unan bennak war an diazez-se gant aour, arc'hant, mein prizius, koad, foenn, soul, "
                            },
                            {
                                "text": "labour pep hini a vo en em ziskouezet, rak an deiz en roio da anavezout, dre ma vo diskuliet dre an tan; hag an tan a amprouo petra eo labour pep hini. "
                            },
                            {
                                "text": "Mar chom en e sav al labour en devo unan bennak savet, e resevo ur gopr. "
                            },
                            {
                                "text": "Mar dev labour unan bennak, e c'houza\u00f1vo ar c'holl. E\u00f1 a vo salvet, met evel a-dreuz an tan. "
                            },
                            {
                                "text": "Ha n'ouzoc'h ket ez oc'h templ Doue hag ema\u00f1 Spered Doue o chom ennoc'h? "
                            },
                            {
                                "text": "Mar distruj unan bennak templ Doue, Doue en distrujo, rak templ Doue a zo santel ha c'hwi eo kement-se. "
                            },
                            {
                                "text": "N'en em dromplo den e-unan. Mar so\u00f1j unan bennak ac'hanoc'h beza\u00f1 fur er c'hantved-ma\u00f1, ra zeuio da veza\u00f1 foll evit dont da veza\u00f1 fur. "
                            },
                            {
                                "text": "Furnez ar bed-ma\u00f1 a zo follentez dirak Doue, rak skrivet eo: Tapout a ra ar re fur en o gwidre. "
                            },
                            {
                                "text": "Ha c'hoazh: An Aotrou a anavez penaos so\u00f1jo\u00f9 ar re fur a zo aner. "
                            },
                            {
                                "text": "Ra ne lakaio den eta e c'hloar en dud, rak an holl drao\u00f9 a zo deoc'h, "
                            },
                            {
                                "text": "pe Paol, pe Apolloz, pe Kefaz, pe ar bed, pe ar vuhez, pe ar marv, pe an trao\u00f9 a-vrema\u00f1, pe an trao\u00f9 da zont, "
                            },
                            {
                                "text": "an holl drao\u00f9 a zo deoc'h, ha c'hwi a zo da Grist, ha Krist a zo da Zoue.  "
                            }
                        ]
                    },
                    {
                        "verses": [
                            {
                                "text": "   Ra vimp sellet gant pep hini evel servijerien Krist ha merourien misterio\u00f9 Doue. "
                            },
                            {
                                "text": "A-hend-all, ar pezh a c'houlenner digant ar verourien, eo ma vefe kavet pep hini feal. "
                            },
                            {
                                "text": "Evidon-me, e ra nebeut a dra din beza\u00f1 barnet ganeoc'h pe gant ul lez-varn den. Ha n'en em varnan ket kennebeut va-unan, "
                            },
                            {
                                "text": "rak n'en em gavan kablus a netra. Koulskoude n'on ket reishaet abalamour da-se, met an hini a varn ac'hanon eo an Aotrou. "
                            },
                            {
                                "text": "Dre-se na varnit netra a-raok an amzer, betek ma teuio an Aotrou, a lakaio da veza\u00f1 sklaer an trao\u00f9 kuzhet en de\u00f1valijenn hag a ziskulio so\u00f1jo\u00f9 ar c'halono\u00f9. Neuze Doue a roio da bep hini e veuleudi. "
                            },
                            {
                                "text": "Breudeur, an trao\u00f9-se am eus treukaset warnon ha war Apolloz abalamour deoc'h, evit ma teskot ennomp tremen hep so\u00f1jal en tu-hont d'ar pezh a zo skrivet, hag evit na zeuio hini ac'hanoc'h d'en em c'hwezha\u00f1 gant an ourgouilh evit unan a-enep egile. "
                            },
                            {
                                "text": "Rak piv a laka ac'hanout evel dishe\u00f1vel? Petra ac'h eus ha ne'c'h eus ket resevet? Ha ma ec'h eus e resevet, perak e tennez gloar anezha\u00f1 evel ma ne'z pije ket e resevet? "
                            },
                            {
                                "text": "Dija hoc'h eus resevet ho kwalc'h, dija ez oc'h pinvidik, emaoc'h o ren hepdomp. Ha ra renot e gwirionez, evit ma renimp ivez ganeoc'h. "
                            },
                            {
                                "text": "Rak me a so\u00f1j din en deus Doue hon diskouezet, ni an ebestel, evel ar re ziwezha\u00f1 eus an dud, evel kondaonet d'ar marv, ouzh hol lakaat da wel d'ar bed, d'an aeled ha d'an dud. "
                            },
                            {
                                "text": "Ni a zo foll abalamour da Grist, met c'hwi a zo fur e Krist. Ni a zo dinerzh, met c'hwi a zo kre\u00f1v. C'hwi a zo en enor, met ni a zo disprizet. "
                            },
                            {
                                "text": "Betek vrema\u00f1 hon eus naon ha sec'hed, omp en noazh, skei\u00f1 a reer war hon dremm, emaomp o redek ama\u00f1 hag ahont. "
                            },
                            {
                                "text": "En em skuizha\u00f1 a reomp o labourat gant hon daouarn hon-unan. Dismega\u00f1set, e vennigomp; heskinet, e c'houza\u00f1vomp; "
                            },
                            {
                                "text": "falstamallet, ec'h aspedomp. Deuet omp betek vrema\u00f1 evel skubadur ar bed, distaoladur an holl. "
                            },
                            {
                                "text": "Ne skrivan ket an trao\u00f9-ma\u00f1 evit ober mezh deoc'h, met ho kelenn a ran evel va bugale karet-mat. "
                            },
                            {
                                "text": "Pa ho pefe zoken dek mil mestr e Krist, n'ho pefe ket meur a dad, rak me eo an hini en deus ganet ac'hanoc'h e Jezuz-Krist dre an Aviel. "
                            },
                            {
                                "text": "Ho pedi\u00f1 start a ran eta, bezit va he\u00f1velerien. "
                            },
                            {
                                "text": "Abalamour da gement-se eo em eus kaset deoc'h Timote, va mab karet-mat ha feal en Aotrou. Degas a raio so\u00f1j deoc'h eus va hento\u00f9 e Krist ha penaos e prezegan dre holl en holl Ilizo\u00f9.  "
                            },
                            {
                                "text": "   Hogen hinienno\u00f9 a zo en em c'hwezhet gant an ourgouilh, evel ma ne dlejen ket dont en ho touez. "
                            },
                            {
                                "text": "Met mont a rin prest en ho touez, mar fell d'an Aotrou, hag ec'h anavezin nann ar c'homzo\u00f9 met ar galloud eus ar re a zo en em c'hwezhet. "
                            },
                            {
                                "text": "Rak rouantelezh Doue n'ema\u00f1 ket er c'homzo\u00f9 met er galloud. "
                            },
                            {
                                "text": "Petra a fell deoc'h? Mont a rin d'ho kavout gant ur wialenn, pe gant karantez hag ur spered a zouster?  "
                            }
                        ]
                    },
                    {
                        "verses": [
                            {
                                "text": "   Klevout a reer lavarout a bep tu ez eus en ho touez gadaliezh, hag ur c'hadaliezh ken bras ma n'eo ket anvet zoken e-touez ar baganed. Evel-se unan ac'hanoc'h en deus kemeret gwreg e dad. "
                            },
                            {
                                "text": "Hag oc'h en em c'hwezhet gant an ourgouilh! Ha n'oc'h ket, er c'hontrol, bet er glac'har, evit ma vo lamet eus ho touez an hini en deus graet kement-se? "
                            },
                            {
                                "text": "Evidon-me, ezvezant a gorf met bezant a spered, em eus barnet dija evel ma vefen bezant an hini en deus graet un hevelep tra. "
                            },
                            {
                                "text": "En anv hon Aotrou Jezuz-Krist, c'hwi ha va spered o veza\u00f1 a-unan gant galloud hon Aotrou Jezuz-Krist, "
                            },
                            {
                                "text": "ra vo lakaet un hevelep den etre daouarn Satan, evit ma vo distrujet ar c'hig ha ma vo salvet ar spered e deiz an Aotrou Jezuz. "
                            },
                            {
                                "text": "N'eo ket mat tenna\u00f1 gloar ac'hanoc'h. Ha n'ouzoc'h ket penaos un nebeudig goell a laka an holl doaz da c'hoi\u00f1? "
                            },
                            {
                                "text": "Naetait eta ar goell kozh, evit ma viot un toaz nevez, peogwir ez oc'h hep goell. Rak Krist hor Pask a zo bet aberzhet evidomp. "
                            },
                            {
                                "text": "Dre-se eta, lidomp ar gouel, nann gant ar goell kozh na gant ur goell a zroug hag a fallentez, met gant ar bara hep goell eus an eeunder hag eus ar wirionez. "
                            },
                            {
                                "text": "Skrivet em eus deoc'h em lizher chom hep darempredo\u00f9 gant an dud hudur, "
                            },
                            {
                                "text": "ne oa ket a-grenn gant tud hudur ar bed-ma\u00f1, an dud wallc'hoantek, al laeron, an idolourien, rak neuze e vije ret deoc'h mont er-maez eus ar bed. "
                            },
                            {
                                "text": "Met ar pezh am eus skrivet deoc'h, eo chom hep darempredo\u00f9 gant unan bennak en em c'halv breur hag a zo hudur, pe gwallc'hoantek, pe idolour, pe droukkomzer, pe mezvier, pe laer, na zebrit ket zoken gant un hevelep den. "
                            },
                            {
                                "text": "Petra am eus eta da varn re an diavaez? Ha n'hoc'h eus ket da varn re an diabarzh? "
                            },
                            {
                                "text": "Diwar-benn re an diavaez, Doue o barn. Lamit an den fall eus ho touez.  "
                            }
                        ]
                    },
                    {
                        "verses": [
                            {
                                "text": "   P'en deus unan bennak ac'hanoc'h ur c'hroz bennak a-enep unan all, ha kredi\u00f1 a ra e c'hervel e barnedigezh dirak ar re zifeiz kentoc'h eget dirak ar sent? "
                            },
                            {
                                "text": "Ha n'ouzoc'h ket penaos ar sent a varno ar bed? Ha mar d-eo barnet ar bed ganeoc'h, ha dizellezek oc'h da varn trao\u00f9 disteroc'h? "
                            },
                            {
                                "text": "Ha n'ouzoc'h ket penaos e varnimp an aeled? Ha pegement muioc'h trao\u00f9 ar vuhez-ma\u00f1? "
                            },
                            {
                                "text": "Pa hoc'h eus prosezio\u00f9 evit trao\u00f9 ar vuhez-ma\u00f1, e kemerit evit barnerien ar re n'eo ket graet van anezho en Iliz? "
                            },
                            {
                                "text": "Evit ho mezh en lavaran deoc'h. Ha n'eus ket eta un den fur en ho touez, hini ebet hag a c'hellfe barn etre e vreudeur? "
                            },
                            {
                                "text": "Met ur breur en deus ur prosez gant ur breur all, ha kement-se dirak ar re zifeiz! "
                            },
                            {
                                "text": "Kaout prosezio\u00f9 an eil a-enep egile a zo dija ur gwall si en ho touez. Perak ne c'houza\u00f1vit ket kentoc'h un dislealded bennak? Perak ne c'houza\u00f1vit ket kentoc'h ur c'holl? "
                            },
                            {
                                "text": "Met c'hwi eo ar re a ra dislealded hag a ra koll, ha c'hoazh d'ho preudeur!  "
                            },
                            {
                                "text": "   Ha n'ouzoc'h ket penaos an dud direizh n'o devo ket rouantelezh Doue da h\u00earezh? Arabat deoc'h en em drompla\u00f1, nag ar re hudur, nag an idolourien, nag an avoultrerien, nag ar sodomiz, nag ar skilbaotred, "
                            },
                            {
                                "text": "nag al laeron, nag ar re wallc'hoantek, nag ar vezvierien, nag an droukkomzerien, nag ar skraperien, n'o devo rouantelezh Doue da h\u00earezh. "
                            },
                            {
                                "text": "Hag evel-se e oa hinienno\u00f9 ac'hanoc'h. Met gwalc'het oc'h bet, met santelaet oc'h bet, met reishaet oc'h bet en anv an Aotrou Jezuz hag e Spered hon Doue.  "
                            },
                            {
                                "text": "   An holl drao\u00f9 a zo aotreet din, met n'int ket holl talvoudus. An holl drao\u00f9 a zo aotreet din, met n'en em lakain sklavour dindan hini. "
                            },
                            {
                                "text": "Ar boued a zo evit ar c'hof hag ar c'hof evit ar boued, met Doue a zistrujo an eil hag egile. Hogen ar c'horf n'eo ket evit an hudurniezh met evit an Aotrou, hag an Aotrou evit ar c'horf. "
                            },
                            {
                                "text": "Ha Doue en deus adsavet an Aotrou a varv hag hon adsavo ivez a varv dre e c'halloud. "
                            },
                            {
                                "text": "Ha n'ouzoc'h ket ez eo ho korfo\u00f9 izili Krist? Ha kemer a rin eta izili Krist evit ober anezho izili ur c'hast? N'eo ket! "
                            },
                            {
                                "text": "Ha n'ouzoc'h ket penaos an hini en em unan gant ur c'hast a zo un hevelep korf ganti? Rak lavaret eo: An daou a zeuio da veza\u00f1 ur c'hig hepken. "
                            },
                            {
                                "text": "Met an hini en em unan gant an Aotrou a zo un hevelep spered ganta\u00f1. "
                            },
                            {
                                "text": "Tec'hit diouzh an hudurniezh. Kement pec'hed a ra un den a zo er-maez eus ar c'horf, met an hini a ra hudurniezh a bec'h a-enep e gorf e-unan. "
                            },
                            {
                                "text": "Ha n'ouzoc'h ket ez eo ho korf templ ar Spered-Santel a zo ennoc'h, hag a zo bet roet deoc'h gant Doue? N'oc'h ket deoc'h hoc'h-unan, "
                            },
                            {
                                "text": "rak dasprenet oc'h bet gant ur priz bras. Roit eta gloar da Zoue en ho korf hag en ho spered, ar re a zo da Zoue.  "
                            }
                        ]
                    },
                    {
                        "verses": [
                            {
                                "text": "   Diwar-benn an trao\u00f9 hoc'h eus skrivet din, mat eo d'an den chom hep steki\u00f1 ouzh gwreg ebet. "
                            },
                            {
                                "text": "Met abalamour d'an hudurniezh, ra en devo pep den e wreg ha pep gwreg hec'h ozhac'h. "
                            },
                            {
                                "text": "Ra roio an ozhac'h d'e wreg ar pezh a dle dezhi ha ra roio an hevelep tra ar wreg d'hec'h ozhac'h. "
                            },
                            {
                                "text": "Ar wreg n'eo ket mestr war he c'horf hec'h-unan, met an ozhac'h eo. En hevelep doare ivez an ozhac'h n'eo ket mestr war e gorf e-unan, met ar wreg eo. "
                            },
                            {
                                "text": "N'en em dremenit ket an eil eus egile, nemet dre un asant graet etrezoc'h evit ur pennad, evit en em rei\u00f1 d'ar yun ha d'ar bedenn. Ha goude distroit asambles, gant aon na zeufe Satan d'ho tempta\u00f1 dre ho tiouer a vestroni. "
                            },
                            {
                                "text": "Lavarout a ran kement-se evel un ali ha n'eo ket ur gourc'hemenn. "
                            },
                            {
                                "text": "Rak me a garfe e vefe an holl eveldon me-unan, met pep hini en deus resevet eus Doue e zonezon e-unan, unan en un doare hag egile en un doare all. "
                            },
                            {
                                "text": "Met e lavaran d'ar re n'int ket dimezet ha d'an inta\u00f1vezed ez eo mat dezho chom evel ma'z on. "
                            },
                            {
                                "text": "Koulskoude, ma n'o deus ket mestroni warno o-unan, ra zimezint, rak gwelloc'h eo dimezi\u00f1 eget devi\u00f1. "
                            },
                            {
                                "text": "D'ar re a zo dimezet e c'hourc'hemennan, n'eo ket me met an Aotrou, ra ne vo ket dispartiet ar wreg diouzh hec'h ozhac'h, "
                            },
                            {
                                "text": "ha mar d-eo dispartiet, ra chomo hep addimezi\u00f1 pe ra zistroio gant hec'h ozhac'h, hag an ozhac'h ra ne zilezo ket e wreg. "
                            },
                            {
                                "text": "D'ar re all e lavaran, me ha nann an Aotrou, mar en deus ur breur bennak ur wreg difeiz hag a c'hoantafe chom ganta\u00f1, ra ne guitaio ket anezhi, "
                            },
                            {
                                "text": "ha mar he deus ur wreg bennak un ozhac'h difeiz hag a c'hoantafe chom ganti, ra ne guitaio ket anezha\u00f1. "
                            },
                            {
                                "text": "Rak an ozhac'h difeiz a zo santelaet gant ar wreg hag ar wreg difeiz a zo santelaet gant an ozhac'h, anez da-se ho pugale a vije dic'hlan, e-lec'h brema\u00f1 ez int santel. "
                            },
                            {
                                "text": "Mar en em zisparti an hini difeiz, ra vo dispartiet, ar breur pe ar c'hoar n'int ket dalc'het neuze. Met Doue en deus hor galvet d'ar peoc'h. "
                            },
                            {
                                "text": "Rak ha gouzout a rez, gwreg, hag e salvi da ozhac'h? Pe ha gouzout a rez, ozhac'h, hag e salvi da wreg? "
                            },
                            {
                                "text": "A-hend-all, ra gerzho pep hini hervez ar pezh en deus an Aotrou roet dezha\u00f1 hag hervez ar galv en deus resevet digant Doue. Setu ar pezh a c'hourc'hemennan en holl Ilizo\u00f9. "
                            },
                            {
                                "text": "Unan bennak ha galvet eo bet amdroc'het? Ra chomo amdroc'het. Unan bennak ha galvet eo bet diamdroc'h? Ra ne zeuio ket da veza\u00f1 amdroc'het. "
                            },
                            {
                                "text": "An amdroc'h n'eo netra hag an diamdroc'h n'eo netra, met miridigezh gourc'hemenno\u00f9 Doue eo an holl drao\u00f9. "
                            },
                            {
                                "text": "Ra chomo pep hini er stad ma oa pa'z eo bet galvet. "
                            },
                            {
                                "text": "Ha galvet out bet pa oas sklav? N'en em nec'h ket a gement-se, met mar gellez dont da veza\u00f1 frank, tenn kentoc'h da vad. "
                            },
                            {
                                "text": "Rak an hini a oa bet galvet en Aotrou pa oa sklav a zo frankiziad an Aotrou. En hevelep doare an hini a oa bet galvet pa oa frank a zo sklavour Krist. "
                            },
                            {
                                "text": "Ur priz a zo bet paeet evit ho tasprenadur, na zeuit ket da veza\u00f1 sklavourien an dud. "
                            },
                            {
                                "text": "Breudeur, ra chomo pep hini dirak Doue er stad ma oa pa'z eo bet galvet. "
                            },
                            {
                                "text": "Diwar-benn ar gwerc'hezed, n'em eus gourc'hemenn ebet a-berzh an Aotrou, met rei\u00f1 a ran un ali evel un den hag en deus bet lod e trugarez an Aotrou evit beza\u00f1 feal dezha\u00f1. "
                            },
                            {
                                "text": "Kredi\u00f1 a ran eta, abalamour d'ar glac'haro\u00f9 a-vrema\u00f1, ez eo un dra vat d'ar gwaz chom evel ma'z ema\u00f1. "
                            },
                            {
                                "text": "Hag ereet out gant ur wreg? Na glask ket en em zizeren. Ha n'out ket ereet gant ur wreg? Na glask gwreg ebet. "
                            },
                            {
                                "text": "Mar dimezez ne bec'hez ket, mar dimez ar werc'hez, ne be'ch ket. Met an dud-se o devo glac'haro\u00f9 er c'hig ha fellout a rafe din o espern deoc'h. "
                            },
                            {
                                "text": "Setu ar pezh a lavaran, breudeur, an amzer a zo berr a-vrema\u00f1. Ar re o deus ur wreg ra vint evel pa n'o defe ket, "
                            },
                            {
                                "text": "ar re a ouel evel pa ne ouelfent ket, ar re a zo el levenez evel pa ne vefent ket, ar re a bren evel pa n'o defe netra, "
                            },
                            {
                                "text": "ar re a zo oc'h ober gant ar bed evel pa ne rafent ket, rak skeudenn ar bed-ma\u00f1 a dremen. "
                            },
                            {
                                "text": "Ha me a garfe e vefec'h hep nec'hamant. An hini n'eo ket dimezet en em ro da drao\u00f9 an Aotrou evit plijout d'an Aotrou, "
                            },
                            {
                                "text": "met an hini a zo dimezet en em ro da drao\u00f9 ar bed evit plijout d'e wreg. "
                            },
                            {
                                "text": "Un diforc'h a zo etre ar wreg dimezet hag ar werc'hez, an hini n'eo ket dimezet en em ro da drao\u00f9 an Aotrou evit beza\u00f1 santel a gorf hag a spered, met an hini a zo dimezet en em ro da drao\u00f9 ar bed evit plijout d'hec'h ozhac'h. "
                            },
                            {
                                "text": "Lavarout a ran kement-ma\u00f1 evit ho mad, n'eo ket evit stegna\u00f1 ur pech deoc'h, met evit ho tougen d'ar pezh a zo dereat ha ma c'hellot servija\u00f1 an Aotrou hep harz ebet. "
                            },
                            {
                                "text": "Met mar kred unan bennak e vefe un dismega\u00f1s evit e verc'h tremen fleur hec'h oad hep beza\u00f1 dimezet hag e vefe ret he dimezi\u00f1, ra raio evel ma fello dezha\u00f1, ne bec'ho ket. Ra zimezo ar merc'hed. "
                            },
                            {
                                "text": "Met an hini a chom start en e galon, an hini n'eo ket rediet met a zo er c'hontrol mestr eus e volontez, an hini en deus so\u00f1jet en e galon mirout e verc'h gwerc'h, a ra mat. "
                            },
                            {
                                "text": "Evel-se, an hini a zimez anezhi a ra mat, hag an hini n'he dimez ket a ra gwelloc'h. "
                            },
                            {
                                "text": "Ur wreg a zo ereet dre al lezenn e-pad ma'z ema\u00f1 hec'h ozhac'h o veva\u00f1. Met ma varv hec'h ozhac'h, frank eo da zimezi\u00f1 gant an neb a fell dezhi, nemet ra vo en Aotrou. "
                            },
                            {
                                "text": "E\u00fcrusoc'h eo koulskoude, hervez ar pezh a gav din, mar chom evel ma'z ema\u00f1. Ha kredi\u00f1 a ran ema\u00f1 ivez Spered Doue ennon.  "
                            }
                        ]
                    },
                    {
                        "verses": [
                            {
                                "text": "   E-ke\u00f1ver an trao\u00f9 aberzhet d'an idolo\u00f9, gouzout a reomp hon eus holl anaoudegezh. An anaoudegezh a c'hwez, met ar garantez a sav. "
                            },
                            {
                                "text": "Mar so\u00f1j unan bennak gouzout un dra bennak, ne oar c'hoazh netra evel ma tleer gouzout. "
                            },
                            {
                                "text": "Met mar kar unan bennak Doue, anavezet eo ganta\u00f1. "
                            },
                            {
                                "text": "Dre-se eta, evit ar pezh a sell debri\u00f1 trao\u00f9 aberzhet d'an idolo\u00f9, ec'h ouzomp penaos un idol n'eo netra er bed ha penaos n'eus nemet un Doue hepken. "
                            },
                            {
                                "text": "Rak petra bennak ma ez eus, en ne\u00f1v pe war an douar, reo\u00f9 hag a zo anvet doueed, evel ma ez eus meur a zoue ha meur a aotrou, "
                            },
                            {
                                "text": "koulskoude ni n'hon eus nemet un Doue hepken, an Tad, e teu an holl drao\u00f9 diouta\u00f1 hag ez omp-ni evita\u00f1, hag un Aotrou hepken, Jezuz-Krist, a zo an holl drao\u00f9 dreza\u00f1 hag emaomp-ni dreza\u00f1. "
                            },
                            {
                                "text": "Met an holl n'o deus ket an anaoudegezh-se. Rak hinienno\u00f9, hervez ar gredenn o deus brema\u00f1 c'hoazh eus an idol, a zebr an trao\u00f9 evel bet aberzhet d'an idolo\u00f9, hag o c'houstia\u00f1s, o veza\u00f1 dinerzh, a zo saotret a gement-se. "
                            },
                            {
                                "text": "N'eo ket ur boued hol laka da veza\u00f1 plijus da Zoue. Rak ma tebromp, ne zeu talvoudegezh ebet deomp a-se, ha ma ne zebromp ket, n'hor bo koll ebet a gement-se. "
                            },
                            {
                                "text": "Lakait evezh koulskoude na zeufe ar frankiz hoc'h eus da veza\u00f1 ur maen-kouezh evit ar re zinerzh. "
                            },
                            {
                                "text": "Rak mar gwel unan bennak ac'hanout, te hag ac'h eus anaoudegezh, azezet ouzh taol e templ an idolo\u00f9, ha ne vo ket ivez douget an hini a zo dinerzh e goustia\u00f1s da zebri\u00f1 eus an trao\u00f9 a zo aberzhet d'an idolo\u00f9? "
                            },
                            {
                                "text": "Hag e vo kollet dre da anaoudegezh ar breur dinerzh ez eo marvet Krist evita\u00f1. "
                            },
                            {
                                "text": "Evel-se, o pec'hi\u00f1 a-enep ar vreudeur hag o c'hloaza\u00f1 o c'houstia\u00f1s dinerzh, e pec'hit a-enep Krist. "
                            },
                            {
                                "text": "Dre-se, mar lakaan va breur da streboti\u00f1 dre ar pezh a zebran, ne zebrin biken a gig, evit chom hep lakaat va breur da streboti\u00f1.  "
                            }
                        ]
                    },
                    {
                        "verses": [
                            {
                                "text": "   Ha n'on ket abostol? Ha n'on ket frank? Ha ne'm eus ket gwelet Jezuz-Krist hon Aotrou? Ha n'oc'h ket va labour en Aotrou? "
                            },
                            {
                                "text": "Ma n'on ket abostol evit ar re all, ez on da nebeuta\u00f1 evidoc'h, rak c'hwi eo siell va abostoliezh en Aotrou. "
                            },
                            {
                                "text": "Eno ema\u00f1 va difenn a-enep ar re a varn ac'hanon. "
                            },
                            {
                                "text": "Ha n'hon eus ket ar gwir da zebri\u00f1 ha da eva\u00f1? "
                            },
                            {
                                "text": "Ha n'hon eus ket ar gwir da gas ganeomp ur c'hoar a vefe hor pried, evel ma ra an ebestel all ha breudeur an Aotrou ha Kefaz? "
                            },
                            {
                                "text": "Pe daoust ha n'eus nemedon ha Barnabaz ha n'o defe ket ar gwir da chom hep labourat? "
                            },
                            {
                                "text": "Piv a ya morse d'ar brezel diwar e goust e-unan? Piv eo an hini a blant ur winienn ha na zebr ket eus e frouezh? Pe piv eo an hini a ro da beuri\u00f1 d'an tropell ha na ev ket eus e laezh? "
                            },
                            {
                                "text": "Hag hervez giz an dud eo e lavaran kement-ma\u00f1? Ha n'en lavar ket ivez al lezenn? "
                            },
                            {
                                "text": "Rak skrivet eo e lezenn Moizez: Ne erei ket e c'heno\u00f9 d'an ejen a vac'h ar greun. Hag eus ejened eo e kemer Doue preder, "
                            },
                            {
                                "text": "pe n'eo ket e gwirionez evidomp-ni en deus lavaret kement-se? Evidomp-ni eo bet skrivet penaos an hini a ar a dle arat gant espera\u00f1s, hag an hini a vac'h ar greun a dle mac'ha\u00f1 gant espera\u00f1s da gaout lod er pezh a c'hortoz. "
                            },
                            {
                                "text": "Mar hon eus hadet evidoc'h ar mado\u00f9 speredel, hag ur gwall dra e vefe deomp medi\u00f1 diganeoc'h ar mado\u00f9 kigel? "
                            },
                            {
                                "text": "Mar d-eus re all hag a ra implij eus ar galloud-se warnoc'h, perak ne reomp ket kentoc'h? Met n'hon eus ket graet implij eus ar galloud-se, er c'hontrol e c'houza\u00f1vomp pep tra evit chom hep lakaat harz ebet da Aviel Krist. "
                            },
                            {
                                "text": "Ha n'ouzoc'h ket penaos ar re a ra ar servij santel a zebr eus trao\u00f9 an templ, ha penaos ar re a servij an aoter o deus lod en aoter? "
                            },
                            {
                                "text": "Evel-se ivez an Aotrou en deus gourc'hemennet d'ar re a brezeg an Aviel beva\u00f1 diouzh an Aviel. "
                            },
                            {
                                "text": "Met ne'm eus graet implij ebet eus ar galloud-se ha ne skrivan ket kement-ma\u00f1 evit ma vo graet e-giz-se em c'he\u00f1ver, rak gwelloc'h e vefe ganin mervel eget na lamfe unan bennak ar gloar-se diganin. "
                            },
                            {
                                "text": "Mar prezegan an Aviel, ne'm eus ket lec'h da denna\u00f1 gloar a gement-se, rak dalc'het on d'henn ober ha gwalleur din ma ne brezegan ket an Aviel! "
                            },
                            {
                                "text": "Mar gran kement-se a galon vat, em bo ar gopr, met mar gran en desped din, em eus resevet ar garg d'henn ober. "
                            },
                            {
                                "text": "Peseurt gopr am eus eta? O prezeg an Aviel eo, e savin Aviel Krist hep ma kousto netra da zen hag hep ma rin implij eus va galloud en Aviel. "
                            },
                            {
                                "text": "Rak petra bennak ma'z on frank e-ke\u00f1ver an holl, ez on en em lakaet da servijer d'an holl evit gounit muioc'h a dud. "
                            },
                            {
                                "text": "Gant ar Yuzevien, on bet evel Yuzev evit gounit ar Yuzevien; gant ar re a zo dindan al lezenn, on bet evel dindan al lezenn evit gounit ar re a zo dindan al lezenn; "
                            },
                            {
                                "text": "gant ar re a zo hep lezenn, on bet evel hep lezenn, petra bennak ma n'on ket hep lezenn Doue pa'z emaon dindan lezenn Krist, evit gounit ar re a zo hep lezenn. "
                            },
                            {
                                "text": "Bet on evel dinerzh gant ar re zinerzh evit gounit ar re zinerzh. En em c'hraet on e pep tra d'an holl evit salvi\u00f1 en un doare bennak hinienno\u00f9 anezho. "
                            },
                            {
                                "text": "Kement-se a ran abalamour d'an Aviel, evit kaout lod enna\u00f1. "
                            },
                            {
                                "text": "Ha n'ouzoc'h ket penaos pa gemerer perzh en ur redadeg an holl a red, met unan hepken a resevo ar priz? Redit en un doare d'e c'hounit. "
                            },
                            {
                                "text": "Pep den hag a glask gounid war ar re all a ziouer pep tra, ha kement-se a ra evit kaout ur gurunenn vreinus, met ni a ra evit unan divreinus. "
                            },
                            {
                                "text": "Redek a ran eta, n'eo ket en avantur, skei\u00f1 a ran, n'eo ket war an aer. "
                            },
                            {
                                "text": "Met blo\u00f1sa\u00f1 a ran va c'horf hag e lakaan anezha\u00f1 da blega\u00f1 din, gant aon na vefen taolet kuit va-unan goude beza\u00f1 prezeget d'ar re all.  "
                            }
                        ]
                    },
                    {
                        "verses": [
                            {
                                "text": "   Breudeur, ne fell ket din e vefec'h hep gouzout eo bet hon tado\u00f9 holl dindan ar goabrenn, o deus tremenet holl a-dreuz ar mor, "
                            },
                            {
                                "text": "int bet holl badezet dindan Moizez er goabrenn hag er mor, "
                            },
                            {
                                "text": "o deus debret holl eus an hevelep boued speredel, "
                            },
                            {
                                "text": "hag o deus evet holl eus an hevelep evaj speredel, rak eva\u00f1 a raent eus ar roc'h speredel a heulie anezho, hag ar roc'h-se a oa Krist. "
                            },
                            {
                                "text": "Met Doue ne gavas ket e blijadur e darn vuia\u00f1 anezho rak kouezha\u00f1 a rejont el lec'h distro. "
                            },
                            {
                                "text": "Hag an trao\u00f9-se a zo c'hoarvezet evit servija\u00f1 da skouer deomp, evit na c'hoantaimp ket trao\u00f9 fall evel ma c'hoantajont-int. "
                            },
                            {
                                "text": "Na zeuit ket da veza\u00f1 idolourien evel ma voe hinienno\u00f9 anezho, hervez ma'z eo skrivet: Ar bobl a azezas da zebri\u00f1 ha da eva\u00f1, ha goude e savjont d'en em laouenaat. "
                            },
                            {
                                "text": "Na reomp ket a hudurniezh evel ma reas trao\u00f9 hudur hinienno\u00f9 anezho, hag e kouezhas tri mil warn-ugent anezho en hevelep devezh. "
                            },
                            {
                                "text": "Na demptomp ket Krist evel ma reas hinienno\u00f9 anezho hag a voe kaset da goll gant an naered. "
                            },
                            {
                                "text": "Na c'hrozmolit ket evel ma c'hrozmolas hinienno\u00f9 anezho hag a voe lazhet gant an distrujer. "
                            },
                            {
                                "text": "An holl drao\u00f9-se a c'hoarvezas ganto evit servija\u00f1 da skouer, hag int bet skrivet evit hon deskadurezh, deomp-ni hag a zo deuet d'an amzerio\u00f9 diwezha\u00f1. "
                            },
                            {
                                "text": "Evel-se an hini a gred beza\u00f1 en e sav, ra ziwallo da gouezha\u00f1 "
                            },
                            {
                                "text": "Temptadur ebet n'eo deuet deoc'h ha na vefe ket kumun d'an dud. Met Doue a zo feal ha ne lezo ket ho tempta\u00f1 en tu all d'ho nerzh ha, gant an temptadur, e tiskouezo ivez an hent da zont er-maez evit ma c'hellot e c'houza\u00f1v.  "
                            },
                            {
                                "text": "   Dre-se, va re garet-mat, tec'hit diouzh an idolerezh. "
                            },
                            {
                                "text": "Komz a ran deoc'h evel da dud a skiant. Barnit hoc'h-unan ar pezh a lavaran. "
                            },
                            {
                                "text": "An hanaf a vennozh a vennigomp, ha n'eo ket ar genunvaniezh ouzh gwad Krist? Ar bara a dorromp, ha n'eo ket ar genunvaniezh ouzh korf Krist? "
                            },
                            {
                                "text": "Evel ma ez eus ur bara hepken, ni evidomp da veza\u00f1 kalz n'omp nemet ur c'horf hepken, rak holl hon eus lod en hevelep bara. "
                            },
                            {
                                "text": "Sellit ouzh Israel hervez ar c'hig. Ar re a zebr aberzho\u00f9, ha n'o deus ket kenunvaniezh gant an aoter? "
                            },
                            {
                                "text": "Petra a lavaran eta? Ez eo an idol un dra bennak? Pe ez eo ar pezh a zo aberzhet d'an idol un dra bennak. "
                            },
                            {
                                "text": "Met e lavaran penaos ar pezh a vez aberzhet gant ar baganed, en aberzhont d'an diaouled ha nann da Zoue. Ha ne fell ket din ho pefe kenunvaniezh gant an diaouled. "
                            },
                            {
                                "text": "Ne c'hellit ket eva\u00f1 hanaf an Aotrou hag hanaf an diaouled. Ne c'hellit ket kemer lod ouzh taol an Aotrou hag ouzh taol an diaouled. "
                            },
                            {
                                "text": "Ha fellout a ra deomp hegasi\u00f1 gwarizi an Aotrou? Ha kre\u00f1voc'h ez omp egeta\u00f1?  "
                            },
                            {
                                "text": "   Pep tra a zo aotreet din, met pep tra n'eo ket talvoudus. Pep tra a zo aotreet din, met pep tra ne genteilh ket. "
                            },
                            {
                                "text": "Ra ne glasko den e vad e-unan, met ra glasko pep hini mad ar re all. "
                            },
                            {
                                "text": "Debrit eus kement a werzher er gigerezh hep ober goulenn ebet en abeg d'ar goustia\u00f1s, "
                            },
                            {
                                "text": "rak: D'an Aotrou eo an douar ha kement a zo enna\u00f1. "
                            },
                            {
                                "text": "Mar ped un den difeiz ac'hanoc'h, ha mar fell deoc'h mont ganta\u00f1, debrit eus ar pezh a vo lakaet dirazoc'h, hep goulenn netra en abeg d'ar goustia\u00f1s. "
                            },
                            {
                                "text": "Met mar lavar unan bennak deoc'h: An dra-ma\u00f1 a zo bet aberzhet d'an idolo\u00f9, na zebrit ket abalamour d'an hini en deus roet deoc'h an ali-se hag en abeg d'ar goustia\u00f1s, rak: D'an Aotrou eo an douar ha kement a zo enna\u00f1. "
                            },
                            {
                                "text": "Met ar goustia\u00f1s a lavaran n'eo ket da hini met koustia\u00f1s egile. Rak abalamour da betra e vefe barnet va frankiz gant koustia\u00f1s unan all? "
                            },
                            {
                                "text": "Mar debran en ur drugarekaat, perak e vefen tamallet evit un dra a drugarekaan evita\u00f1? "
                            },
                            {
                                "text": "Pe eta e tebrit, pe ec'h evit, pe e rit un dra bennak all, grit holl evit gloar Doue. "
                            },
                            {
                                "text": "Na roit ket da gavout tamall, na d'ar Yuzevien, na d'ar C'hresianed, na da Iliz Doue, "
                            },
                            {
                                "text": "eveldon me ivez a fell din plijout d'an holl en holl drao\u00f9 hep klask va mad va-unan, met o klask hini kalz evit ma vint salvet.  "
                            }
                        ]
                    },
                    {
                        "verses": [
                            {
                                "text": "   Bezit he\u00f1velerien ouzhin evel ma'z on he\u00f1veler ouzh Krist. "
                            },
                            {
                                "text": "Breudeur, meuli\u00f1 a ran ac'hanoc'h abalamour ma hoc'h eus so\u00f1j ac'hanon e pep tra ha ma virit va c'helennadurezh evel ma em eus he roet deoc'h. "
                            },
                            {
                                "text": "Met fellout a ra din e oufec'h penaos Krist eo ar penn eus pep den, hag an den penn eus ar wreg, ha Doue penn eus Krist. "
                            },
                            {
                                "text": "Pep den hag a bed pe a brofed goloet e benn, a zizenor e vestr. "
                            },
                            {
                                "text": "Pep wreg hag a bed pe a brofed diouel he fenn, a zizenor he mestr, bez' eo evel ma vefe touzet. "
                            },
                            {
                                "text": "Rak ma ne c'holo ket ur wreg he fenn, ra droc'ho ivez he blev. Ha ma n'eo ket dereat d'ur wreg kaout he blev troc'het pe beza\u00f1 touzet, ra vo goloet he fenn. "
                            },
                            {
                                "text": "An den ne dle ket golei\u00f1 e benn pa'z eo skeudenn ha gloar Doue, met ar wreg a zo gloar an den. "
                            },
                            {
                                "text": "Rak an den n'eo ket bet tennet eus ar wreg, met ar wreg a zo bet tennet eus an den, "
                            },
                            {
                                "text": "hag an den n'eo ket bet krouet evit ar wreg, met ar wreg a zo bet krouet evit an den. "
                            },
                            {
                                "text": "Dre-se ar wreg, abalamour d'an aeled, a dle kaout war he fenn ur merk eus ar galloud a zo a-us dezhi. "
                            },
                            {
                                "text": "Koulskoude, en Aotrou, ar wreg n'ema\u00f1 ket hep an den, nag an den hep ar wreg. "
                            },
                            {
                                "text": "Rak, evel ma'z eo bet tennet ar wreg eus an den, an den ivez a vez ganet dre ar wreg, ha pep tra a zeu eus Doue. "
                            },
                            {
                                "text": "Barnit eta hoc'h-unan. Ha dereat eo e pedfe ur wreg Doue diouel he fenn? "
                            },
                            {
                                "text": "Ha ne zesk ket deoc'h an natur hec'h-unan ez eo mezhus d'an den kaout blev hir, "
                            },
                            {
                                "text": "met eo un enor d'ar wreg kaout blev hir, rak ar blev a zo bet roet dezhi evit gouel? "
                            },
                            {
                                "text": "Mar fell da unan bennak daela\u00f1, n'hon eus ket ar c'hiz-se, nag Ilizo\u00f9 Doue kennebeut.  "
                            },
                            {
                                "text": "   Hogen er pezh ez an da lavarout deoc'h, n'ho meulan ket. En em zastum a rit, n'eo ket evit gwellaat, met evit fallaat. "
                            },
                            {
                                "text": "Da genta\u00f1 e klevan penaos pa en em zastumit en Iliz ez eus dizunaniezho\u00f9 etrezoc'h, hag ul lodenn a gement-se a gredan, "
                            },
                            {
                                "text": "rak ret eo e vefe disranno\u00f9 en ho touez, evit ma vo diskuliet ar re ac'hanoc'h a zo aprouet. "
                            },
                            {
                                "text": "P'en em zastumit eta en un hevelep lec'h, n'eo ket evit debri\u00f1 koan an Aotrou, "
                            },
                            {
                                "text": "rak, ouzh taol, pep hini hast da gemer e goan e-unan, hag unan en deus naon, hag unan all a zo mezv. "
                            },
                            {
                                "text": "Ha n'hoc'h eus ket ho tiez evit debri\u00f1 hag evit eva\u00f1? Pe e tisprizit Iliz Doue, hag e rit mezh d'ar re n'o deus netra? Petra a lavarin deoc'h? Ho meuli\u00f1 a rin? Ne veulan ket ac'hanoc'h evit kement-se. "
                            },
                            {
                                "text": "Rak resevet em eus digant an Aotrou ar pezh am eus ivez kelennet deoc'h, penaos an Aotrou Jezuz, en noz ma oa droukroet, a gemeras bara "
                            },
                            {
                                "text": "hag, o veza\u00f1 trugarekaet, a dorras anezha\u00f1 hag a lavaras: Kemerit, debrit, hema\u00f1 eo va c'horf hag a zo torret evidoc'h, grit kement-ma\u00f1 en e\u00f1vor ac'hanon. "
                            },
                            {
                                "text": "Evel-se ivez, goude beza\u00f1 koaniet e kemeras an hanaf o lavarout: An hanaf-ma\u00f1 eo an emglev nevez em gwad, grit kement-ma\u00f1 en e\u00f1vor ac'hanon bep gwech ma'c'h evot diouta\u00f1. "
                            },
                            {
                                "text": "Rak bep gwech ma tebrit eus ar bara-ma\u00f1 ha ma'c'h evit eus an hanaf-ma\u00f1, e kemennit marv an Aotrou betek ma teuio. "
                            },
                            {
                                "text": "Evel-se piv bennak a zebro eus ar bara-ma\u00f1 pe a evo eus hanaf an Aotrou en un doare dizereat a vo kablus e-ke\u00f1ver korf ha gwad an Aotrou. "
                            },
                            {
                                "text": "Ra en em amprouo pep hini eta e-unan, hag evel-se ra zebro eus ar bara-ma\u00f1 ha ra evo eus an hanaf-ma\u00f1. "
                            },
                            {
                                "text": "Rak an hini a zebr pe a ev en un doare dizereat a zebr hag a ev e varnedigezh e-unan, rak ne zigemm ket korf an Aotrou. "
                            },
                            {
                                "text": "Abalamour da-se eo ez eus en ho touez kalz a dud mac'hagn ha kla\u00f1v, hag ez eus marvet meur a hini. "
                            },
                            {
                                "text": "Rak mar en em varnfemp hon-unan, ne vefemp ket barnet. "
                            },
                            {
                                "text": "Met pa'z omp barnet, omp kastizet gant an Aotrou, evit na vimp ket kondaonet asambles gant ar bed. "
                            },
                            {
                                "text": "Dre-se, va breudeur, pa en em zastumit da zebri\u00f1, en em c'hortozit an eil egile. "
                            },
                            {
                                "text": "Mar en deus unan bennak naon, ra zebro en e di, evit ma n'en em zastumot ket evit ho parnedigezh. Diwar-benn an trao\u00f9 all, e reizhin anezho pa vin erruet.  "
                            }
                        ]
                    },
                    {
                        "verses": [
                            {
                                "text": "   E-ke\u00f1ver an donezono\u00f9 speredel, ne fell ket din, breudeur, e vefec'h diouiziek. "
                            },
                            {
                                "text": "Gouzout a rit penaos pa oac'h paganed, e oac'h douget d'an idolo\u00f9 mut, hervez ma oac'h renet. "
                            },
                            {
                                "text": "Dre-se e tiskl\u00earian deoc'h penaos den ebet hag a gomz dre Spered Doue ne lavar: Jezuz a zo milliget! Ha den ne c'hell lavarout: Jezuz a zo an Aotrou! nemet dre ar Spered-Santel. "
                            },
                            {
                                "text": "Bez' ez eus donezono\u00f9 dishe\u00f1vel, met nemet ur Spered, "
                            },
                            {
                                "text": "bez' ez eus ministrerezhio\u00f9 dishe\u00f1vel, met nemet un Aotrou, "
                            },
                            {
                                "text": "bez' ez eus obero\u00f9 dishe\u00f1vel, met nemet un Doue a ra an holl drao\u00f9 en holl. "
                            },
                            {
                                "text": "Roet eo an emziskouez eus ar Spered da bep hini evit hon talvoudegezh. "
                            },
                            {
                                "text": "Rak da unan eo roet dre ar Spered ar ger a furnez, da unan all ar ger a ouiziegezh dre an hevelep Spered, "
                            },
                            {
                                "text": "da unan all ar feiz dre an hevelep Spered, da unan all an donezono\u00f9 da yac'haat dre an hevelep Spered, "
                            },
                            {
                                "text": "da unan all oberia\u00f1s ar miraklo\u00f9, da unan all ar brofediezh, da unan all merzadenn ar speredo\u00f9, da unan all liested ar yezho\u00f9, da unan all jubennadur ar yezho\u00f9. "
                            },
                            {
                                "text": "Met un hevelep Spered hepken a oberi an holl drao\u00f9-se, en ur lodenna\u00f1 anezho da bep hini evel ma fell dezha\u00f1.  "
                            },
                            {
                                "text": "   Rak evel ma'z eo unan ar c'horf ha ma en deus meur a ezel, hag evel ma ra holl izili ar c'horf, petra bennak ma'z int kalz, ur c'horf hepken, evel-se ivez ema\u00f1 eus Krist. "
                            },
                            {
                                "text": "Badezet omp bet holl en ur Spered hepken evit beza\u00f1 ur c'horf hepken, pe Yuzevien, pe Gresianed, pe sklavourien, pe tud frank, hag holl hon eus bet douraet en ur Spered hepken. "
                            },
                            {
                                "text": "Hag ar c'horf n'eo ket graet eus un ezel hepken, met eus kalz. "
                            },
                            {
                                "text": "Ma lavarfe an troad: Dre ma n'on ket un dorn n'on ket eus ar c'horf, ha ne vefe ket evit-se eus ar c'horf? "
                            },
                            {
                                "text": "Ha ma lavarfe ar skouarn: Dre ma n'on ket al lagad n'on ket eus ar c'horf, ha ne vefe ket evit-se eus ar c'horf? "
                            },
                            {
                                "text": "Ma vefe an holl gorf lagad, pelec'h e vefe ar c'hleved? Ma vefe an holl gorf kleved, pelec'h e vefe ar c'hwesha? "
                            },
                            {
                                "text": "Met brema\u00f1 Doue en deus lakaet pep ezel er c'horf evel ma'z eo bet plijet ganta\u00f1. "
                            },
                            {
                                "text": "Ma vefent holl un ezel hepken, pelec'h e vefe ar c'horf? "
                            },
                            {
                                "text": "Evel-se eta ez eus meur a ezel met ur c'horf hepken. "
                            },
                            {
                                "text": "Al lagad ne c'hell ket lavarout d'an dorn: Ne'm eus ket ezhomm ac'hanout, na kennebeut ar penn lavarout d'an treid: Ne'm eus ket ezhomm ac'hanoc'h. "
                            },
                            {
                                "text": "Met er c'hontrol, an izili hag en em ziskouez an dinerzha\u00f1 a zo ret, "
                            },
                            {
                                "text": "hag ar re a gavomp an nebeuta\u00f1 enorus er c'horf, a wiskomp gant ar brasa\u00f1 enor. Evel-se eo ar re zivalava\u00f1 eo ar re muia\u00f1 enoret, "
                            },
                            {
                                "text": "e-lec'h ar re a zo a-zoare n'o deus ket ezhomm a gement-se. Doue en deus graet ar c'horf en un doare ma en deus roet muioc'h a enor d'an hini en doa ezhomm, "
                            },
                            {
                                "text": "evit na vo ket dizunaniezh er c'horf, met m'o devo an izili ur preder he\u00f1vel an eil ouzh egile. "
                            },
                            {
                                "text": "P'en devez un ezel poan, an holl izili o devez poan ganta\u00f1. Pa vez enoret un ezel, an holl izili en em laouena asambles ganta\u00f1. "
                            },
                            {
                                "text": "C'hwi a zo korf Krist ha c'hwi a zo e izili, pep hini evit e lod. "
                            },
                            {
                                "text": "Doue en deus lakaet en Iliz da genta\u00f1 an ebestel, d'an eil ar brofeded, d'an trede an doktored, goude ar re a ra miraklo\u00f9, ha goude-se ar re o deus an donezono\u00f9 da yac'haat, da sikour, da c'houarn, da gomz meur a yezh. "
                            },
                            {
                                "text": "Hag ebestel eo an holl? Ha profeded eo an holl? Ha doktored eo an holl? Ha miraklo\u00f9 a ra an holl? "
                            },
                            {
                                "text": "Hag o deus an holl an donezono\u00f9 da yac'haat? Hag e komz an holl e yezho\u00f9? Hag e jubenn an holl ar yezho\u00f9? "
                            },
                            {
                                "text": "Met c'hoantait gant gred an donezono\u00f9 gwella\u00f1. Hag emaon o vont da ziskouez deoc'h un hent eus ar c'henta\u00f1.  "
                            }
                        ]
                    },
                    {
                        "verses": [
                            {
                                "text": "   Pa gomzfen yezho\u00f9 an dud hag an aeled, ma ne'm eus ket ar garantez, ez on evel un arem a son pe evel ur simbalenn a dregern. "
                            },
                            {
                                "text": "Pa em befe an donezon a brofediezh, pa anavezfen an holl visterio\u00f9 hag an holl c'houiziegezh, pa em befe an holl feiz betek dilec'hia\u00f1 ar menezio\u00f9, ma ne'm eus ket ar garantez, n'on netra. "
                            },
                            {
                                "text": "Pa ginnigfen va holl vado\u00f9, pa rofen va c'horf evit beza\u00f1 devet, ma ne'm eus ket ar garantez, kement-se ne servij din da netra. "
                            },
                            {
                                "text": "Ar garantez a zo habask ha leun a vadelezh, ar garantez n'eo ket avius, ar garantez n'eo ket fougasus, n'en em c'hwez ket a ourgouilh, "
                            },
                            {
                                "text": "n'eo ket dizonest, ne glask ket he mad hec'h-unan, ne drenk ket, ne so\u00f1j ket e droug, "
                            },
                            {
                                "text": "n'en em laouena ket eus an direizhder, met en em laouena eus ar wirionez, "
                            },
                            {
                                "text": "digarezi\u00f1 a ra pep tra, kredi\u00f1 a ra pep tra, esperout a ra pep tra, gouza\u00f1v a ra pep tra. "
                            },
                            {
                                "text": "Ar garantez ne baouezo biken. Ar profediezhio\u00f9 a echuo, ar yezho\u00f9 a ehano, ar c'houiziegezh a echuo. "
                            },
                            {
                                "text": "Rak ec'h anavezomp en un doare diglok, hag e profedomp en un doare diglok, "
                            },
                            {
                                "text": "met pa zeuio ar pezh a zo peurvat, neuze ar pezh a zo diglok a echuo. "
                            },
                            {
                                "text": "Pa oan bugel, e komzen evel ur bugel, e komprenen evel ur bugel, e so\u00f1jen evel ur bugel, met pa'z on deuet da veza\u00f1 un den, em eus echuet gant ar pezh a oa eus ar bugel. "
                            },
                            {
                                "text": "Brema\u00f1 e welomp dre ur melezour, en un doare te\u00f1val, neuze e welimp dremm ouzh dremm. Brema\u00f1 ec'h anavezan en un doare diglok, met neuze ec'h anavezin-tre, evel ma'z on bet anavezet-tre. "
                            },
                            {
                                "text": "Brema\u00f1 eta, e chom an tri dra-ma\u00f1: ar feiz, an espera\u00f1s, ar garantez. Met ar brasa\u00f1 anezho eo ar garantez.  "
                            }
                        ]
                    },
                    {
                        "verses": [
                            {
                                "text": "   Klaskit ar garantez. C'hoantait gant gred an donezono\u00f9 speredel, met dreist-holl ar brofediezh. "
                            },
                            {
                                "text": "Rak an hini a gomz e yezh ne gomz ket ouzh an dud met ouzh Doue, ha ne intent den anezha\u00f1 met e lavar misterio\u00f9 e spered. "
                            },
                            {
                                "text": "An hini a brofed a gomz ouzh an dud evit o c'hentelia\u00f1, o atiza\u00f1, o frealzi\u00f1. "
                            },
                            {
                                "text": "An hini a gomz e yezh a genteilh e-unan, met an hini a brofed a genteilh an Iliz. "
                            },
                            {
                                "text": "Me a garfe eta e komzfec'h holl e yezho\u00f9, met dreist-holl e profedfec'h. An hini a brofed a zo brasoc'h eget an hini a gomz e yezho\u00f9, nemet e jubennfe evit ma vefe an Iliz kenteliet a gement-se. "
                            },
                            {
                                "text": "Evel-se, breudeur, mar deufen en ho touez o komz e yezho\u00f9, eus peseurt talvoudegezh e vefen deoc'h, ma ne gomzfen ket ouzhoc'h dre ziskuliadur, pe dre c'houiziegezh, pe dre brofediezh, pe dre gelennadurezh? "
                            },
                            {
                                "text": "Ma ne zeu ket an trao\u00f9 divuhez a ra ur son, evel ar fle\u00fct pe an delenn, da rei\u00f1 sonio\u00f9 dishe\u00f1vel, penaos ec'h anavezot ar pezh a zo c'hoariet gant ar fle\u00fct pe gant an delenn? "
                            },
                            {
                                "text": "Ha ma ro an drompilh ur son mesket, piv en em gempenno d'ar brezel? "
                            },
                            {
                                "text": "Evel-se c'hwi ivez, mar distagit gant ho teod gerio\u00f9 ha ne c'hell den o c'hompren, penaos e c'hello an dud gouzout ar pezh hoc'h eus da lavarout? Rak komz a reot en aer. "
                            },
                            {
                                "text": "Pegement a c'herio\u00f9 a zo er bed evit gwir, ha n' eus hini anezho ha n'en defe ket ur ster. "
                            },
                            {
                                "text": "Ma n'ouzon ket eta ster ar gerio\u00f9, e vin ur barbar evit an hini a gomz, hag an hini a gomz a vo ur barbar evidon. "
                            },
                            {
                                "text": "Evel-se c'hwi ivez, pa c'hoantait gant gred an donezono\u00f9 speredel, klaskit kentelia\u00f1 an Iliz evit kaout a-fonn anezho. "
                            },
                            {
                                "text": "Dre-se an hini a gomz e yezh ra bedo evit gallout jubenni\u00f1. "
                            },
                            {
                                "text": "Rak mar pedan e yezh, va spered a bed met va skiant a zo difrouezh. "
                            },
                            {
                                "text": "Petra eta a zo d'ober? Pedi\u00f1 a rin dre ar spered, met pedi\u00f1 a rin ivez dre ar skiant. Kana\u00f1 a rin dre ar spered, met kana\u00f1 a rin ivez dre ar skiant. "
                            },
                            {
                                "text": "Anez, mar bennigez er spered, penaos e c'hello an hini a zo e renk ar selaouerien eeun respont: Amen, da'z pedenn a drugarez, pa ne oar ket petra a lavarez? "
                            },
                            {
                                "text": "Gwir eo ez eo mat-kena\u00f1 da bedenno\u00f9 a drugarez, met ar re all n'int ket kenteliet. "
                            },
                            {
                                "text": "Trugarekaat a ran va Doue, abalamour ma komzan muioc'h e yezho\u00f9 egedoc'h holl, "
                            },
                            {
                                "text": "met gwelloc'h eo ganin lavarout en Iliz pemp ger dre va skiant evit kelenn ar re all, eget lavarout dek mil ger e yezh. "
                            },
                            {
                                "text": "Breudeur, na vezit ket bugale er pezh a sell ouzh ho prederio\u00f9, met bezit bugale vihan e-ke\u00f1ver an droug hag, e-ke\u00f1ver ho prederio\u00f9, bezit tud c'hraet. "
                            },
                            {
                                "text": "Skrivet eo el lezenn: Komz a rin d'ar bobl-ma\u00f1 dre dud eus ur yezh all ha dre vuzello\u00f9 estren, ha koulskoude ne selaouint ket ac'hanon, eme an Aotrou. "
                            },
                            {
                                "text": "Dre-se ar yezho\u00f9 a zo ur sin, nann evit ar gredourien, met evit ar re ziskredik. Ar brofediezh avat a zo ur sin, nann evit ar re ziskredik, met evit ar gredourien. "
                            },
                            {
                                "text": "Mar d-eo eta emvodet an Iliz a-bezh ha ma komz an holl e yezho\u00f9, mar deu eno selaouerien eeun pe tud diskredik, ha ne lavarint ket hoc'h eus kollet ho skiant? "
                            },
                            {
                                "text": "Met ma profed an holl ha mar deu un den diskredik pe ur selaouer eeun, e vo kendrec'het gant an holl, e vo barnet gant an holl, "
                            },
                            {
                                "text": "hag evel-se trao\u00f9 kuzhet e galon a vo diskl\u00eariet hag, o kouezha\u00f1 d'an douar, ec'h azeulo Doue hag ec'h embanno ema\u00f1 e gwirionez Doue en ho touez. "
                            },
                            {
                                "text": "Petra eta a zo d'ober, breudeur? Pa en em vodit, pep hini ac'hanoc'h ha bez' en deus ur c'hantik, ur gelennadurezh, ur yezh, un diskuliadur, ur jubennadur? Ra vo graet pep tra evit kentelia\u00f1. "
                            },
                            {
                                "text": "Mar komz lod e yezh, ra ne vo nemet daou pe dri d'ar muia\u00f1 ha pep hini d'e dro, ha ra vo unan evit jubenni\u00f1. "
                            },
                            {
                                "text": "Ma n'eus den evit rei\u00f1 ar jubennadur, ra en em davo ar re-ma\u00f1 en Iliz ha ra gomzo outo o-unan hag ouzh Doue. "
                            },
                            {
                                "text": "Ra ne vo nemet daou pe dri brofed o komz, ha ra varno ar re all. "
                            },
                            {
                                "text": "Ha mar en deus unan all eus ar re a zo eno un diskuliadur, ra davo an hini kenta\u00f1. "
                            },
                            {
                                "text": "Rak holl e c'hellit profedi\u00f1 an eil goude egile, da zeski\u00f1 an holl ha da atiza\u00f1 an holl. "
                            },
                            {
                                "text": "Speredo\u00f9 ar brofeded a zo sujet d'ar brofeded, "
                            },
                            {
                                "text": "rak Doue n'ema\u00f1 ket un Doue a vesk met a beoc'h, evel en holl Ilizo\u00f9 ar sent. "
                            },
                            {
                                "text": "Ra davo ho kwragez en Ilizo\u00f9, abalamour ma n'eo ket aotreet dezho komz, met ra vint sentus hervez ma lavar ivez al lezenn. "
                            },
                            {
                                "text": "Mar fell dezho en em gelenn war un dra bennak, ra c'houlennint digant o ezhec'h er g\u00ear, rak mezhus eo d'ar gwragez komz en Iliz. "
                            },
                            {
                                "text": "Ha bez' eo ac'hanoc'h-c'hwi eo deuet ger Doue? Pe ha n'eo deuet nemet deoc'h-c'hwi hoc'h-unan? "
                            },
                            {
                                "text": "Mar kred unan bennak beza\u00f1 profed pe speredel, ra anavezo ez eo gourc'hemenno\u00f9 an Aotrou an trao\u00f9 a skrivan deoc'h. "
                            },
                            {
                                "text": "Met mar tremen unan bennak hep e anavezout, ra dremeno. "
                            },
                            {
                                "text": "Evel-se, breudeur, c'hoantait gant gred ar brofediezh ha na harzit ket da gomz e yezho\u00f9. "
                            },
                            {
                                "text": "Ha ra vo graet pep tra en un doare dereat ha gant urzh.  "
                            }
                        ]
                    },
                    {
                        "verses": [
                            {
                                "text": "   Rei\u00f1 a ran deoc'h da anavezout, breudeur, an Aviel am eus prezeget deoc'h, hoc'h eus resevet, hoc'h eus kendalc'het enna\u00f1, "
                            },
                            {
                                "text": "hag oc'h salvet dreza\u00f1, mar en mirit start evel ma em eus e brezeget deoc'h. Anez o pefe kredet en aner. "
                            },
                            {
                                "text": "Kelennet em eus deoc'h da genta\u00f1 ar pezh am eus ivez resevet, penaos Krist a zo marvet evit hor pec'hedo\u00f9 hervez ar Skriturio\u00f9, "
                            },
                            {
                                "text": "penaos eo bet sebeliet, eo adsavet a varv d'an trede deiz hervez ar Skriturio\u00f9, "
                            },
                            {
                                "text": "ha penaos eo en em ziskouezet da Gefaz ha goude-se d'an daouzek. "
                            },
                            {
                                "text": "Goude-se eo en em ziskouezet da ouzhpenn pemp kant breur war un dro, an darn vuia\u00f1 anezho a zo c'hoazh bev hag hinienno\u00f9 a zo marv. "
                            },
                            {
                                "text": "Goude-se eo en em ziskouezet da Jakez, ha goude d'an holl ebestel, "
                            },
                            {
                                "text": "ha goude ar re all ez eo ivez en em ziskouezet din, evel da ur c'hrouadur ganet a-raok an termen, "
                            },
                            {
                                "text": "rak me eo an distera\u00f1 eus an ebestel, ha n'on ket dellezek da veza\u00f1 anvet abostol abalamour ma em eus heskinet Iliz Doue. "
                            },
                            {
                                "text": "Met dre c'hras Doue ez on ar pezh ma'z on, hag e c'hras em c'he\u00f1ver n'eo ket bet difrouezh. Met labouret em eus kalz muioc'h egeto holl, n'eo ket me koulskoude, met gras Doue a zo ganin. "
                            },
                            {
                                "text": "Evel-se eta, pe eo me pe int a brezeg, setu aze ar pezh a brezegomp ha setu aze ar pezh hoc'h eus kredet. "
                            },
                            {
                                "text": "Ha mar prezeger ez eo adsavet Krist a-douez ar re varv, penaos e lavar hinienno\u00f9 en ho touez n'eus ket a adsavidigezh a varv? "
                            },
                            {
                                "text": "Ma n'eus ket a adsavidigezh a varv, Krist kennebeut n'eo ket adsavet a varv. "
                            },
                            {
                                "text": "Ma n'eo ket Krist adsavet a varv, hor prezegerezh a zo eta aner hag ho feiz a zo aner ivez. "
                            },
                            {
                                "text": "Zoken en em gav ma'z omp fals-testo\u00f9 Doue, rak roet hon eus an testeni-ma\u00f1 e-ke\u00f1ver Doue penaos en deus adsavet Krist a varv, an hini n'eo ket bet adsavet ganta\u00f1 a varv mar d-eo gwir ne advev ket ar re varv. "
                            },
                            {
                                "text": "Rak ma ne advev ket ar re varv, Krist kennebeut n'eo ket adsavet a varv. "
                            },
                            {
                                "text": "Ma n'eo ket adsavet Krist a varv, ho feiz a zo aner, emaoc'h c'hoazh en ho pec'hedo\u00f9, "
                            },
                            {
                                "text": "hag ar re a zo marv e Krist a zo ivez kollet. "
                            },
                            {
                                "text": "Mar hon eus un espera\u00f1s e Krist nemet evit ar vuhez-ma\u00f1 hepken, omp eus an holl dud ar re druezusa\u00f1. "
                            },
                            {
                                "text": "Met brema\u00f1 Krist a zo adsavet a-douez ar re varv; deuet eo da veza\u00f1 ar frouezh kenta\u00f1 eus ar re a zo marv. "
                            },
                            {
                                "text": "Rak pa'z eo deuet ar marv dre un den, an adsavidigezh a varv a zo ivez deuet dre un den. "
                            },
                            {
                                "text": "Hag evel ma varv an holl en Adam, en hevelep doare an holl a advevo e Krist, "
                            },
                            {
                                "text": "met pep hini en e renk e-unan. Krist a zo ar frouezh kenta\u00f1, ha goude ar re a zo da Grist d'e zonedigezh. "
                            },
                            {
                                "text": "Goude kement-se e teuio an diwezh, pa adroio ar rouantelezh da Zoue hag a zo ivez Tad, goude beza\u00f1 kaset da netra pep pri\u00f1selezh, pep nerzh ha pep galloud, "
                            },
                            {
                                "text": "rak ret eo dezha\u00f1 ren, betek ma en devo lakaet e holl enebourien dindan e dreid. "
                            },
                            {
                                "text": "An diwezha\u00f1 enebour a vo kaset da netra eo ar marv. "
                            },
                            {
                                "text": "Rak Doue en deus lakaet an holl drao\u00f9 dindan e dreid. Ha pa lavar ez eo an holl drao\u00f9 dindana\u00f1, eo sklaer penaos an hini en deus lakaet an holl drao\u00f9 dindana\u00f1 n'ema\u00f1 ket e-unan dindana\u00f1. "
                            },
                            {
                                "text": "Ha pa vo bet lakaet an holl drao\u00f9 dindana\u00f1, neuze ivez ar Mab e-unan a vo lakaet dindan an hini en deus lakaet an holl drao\u00f9 dindana\u00f1, evit ma vo Doue holl en holl. "
                            },
                            {
                                "text": "Anez, petra a raio ar re a zo badezet evit ar re varv. Ma ne advevo ket ar re varv, perak neuze ez int badezet evit ar re varv? "
                            },
                            {
                                "text": "Ha perak omp-ni hon-unan da bep eur en arvar? "
                            },
                            {
                                "text": "Bemdez e varvan, henn asuri\u00f1 a ran, gant al lec'h am eus da denna\u00f1 gloar ac'hanoc'h e Jezuz-Krist hon Aotrou. "
                            },
                            {
                                "text": "Mar em eus stourmet ouzh al loened en Efez evit palio\u00f9 hervez an dud, peseurt talvoudegezh am eus a gement-se? Ma ne advevont ket ar re varv, debromp hag evomp, rak warc'hoazh e varvimp. "
                            },
                            {
                                "text": "N'en em dromplit ket, an darempredo\u00f9 fall a vrein ar gizio\u00f9 mat. "
                            },
                            {
                                "text": "Dihunit hervez ar reizhder ha na bec'hit ket, rak bez' ez eus darn hep anaoudegezh Doue, lavarout a ran kement-se evit ho mezh. "
                            },
                            {
                                "text": "Met unan bennak a lavaro: Penaos ec'h advev ar re varv, ha gant peseurt korf e teuont en-dro? "
                            },
                            {
                                "text": "Diskiant! Ar pezh a hadez ne zeu ket da veza\u00f1 bev ma ne varv ket. "
                            },
                            {
                                "text": "E-ke\u00f1ver ar pezh a hadez, ne hadez ket ar c'horf a dle genel, met ur c'hreunenn noazh, evel un ed pe un haderezh all bennak, "
                            },
                            {
                                "text": "neuze Doue a ro dezhi ur c'horf evel ma fell dezha\u00f1, ha da bep hadenn e ro he c'horf hec'h-unan. "
                            },
                            {
                                "text": "Pep kig n'eo ket an hevelep kig, met unan eo kig an dud, unan all kig al loened, unan all hini ar pesked, unan all hini al laboused. "
                            },
                            {
                                "text": "Bez' ez eus ivez korfo\u00f9 ne\u00f1vel ha korfo\u00f9 douarel, met unan eo sked reo\u00f9 an ne\u00f1v, unan all eo hini reo\u00f9 an douar, "
                            },
                            {
                                "text": "unan all eo sked an heol, unan all sked al loar, unan all sked ar stered, rak ur steredenn a zo dishe\u00f1vel diouzh ur steredenn all dre he sked. "
                            },
                            {
                                "text": "Evel-se eo ivez gant an adsavidigezh a-douez ar re varv. Ar c'horf a zo hadet breinus, adsevel a raio divreinus, "
                            },
                            {
                                "text": "hadet eo en dizenor, adsevel a raio leun a c'hloar, hadet eo en dinerzhded, adsevel a raio leun a nerzh, "
                            },
                            {
                                "text": "hadet eo korf naturel, adsevel a raio korf speredel. Bez' ez eus ur c'horf naturel ha bez' ez eus ur c'horf speredel, "
                            },
                            {
                                "text": "hervez ma'z eo skrivet: An den kenta\u00f1, Adam, a zo deuet da veza\u00f1 un ene bev, met an Adam diwezha\u00f1, ur Spered a ro buhez. "
                            },
                            {
                                "text": "Met n'eo ket ar pezh a zo speredel a zo ar c'henta\u00f1, met ar pezh a zo naturel, ar pezh a zo speredel a zeu goude. "
                            },
                            {
                                "text": "An den kenta\u00f1, o veza\u00f1 eus an douar, a zo douarel, an eil den, an Aotrou, a zeu eus an ne\u00f1v. "
                            },
                            {
                                "text": "Evel ma'z eo an hini douarel, evel-se ivez eo ar re zouarel. Evel ma'z eo an hini ne\u00f1vel, evel-se eo ivez ar re ne\u00f1vel. "
                            },
                            {
                                "text": "Evel ma hon eus douget skeudenn an hini douarel, e tougimp ivez skeudenn an hini ne\u00f1vel. "
                            },
                            {
                                "text": "Hag an dra-ma\u00f1 a lavaran, breudeur, ar c'hig hag ar gwad ne c'hellont ket kaout rouantelezh Doue da h\u00earezh, hag ar vreinadurezh n'he deus ket an divreinusted da h\u00earezh. "
                            },
                            {
                                "text": "Setu, e lavaran deoc'h ur mister: Ne varvimp ket holl, met holl e vimp che\u00f1chet "
                            },
                            {
                                "text": "en ur predig-amzer, en ur serr-lagad, d'an drompilh diwezha\u00f1, rak an drompilh a sono, hag ar re varv a adsavo divreinus, ha ni a vo che\u00f1chet. "
                            },
                            {
                                "text": "Rak ret eo d'ar c'horf breinus-ma\u00f1 gwiska\u00f1 an divreinusted ha d'ar c'horf marvel-ma\u00f1 gwiska\u00f1 an divarvelezh. "
                            },
                            {
                                "text": "Pa'z en devo ar c'horf breinus-ma\u00f1 gwisket an divreinusted ha pa'z en devo ar c'horf marvel-ma\u00f1 gwisket an divarvelezh, neuze e vo peurc'hraet ar ger a zo skrivet: Ar marv a zo bet lonket en trec'h. "
                            },
                            {
                                "text": "O marv, pelec'h ema\u00f1 da flemm? Lec'h ar marv, pelec'h ema\u00f1 da drec'h? "
                            },
                            {
                                "text": "Flemm ar marv eo ar pec'hed, ha galloud ar pec'hed eo al lezenn. "
                            },
                            {
                                "text": "Met ra vo trugarekaet Doue a ro deomp an trec'h dre hon Aotrou Jezuz-Krist! "
                            },
                            {
                                "text": "Evel-se, va breudeur karet-mat, bezit start, divrall, o labourat muioc'h-muia\u00f1 en oberenn an Aotrou, oc'h anavezout penaos n'eo ket didalvoud ho labour en Aotrou.  "
                            }
                        ]
                    },
                    {
                        "verses": [
                            {
                                "text": "   E ke\u00f1ver ar gest evit ar sent, grit evel ma em eus gourc'hemennet da Ilizo\u00f9 Galatia. "
                            },
                            {
                                "text": "Pep deiz kenta\u00f1 eus ar sizhun, ra lakaio a-du pep hini ac'hanoc'h en e di un dra bennak, o tastum ar pezh a c'hello hervez e c'hounid, evit na c'hortozor ket ken ma vin erru evit ober ar c'hesto\u00f9. "
                            },
                            {
                                "text": "Ha pa vin erruet, e kasin gant lizhero\u00f9 ar re ho po dibabet evit mont gant ho aluzeno\u00f9 da Jeruzalem. "
                            },
                            {
                                "text": "Mar d-eo dereat ez afen-me ivez va-unan, e teuint asambles ganin.  "
                            },
                            {
                                "text": "   Mont a rin d'ho kavout goude ma em bo tremenet dre Vakedonia, rak tremen a rin dre Vakedonia. "
                            },
                            {
                                "text": "Marteze e chomin un nebeud amzer ganeoc'h pe zoken e tremenin ar goa\u00f1v, evit beza\u00f1 ambrouget ganeoc'h el lec'h bennak ma'z in. "
                            },
                            {
                                "text": "Rak ne fell ket din ho kwelout ar wech-ma\u00f1 en ur dremen, met ec'h esperan e chomin ganeoc'h un nebeud amzer, mar plij gant Doue. "
                            },
                            {
                                "text": "Koulskoude e chomin en Efez betek ar Pantekost, "
                            },
                            {
                                "text": "rak un nor vras a zo digor din gant espera\u00f1s a c'hounid, met kalz a enebourien a zo eno. "
                            },
                            {
                                "text": "Mar deu Timote, lakait evezh ma vo hep aon en ho touez, rak labourat a ra da oberenn an Aotrou eveldon va-unan. "
                            },
                            {
                                "text": "Ra ne zisprizo den eta anezha\u00f1, met ambrougit anezha\u00f1 e peoc'h evit ma teuio da'm c'havout, rak gortoz a ran anezha\u00f1 gant ar vreudeur. "
                            },
                            {
                                "text": "E-ke\u00f1ver ar breur Apolloz, e bedet em eus start da vont d'ho kavout gant ar vreudeur, met n'eo ket bet fellet dezha\u00f1 a-gre\u00f1v mont brema\u00f1. Koulskoude ez aio pa gavo tu. "
                            },
                            {
                                "text": "Beilhit, chomit start er feiz, en em renit evel tud, en em gre\u00f1vait. "
                            },
                            {
                                "text": "Ra vo graet kement a rit gant karantez. "
                            },
                            {
                                "text": "Ho pedi\u00f1 a ran, breudeur, anavezout a rit tiegezh Stefanaz, gouzout a rit ez int ar c'henta\u00f1 frouezh eus Akaia hag ez int en em roet da servij ar sent, "
                            },
                            {
                                "text": "bezit sentus ouzh ar seurt tud-se hag ouzh ar re holl a labour hag a gemer poan. "
                            },
                            {
                                "text": "En em laouenaat a ran ma'z eo deuet Stefanaz, Fortunatuz hag Akaikuz, rak lec'hiet o deus en hoc'h ezveza\u00f1s, "
                            },
                            {
                                "text": "kre\u00f1vaet o deus va spered hag hoc'h hini. Bezit eta leun a zouja\u00f1s evit ar seurt tud-se. "
                            },
                            {
                                "text": "Ilizo\u00f9 Azia a salud ac'hanoc'h. Akilaz ha Prisilha, gant an Iliz a zo en o zi, a salud kalz ac'hanoc'h en Aotrou. "
                            },
                            {
                                "text": "An holl vreudeur a salud ac'hanoc'h. En em saludit an eil egile dre ur pok santel. "
                            },
                            {
                                "text": "Me Paol, a salud ac'hanoc'h eus va dorn va-unan. "
                            },
                            {
                                "text": "Ma ez eus unan bennak na gar ket an Aotrou Jezuz-Krist, ra vo milliget! Maranata! (= dont a ra an Aotrou!) "
                            },
                            {
                                "text": "Gras hon Aotrou Jezuz-Krist ra vo ganeoc'h! "
                            },
                            {
                                "text": "Va c'harantez a zo ganeoc'h holl e Jezuz-Krist! Amen.    "
                            }
                        ]
                    }
                ]
            },
            {
                "names": [
                    "II Corinthians"
                ],
                "usfm_id": "II Corinthians",
                "abbreviation": "2Cor",
                "chapters": [
                    {
                        "verses": [
                            {
                                "text": "Paol, abostol Jezuz-Krist dre volontez Doue, hag ar breur Timote, da Iliz Doue a zo e Korint ha d'an holl sent a zo en Akaia a-bezh: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Benniget ra vo Doue Tad hon Aotrou Jezuz-Krist, Tad an trugarezio\u00f9 hag an Doue a bep frealz, "
                            },
                            {
                                "text": "hor frealzi\u00f1 a ra en hon holl c'hlac'haro\u00f9, evit ma c'hellimp frealzi\u00f1 ar re holl a zo en ur glac'har bennak dre ar frealz a resevomp hon-unan digant Doue. "
                            },
                            {
                                "text": "Rak evel ma fonn poanio\u00f9 Krist ennomp, evel-se hor frealz a fonn dre Grist. "
                            },
                            {
                                "text": "Pa'z omp glac'haret, ez eo evit ho frealz hag ho silvidigezh, a zo kaset da benn dre ar basianted da c'houza\u00f1v an hevelep poanio\u00f9 hag ar re a c'houza\u00f1vomp ni ivez. Pa'z omp frealzet, ez eo evit ho frealz hag ho silvidigezh. "
                            },
                            {
                                "text": "Hag an espera\u00f1s hon eus en ho ke\u00f1ver a zo start, oc'h anavezout penaos pa hoc'h eus lod er poanio\u00f9, ho po ivez lod er frealz. "
                            },
                            {
                                "text": "Rak, breudeur, ne fell ket deomp n'oufec'h ket diwar-benn ar glac'har a zo deuet deomp en Azia, penaos omp bet gwall vec'hiet, dreist hon nerzh, en hevelep doare m'hon doa zoken kollet an esper da zerc'hel hor buhez. "
                            },
                            {
                                "text": "Hag en em sellemp hon-unan evel tud kondaonet d'ar marv, evit na lakajemp ket hor fizia\u00f1s ennomp hon-unan, met e Doue a adsav a varv. "
                            },
                            {
                                "text": "E\u00f1 eo en deus hon dieubet hag hon dieub eus ur seurt marv, hag hon eus an esper-ma\u00f1 e tieubo ac'hanomp c'hoazh. "
                            },
                            {
                                "text": "Sikouret omp ivez ganeoc'h dre ho pedenno\u00f9 evidomp, evit ma teuio ar c'hras hon eus resevet dre meur a hini da veza\u00f1 anavezet dre an trugarez a raio meur a hini diwar hor penn.  "
                            },
                            {
                                "text": "   Rak ar pezh a ra hor gloar eo en testeni-ma\u00f1 eus hor c'houstia\u00f1s penaos omp en em renet er bed, ha dreist-holl en ho ke\u00f1ver, gant eeunder ha gwirionded dirak Doue, nann gant ur furnez kigel, met gant gras Doue. "
                            },
                            {
                                "text": "Rak ne skrivomp deoc'h netra all nemet ar pezh a lennit hag ivez a anzavit. Esperout a ran en anzavot betek an diwezh, "
                            },
                            {
                                "text": "evel ma hoc'h eus ivez anzavet un tamm ez omp ho kloar, hag evel ma viot ivez hon hini e deiz an Aotrou Jezuz. "
                            },
                            {
                                "text": "Er fizia\u00f1s-se eo e c'hoantaen da genta\u00f1 mont d'ho kavout evit m'ho pije un eil gras, "
                            },
                            {
                                "text": "neuze tremen eus ho pro e Makedonia, ha goude eus Makedonia distrei\u00f1 d'ho kavout, ha beza\u00f1 ambrouget ganeoc'h e Judea. "
                            },
                            {
                                "text": "Met hag em eus graet dre ska\u00f1vadurezh pa em eus so\u00f1jet kement-se, pe ar pezh a so\u00f1jan, bez' eo hervez ar c'hig en hevelep doare ma vez ennon ar \"ya, ya\" hag an \"nann, nann\"? "
                            },
                            {
                                "text": "Met Doue a zo feal, hag ar ger hoc'h eus resevet diganeomp n'eo ket bet \"ya\" ha \"nann\". "
                            },
                            {
                                "text": "Rak Jezuz-Krist, Mab Doue, an hini a zo bet prezeget deoc'h ganeomp, ganin-me, gant Silvan, gant Timote, n'eo ket bet \"ya\" ha \"nann\", met bet eo \"ya\" enna\u00f1. "
                            },
                            {
                                "text": "Holl bromesao\u00f9 Doue a zo \"ya\" enna\u00f1 hag \"Amen\" enna\u00f1, evit gloar Doue drezomp. "
                            },
                            {
                                "text": "An hini en deus hon nerzhet ganeoc'h e Krist hag en deus hon olevet eo Doue, "
                            },
                            {
                                "text": "en deus hor siellet hag en deus roet deomp en hor c'halono\u00f9 arrez ar Spered. "
                            },
                            {
                                "text": "Ha kemer a ran Doue da dest war va ene, penaos evit hoc'h espern eo n'on ket aet c'hoazh da Gorint, "
                            },
                            {
                                "text": "n'eo ket e renomp war ho feiz, met e kenlabouromp d'ho levenez. Rak e chomit start dre ar feiz.  "
                            }
                        ]
                    },
                    {
                        "verses": [
                            {
                                "text": "Divizet em boa eta ennon va-unan na zistrojen ket d'ho kavout en dristidigezh. "
                            },
                            {
                                "text": "Rak mar glac'haran ac'hanoc'h, piv a laouenaio ac'hanon, nemet an hini a vo bet glac'haret ganin? "
                            },
                            {
                                "text": "Kement-se am eus skrivet deoc'h evit na'm bo ket a dristidigezh pa vin erruet digant ar re a dlefe rei\u00f1 levenez din, rak ar fizia\u00f1s-ma\u00f1 am eus ennoc'h holl penaos e rit holl ho levenez eus va hini. "
                            },
                            {
                                "text": "Rak skrivet em eus deoc'h en ur glac'har bras, va c'halon leun a enkrez ha gant kalz a zaero\u00f9, ha ne oa ket evit ho klac'hari\u00f1 met evit rei\u00f1 da anavezout deoc'h ar garantez vras am eus evidoc'h.  "
                            },
                            {
                                "text": "   Mar en deus graet unan bennak lec'h d'an dristidigezh, n'eo ket me hepken en deus glac'haret met c'hwi holl, da vihana\u00f1 evit lod, evit na lavarfen ket re. "
                            },
                            {
                                "text": "A-walc'h eo d'un hevelep den beza\u00f1 bet kastizet gant an niver brasa\u00f1, "
                            },
                            {
                                "text": "en hevelep doare ma tleit pardoni\u00f1 dezha\u00f1 hag e frealzi\u00f1, gant aon na vefe bec'hiet gant un dristidigezh re vras. "
                            },
                            {
                                "text": "Dre-se ho pedan da ziskouez dezha\u00f1 ho karantez. "
                            },
                            {
                                "text": "Rak abalamour da gement-se eo ivez em eus skrivet deoc'h, evit anavezout, en ur amproui\u00f1 ac'hanoc'h, hag oc'h sentus en holl drao\u00f9. "
                            },
                            {
                                "text": "D'an hini eta a bardonit, e pardonan ivez dezha\u00f1, hag evidon ar pezh am eus pardonet, mar em eus pardonet un dra bennak, eo abalamour deoc'h dirak Krist, "
                            },
                            {
                                "text": "evit ma n'en devo ket Satan ar gounid warnomp, rak n'omp ket hep anavezout e so\u00f1jo\u00f9.  "
                            },
                            {
                                "text": "   Pa'z on deuet da Droaz evit Aviel Krist, petra bennak m'en doa an Aotrou digoret un nor din, "
                            },
                            {
                                "text": "ne'm eus ket bet va spered en diskuizh, abalamour ne'm boa ket kavet va breur Tit. O veza\u00f1 kimiadet diouto, on aet e Makedonia. "
                            },
                            {
                                "text": "Graso\u00f9 ra vo roet da Zoue, dre ma laka ac'hanomp atav da drec'hi\u00f1 e Krist hag e skuilh drezomp c'hwezh-vat e anaoudegezh e pep lec'h. "
                            },
                            {
                                "text": "Rak ni a zo c'hwezh-vat Krist dirak Doue, evit ar re a zo salvet hag evit ar re a zo kollet, "
                            },
                            {
                                "text": "d'ar re-ma\u00f1 ur c'hwezh a varv o rei\u00f1 ar marv, ha d'ar re-se all ur c'hwezh a vuhez o rei\u00f1 ar vuhez. Ha piv a zo barrek evit an trao\u00f9-se? "
                            },
                            {
                                "text": "Rak ne falsomp ket ger Doue evel ma henn gra kalz, met e komzomp evel gant gwirionded, evel a-berzh Doue, e Krist, dirak Doue.  "
                            }
                        ]
                    },
                    {
                        "verses": [
                            {
                                "text": "Hag en em lakaat a reomp a-nevez d'en em veuli\u00f1 hon-unan pe ezhomm hon eus, evel hinienno\u00f9, eus lizhiri-erbedi\u00f1 evidoc'h pe eus ho perzh? "
                            },
                            {
                                "text": "C'hwi eo hol lizher, skrivet en hor c'halono\u00f9, anavezet ha lennet gant an holl dud. "
                            },
                            {
                                "text": "Anat mat eo penaos ez oc'h ul lizher eus Krist, ministret ganeomp, skrivet nann gant liv met gant Spered an Doue bev, nann war daolenno\u00f9 maen met war daolenno\u00f9 kig, war re ar galon. "
                            },
                            {
                                "text": "Dre Grist eo hon eus un hevelep fizia\u00f1s dirak Doue. "
                            },
                            {
                                "text": "N'eo ket e vefemp barrek ac'hanomp hon-unan da so\u00f1jal un dra bennak evel pa deufe ac'hanomp, met hor galloud a zeu eus Doue. "
                            },
                            {
                                "text": "Hol lakaet en deus barrek da veza\u00f1 servijerien eus un emglev nevez, nann eus al lizherenn met eus ar Spered, rak al lizherenn a lazh met ar Spered a ro ar vuhez. "
                            },
                            {
                                "text": "Hogen ar ministrerezh a varv, hini al lizherenno\u00f9 engravet war vein, a zo bet ken glorius ma ne c'helle ket mibien Israel sellout start ouzh dremm Moizez, abalamour da c'hloar e zremm, petra bennak ma tlee tremen, "
                            },
                            {
                                "text": "pegement ministrerezh ar Spered ne vo ket gloriusoc'h? "
                            },
                            {
                                "text": "Mar d-eo bet ministrerezh ar gondaonidigezh glorius, ministrerezh ar reizhder a fonn kalz muioc'h e gloar. "
                            },
                            {
                                "text": "Ha mar d-eo bet glorius ar pezh kenta\u00f1, ne oa ket evit gwir abalamour da c'hloar dispar an eilvet. "
                            },
                            {
                                "text": "Rak mar d-eo bet glorius ar pezh a dlee echui\u00f1, ar pezh a dle chom a zo kalz gloriusoc'h. "
                            },
                            {
                                "text": "O kaout eta un hevelep espera\u00f1s, en em renomp gant ul librentez vras, "
                            },
                            {
                                "text": "ha ne reomp ket evel Moizez, a lakae ur ouel war e zremm evit na sellje ket start mibien Israel ouzh an diwezh eus ar pezh a dlee mont da netra. "
                            },
                            {
                                "text": "Met o c'hlevidigezhio\u00f9 a zo bet kaledet betek vrema\u00f1. Rak hiziv c'hoazh an hevelep gouel-se a chom pa vez lennet an Testamant Kozh, hep beza\u00f1 savet rak n'eo lamet nemet e Krist. "
                            },
                            {
                                "text": "Hiziv c'hoazh, pa lenner Moizez, ur ouel a zo taolet war o c'halon, "
                            },
                            {
                                "text": "met pa en em zistroont ouzh an Aotrou, ar ouel a zo lamet. "
                            },
                            {
                                "text": "Rak an Aotrou eo ar Spered, hag e-lec'h ma'z ema\u00f1 Spered an Aotrou, eno ema\u00f1 al librentez. "
                            },
                            {
                                "text": "Ni holl, dioueliet hon dremm, a zougen evel en ur melezour gloar an Aotrou, hag e teuomp da veza\u00f1 he\u00f1vel ouzh an hevelep skeudenn eus an eil gloar d'eben gant an Aotrou Spered.  "
                            }
                        ]
                    },
                    {
                        "verses": [
                            {
                                "text": "   Dre-se, o kaout ar ministrerezh-ma\u00f1 hervez an drugarez a zo bet graet deomp, ne gollomp ket kalon. "
                            },
                            {
                                "text": "Taolet hon eus kuit an trao\u00f9 mezhus a guzher, o tremen hep beva\u00f1 dre droidell hag hep falsa\u00f1 ger Doue, hag en em erbedomp hon-unan da bep koustia\u00f1s den dirak daoulagad Doue en ur ziskulia\u00f1 ar wirionez. "
                            },
                            {
                                "text": "Mar d-eo hon Aviel kuzhet, ez eo kuzhet evit ar re a ya da goll, "
                            },
                            {
                                "text": "evit ar re ziskredik a zo bet dallet o c'hlevidigezh gant doue ar c'hantved-ma\u00f1, evit na vefent ket skl\u00earijennet gant ar goulo\u00f9 eus Aviel glorius Krist, e\u00f1 hag a zo skeudenn Doue. "
                            },
                            {
                                "text": "Ne brezegomp ket ac'hanomp hon-unan, met Krist Jezuz evel an Aotrou, hag ez omp ho servijerien abalamour da Jezuz. "
                            },
                            {
                                "text": "Rak Doue, hag en deus lavaret: Ra skl\u00earijenno ar goulo\u00f9 eus an de\u00f1valijenn, a skl\u00earijenn hor c'halono\u00f9 evit lakaat anaoudegezh gloar Doue da lugerni\u00f1 war dremm Jezuz-Krist. "
                            },
                            {
                                "text": "Met an te\u00f1zor-se hon eus e listri douar evit ma vefe meurded ar galloud roet da Zoue ha nann deomp-ni. "
                            },
                            {
                                "text": "Gwasket omp eus pep kostez met n'omp ket kaset da netra, ankeniet omp met n'omp ket hep espera\u00f1s, "
                            },
                            {
                                "text": "heskinet omp met n'omp ket dilezet, diskaret omp met n'omp ket distrujet, "
                            },
                            {
                                "text": "dougen a reomp atav en hor c'horf marv an Aotrou Jezuz, evit ma vo ivez buhez Jezuz diskuliet en hor c'horf. "
                            },
                            {
                                "text": "Rak ni, ar re vev, a zo bepred roet d'ar marv abalamour da Jezuz, evit ma vo ivez buhez Jezuz diskuliet en hor c'hig marvel, "
                            },
                            {
                                "text": "en hevelep doare ma labour ar marv ennomp hag ar vuhez ennoc'h. "
                            },
                            {
                                "text": "Met hon eus an hevelep spered a feiz, hervez ma'z eo skrivet: Kredet em eus, setu perak em eus komzet. Ni ivez a gred ha setu perak e komzomp, "
                            },
                            {
                                "text": "oc'h anavezout penaos an hini en deus savet an Aotrou Jezuz a varv a savo ac'hanomp ivez a varv dre Jezuz, hag a lakaio ac'hanomp d'en em ziskouez ganeoc'h. "
                            },
                            {
                                "text": "Rak an holl drao\u00f9-se a zo evidoc'h, evit ma teuio ar c'hras-se, en ur greski\u00f1, da fonna\u00f1 ar pedenno\u00f9 a drugarez eus kalz evit gloar Doue. "
                            },
                            {
                                "text": "Dre-se ne gollomp ket kalon. Ha petra bennak en em zistruj hon den a-ziavaez, hon den a-ziabarzh en em nevesa a zeiz da zeiz. "
                            },
                            {
                                "text": "Rak hor glac'har ska\u00f1v eus an amzer a-vrema\u00f1 a ro ur pouez a c'hloar peurbadus ha meurbet gwelloc'h, "
                            },
                            {
                                "text": "pa'z eo gwir na sellomp ket ouzh an trao\u00f9 gwelus met ouzh an trao\u00f9 diwelus. Rak an trao\u00f9 gwelus n'int nemet evit un amzer, met ar re ziwelus a zo peurbadus.  "
                            }
                        ]
                    },
                    {
                        "verses": [
                            {
                                "text": "   Gouzout a reomp a dra sur penaos mar d-eo distrujet hon tabernakl, hor chomlec'h douarel-ma\u00f1, hon eus en ne\u00f1vo\u00f9 un ti a zo eus Doue, un ti peurbadus n'eo ket graet gant dorn an den. "
                            },
                            {
                                "text": "Huanadi\u00f1 a reomp eno, o c'hoantaat gant bervder gwiska\u00f1 hor chomlec'h ne\u00f1vel, "
                            },
                            {
                                "text": "mar d-omp da vihana\u00f1 kavet gwisket ha nann en noazh. "
                            },
                            {
                                "text": "E-pad ma'z emaomp en tabernakl-ma\u00f1, e huanadomp dindan ar bec'h, abalamour ma fell deomp, nann beza\u00f1 diwisket, met beza\u00f1 gwisket, evit ma vo ar pezh a zo marvel lonket gant ar vuhez. "
                            },
                            {
                                "text": "Hag an hini en deus hor c'hrouet evit kement-se eo Doue, hag en deus roet deomp ivez arrez ar Spered. "
                            },
                            {
                                "text": "Bez' omp eta bepred leun a fizia\u00f1s hag gouzout a reomp penaos e-keit ha ma chomomp er c'horf-ma\u00f1 emaomp pell diouzh an Aotrou, "
                            },
                            {
                                "text": "rak kerzhout a reomp dre ar feiz ha nann dre ar gweled. "
                            },
                            {
                                "text": "Bez' omp leun a fizia\u00f1s, hag e karomp gwelloc'h kuitaat ar c'horf-ma\u00f1 ha chom e-kichen an Aotrou. "
                            },
                            {
                                "text": "Dre-se ivez e klaskomp beza\u00f1 kavet plijus ganta\u00f1, pe e chomfemp enna\u00f1 pe ez afemp er-maez anezha\u00f1. "
                            },
                            {
                                "text": "Rak ret eo deomp holl mont dirak lez-varn Krist, evit ma resevo pep hini hervez ar mad pe an droug en devo graet o veza\u00f1 en e gorf.  "
                            },
                            {
                                "text": "   Oc'h anavezout eta an douja\u00f1s a dleer d'an Aotrou, e kendrec'homp an dud. Doue a anavez ac'hanomp hag ec'h esperan ec'h anavezit ivez ac'hanomp en ho koustia\u00f1so\u00f9. "
                            },
                            {
                                "text": "N'en em erbedomp ket a-nevez dirazoc'h, met rei\u00f1 a reomp deoc'h lec'h da gavout gloar abalamour deomp, evit ma c'hellot respont d'ar re en em ro gloar en diavaez ha nann er galon. "
                            },
                            {
                                "text": "Rak mar d-omp diskiant ez eo evit Doue, mar d-omp a skiant vat ez eo evidoc'h. "
                            },
                            {
                                "text": "Karantez Krist a wask ac'hanomp, o veza\u00f1 ma kredomp penaos mar d-eo unan hepken marvet evit an holl, an holl eta a zo marv. "
                            },
                            {
                                "text": "E\u00f1 a zo marvet evit an holl, evit na vevo ken evito o-unan ar re a vev, met evit an hini a zo marvet hag adsavet a varv evito. "
                            },
                            {
                                "text": "Dre-se n'anavezomp ken den hervez ar c'hig brema\u00f1. Ha zoken mar hon eus anavezet Krist hervez ar c'hig, brema\u00f1 n'anavezomp ken anezha\u00f1 en doare-se. "
                            },
                            {
                                "text": "Ha ma'z ema\u00f1 unan bennak e Krist, hema\u00f1 a zo ur grouadenn nevez. An trao\u00f9 kozh a zo tremenet, setu, an holl drao\u00f9 a zo deuet da veza\u00f1 nevez. "
                            },
                            {
                                "text": "An holl drao\u00f9-se a zeu eus Doue, en deus hon adunvanet ganta\u00f1 dre Jezuz-Krist hag en deus roet deomp ministrerezh an adunvanidigezh, "
                            },
                            {
                                "text": "rak Doue a oa e Krist, oc'h adunvani\u00f1 ar bed ganta\u00f1, hep konta\u00f1 dezho o disentidigezh, hag o lakaat ennomp ar ger a adunvanidigezh. "
                            },
                            {
                                "text": "Kannaded evit Krist emaomp eta, evel ma vefe Doue oc'h aspedi\u00f1 drezomp. Ho pedi\u00f1 a reomp start en anv Krist, bezit adunvanet gant Doue! "
                            },
                            {
                                "text": "Rak lakaet eo bet ganta\u00f1 da veza\u00f1 pec'hed abalamour deomp an hini n'en deus ket anavezet ar pec'hed, evit ma teuimp da veza\u00f1 reizhder Doue enna\u00f1.  "
                            }
                        ]
                    },
                    {
                        "verses": [
                            {
                                "text": "   Pa'z eo gwir eta e labouromp asambles, e pedomp start ac'hanoc'h na zegemerot ket gras Doue en aner, "
                            },
                            {
                                "text": "rak e\u00f1 a lavar: Da selaouet em eus en amzer dereat, da sikouret em eus e deiz ar silvidigezh. Setu brema\u00f1 an amzer dereat, setu brema\u00f1 deiz ar silvidigezh. "
                            },
                            {
                                "text": "Ne roomp abeg ebet da gouezha\u00f1, e netra, evit na vo ket tamallet ar ministrerezh, "
                            },
                            {
                                "text": "met en em ziskouez a reomp en holl drao\u00f9 evel servijerien Doue, en un dalc'husted vras, er glac'haro\u00f9, er poanio\u00f9, en ankenio\u00f9, "
                            },
                            {
                                "text": "er goulio\u00f9, er prizonio\u00f9, en dispac'hio\u00f9, el labourio\u00f9, er beilho\u00f9, er yuno\u00f9, "
                            },
                            {
                                "text": "er burentez, en anaoudegezh, er basianted, en douster, er Spered-Santel, en ur garantez gwirion, "
                            },
                            {
                                "text": "er ger a wirionez, e galloud Doue, en armo\u00f9 ar reizhder a zalc'her a-gleiz hag a-zehou, "
                            },
                            {
                                "text": "e-kreiz ar gloar hag an dismega\u00f1s, e-kreiz ar vrud fall hag ar vrud vat, o veza\u00f1 kemeret evel tromplerien ha ni gwirion koulskoude, "
                            },
                            {
                                "text": "evel tud dianav ha ni anavezet mat koulskoude, evel marv ha setu e vevomp, evel kastizet ha nann lakaet d'ar marv, "
                            },
                            {
                                "text": "evel glac'haret ha ni bepred laouen koulskoude, evel peorien hag o pinvidikaat meur a hini koulskoude, evel o kaout netra ha ni o perc'henna\u00f1 an holl drao\u00f9 koulskoude. "
                            },
                            {
                                "text": "Hor geno\u00f9 hon eus digoret evidoc'h, Korintiz, hor c'halon a zo en em ledanaet. "
                            },
                            {
                                "text": "N'oc'h ket war enk ennomp, met emaoc'h war enk en ho kreizon hoc'h-unan. "
                            },
                            {
                                "text": "Brema\u00f1 en distro, komz a ran deoc'h evel da'm bugale, en em frankait hoc'h-unan ivez.  "
                            },
                            {
                                "text": "   N'en em lakait ket dindan un hevelep yev gant ar re zifeiz. Rak peseurt he\u00f1velded a zo etre ar reizhder hag an direizhder, ha petra a zo kumun etre ar skl\u00earijenn hag an de\u00f1valijenn? "
                            },
                            {
                                "text": "Peseurt unvaniezh a zo etre Krist ha Belial? Peseurt lod en deus un den a feiz gant an hini difeiz? "
                            },
                            {
                                "text": "Peseurt unvaniezh a zo etre templ Doue hag an idolo\u00f9? Rak c'hwi eo templ an Doue bev, evel m'en deus Doue lavaret: Chom a rin enno, hag e kerzhin en o zouez, me a vo o Doue hag int a vo va fobl. "
                            },
                            {
                                "text": "Dre-se: Deuit er-maez eus o zouez ha dispartiit diganto, a lavar an Aotrou, na stokit ket ouzh ar pezh a zo dic'hlan, hag e tegemerin ac'hanoc'h. "
                            },
                            {
                                "text": "Me a vo tad deoc'h hag e viot mibien ha merc'hed din, eme an Aotrou holl-c'halloudek.  "
                            }
                        ]
                    },
                    {
                        "verses": [
                            {
                                "text": "   O kaout eta hevelep promesao\u00f9, re garet-mat, en em c'hlanaomp eus pep hudurniezh eus ar c'hig hag eus ar spered o kas da benn hor santeladur e douja\u00f1s Doue. "
                            },
                            {
                                "text": "Degemerit ac'hanomp, n'hon eus graet droug da zen, n'hon eus noazet da zen, n'hon eus graet hor mad eus den. "
                            },
                            {
                                "text": "Ne lavaran ket kement-ma\u00f1 evit ho kondaoni\u00f1, rak dija em eus lavaret ez oc'h en hor c'halono\u00f9 evit mervel asambles hag evit beva\u00f1 asambles. "
                            },
                            {
                                "text": "Komz a ran ouzhoc'h gant kalz a hardizhegezh, ul lec'h mat am eus da denna\u00f1 gloar ac'hanoc'h, leuniet on a frealz, karget on a levenez e-kreiz hon holl c'hlac'haro\u00f9. "
                            },
                            {
                                "text": "Rak abaoe ma'z on deuet e Makedonia, hor c'hig n'en deus bet diskuizh ebet, met glac'haret omp bet e pep doare, dre stourmo\u00f9 en diavaez hag aon en diabarzh. "
                            },
                            {
                                "text": "Met Doue a frealz ar re a zo dinerzhet, hor frealzet en deus dre zonedigezh Tit, "
                            },
                            {
                                "text": "ha n'eo ket hepken dre e zonedigezh, met ivez dre ar frealz en deus bet diganeoc'h, en ur rei\u00f1 da anavezout deomp ho c'hoant bras, ho taero\u00f9, ho kred evidon, en hevelep doare ma'z eo bet kresket va levenez. "
                            },
                            {
                                "text": "Petra bennak ma em eus ho tristaet gant va lizher, ne'm eus ket keuz a gement-se, zoken mar em eus bet keuz a-se, rak gwelout a ran penaos al lizher-se en deus ho tristaet evit ur pennad amzer. "
                            },
                            {
                                "text": "Brema\u00f1 en em laouenaan, nann abalamour ma em eus tristaet ac'hanoc'h, met abalamour ma he deus ho tristidigezh ho kaset da gaout keuz, rak tristaet oc'h bet hervez Doue, en hevelep doare ma n'hoc'h eus bet koll ebet eus hor perzh. "
                            },
                            {
                                "text": "Rak an dristidigezh hervez Doue a ro ur c'heuz a gas d'ar silvidigezh ha ne vo biken kerse anezhi, met tristidigezh ar bed a zegas ar marv. "
                            },
                            {
                                "text": "Ha setu, an hevelep tristidigezh-se hervez Doue, nag a resevender n'he deus ket degaset ennoc'h, nag a zidamallo\u00f9, nag a vrouez, nag a zouja\u00f1s, nag a c'hoant, nag a gred, nag a gastiz! Diskouezet hoc'h eus e pep ke\u00f1ver ez oc'h glan en afer-se. "
                            },
                            {
                                "text": "Evel-se pa em eus skrivet deoc'h, ne oa ket abalamour d'an hini en doa graet an droug nag abalamour d'an hini a oa bet graet dezha\u00f1, met evit rei\u00f1 da anavezout deoc'h ar preder hon eus evidoc'h dirak Doue. "
                            },
                            {
                                "text": "Dre-se ez omp bet frealzet dre ho frealz, met muioc'h c'hoazh ez omp bet laouenaet abalamour da levenez Tit, rak e spered a zo bet dinec'het ganeoc'h holl. "
                            },
                            {
                                "text": "Mar em eus tennet gloar ac'hanoc'h diraza\u00f1 en un dra bennak, n'em eus ket bet mezh a-se, met evel ma hon eus lavaret an holl drao\u00f9 gant gwirionez, ar pezh hon eus tennet gloar anezha\u00f1 dirak Tit a zo en em gavet gwir. "
                            },
                            {
                                "text": "E garantez evidoc'h a zeu da veza\u00f1 c'hoazh brasoc'h pa en deus so\u00f1j eus sentidigezh pep hini ac'hanoc'h ha penaos hoc'h eus e zegemeret gant douja\u00f1s ha krenadenn. "
                            },
                            {
                                "text": "En em laouenaat a ran abalamour ma em eus fizia\u00f1s ennoc'h en holl drao\u00f9.  "
                            }
                        ]
                    },
                    {
                        "verses": [
                            {
                                "text": "   Ni a ro da anavezout deoc'h, breudeur, ar c'hras en deus roet Doue da Ilizo\u00f9 Makedonia, "
                            },
                            {
                                "text": "penaos, o veza\u00f1 bet amprouet dre galz a c'hlac'haro\u00f9, e-kreiz puilhentez o levenez hag o brasa\u00f1 paourentez, o deus skuilhet gant fonnder mado\u00f9 o largentez. "
                            },
                            {
                                "text": "Rak testenia\u00f1 a ran, roet o deus anezho o-unan, hervez o galloud, zoken en tu all d'o galloud, "
                            },
                            {
                                "text": "o pedi\u00f1 ac'hanomp start da resev an aluzen-se ha da gemer o lodenn en ur servija\u00f1 ar sent. "
                            },
                            {
                                "text": "N'o deus ket zoken graet evel ma esperemp, met en em roet int da genta\u00f1 d'an Aotrou, ha neuze deomp-ni dre volontez Doue, "
                            },
                            {
                                "text": "en hevelep doare ma hon eus pedet Tit da echui\u00f1 an oberenn-ma\u00f1 a c'hras en ho touez, evel ma en doa kroget ganti. "
                            },
                            {
                                "text": "Evel ma fonnit e pep tra, e feiz, e ger, en anaoudegezh, e gred a bep doare, e karantez evidomp, fonnit ivez en oberenn-ma\u00f1 a c'hras. "
                            },
                            {
                                "text": "Ne lavaran ket kement-se evit rei\u00f1 ur gourc'hemenn, met evit amproui\u00f1 dre c'hred ar re all gwirionded ho karantez. "
                            },
                            {
                                "text": "Rak anavezout a rit gras an Aotrou Jezuz-Krist, hag e\u00f1 pinvidik, a zo en em c'hraet paour evidoc'h, evit ma vefec'h rentet pinvidik dre e baourentez. "
                            },
                            {
                                "text": "E kement-se e roan deoc'h un ali, hag e tere ouzhoc'h, c'hwi hag hoc'h eus nann hepken kroget gant an oberenn-se, met ivez hoc'h eus bet ar youl d'hec'h ober adalek ar bloaz tremenet. "
                            },
                            {
                                "text": "Peurechuit eta brema\u00f1 an oberenn-se, hag evel ma hoc'h eus diskouezet gred a vennad, kasit anezhi da benn ivez hervez ho kalloud. "
                            },
                            {
                                "text": "Rak mar d-ema\u00f1 ar gred ganeoc'h, ez eo plijus hervez ar pezh a zo ha nann hervez ar pezh n'eus ket. "
                            },
                            {
                                "text": "Evit gwir arabat eo deoc'h beza\u00f1 re vec'hiet evit ma vo sikouret ar re all, "
                            },
                            {
                                "text": "met ra vo ingalded etrezoc'h: ra zeuio ho fonnder da sikour en amzer a-vrema\u00f1 o faourentez evit ma teuio o fonnder ivez da sikour ho paourentez, en hevelep doare ma vo ingalded "
                            },
                            {
                                "text": "hervez ma'z eo skrivet: An hini a zastumas kalz n'en deus ket bet muioc'h, hag an hini a zastumas nebeut n'en deus ket bet nebeutoc'h. "
                            },
                            {
                                "text": "Graso\u00f9 ra vo rentet da Zoue rak lakaet en deus an hevelep gred evidoc'h e kalon Tit, "
                            },
                            {
                                "text": "degemeret mat eo bet hon ali ganta\u00f1, hag ez eo aet en hent d'ho kwelout gant muioc'h a hast hag a galon-vat. "
                            },
                            {
                                "text": "Kaset hon eus ganta\u00f1 ar breur a zo skuilhet e veuleudi en holl Ilizo\u00f9 er pezh a sell ouzh an Aviel, "
                            },
                            {
                                "text": "hag ouzhpenn-se eo bet dibabet gant an Ilizo\u00f9 evit dont ganeomp en hor beaj hag evit kas an aluzeno\u00f9 a veromp evit gloar an Aotrou e-unan hag hervez ho kred. "
                            },
                            {
                                "text": "Kemeret hon eus ar preder-se evit na c'hello den rebech ac'hanomp e-ke\u00f1ver mererezh an aluzeno\u00f9 fonnus-se, "
                            },
                            {
                                "text": "o klask ober ar pezh a zo mat, nann hepken dirak an Aotrou, met ivez dirak an dud. "
                            },
                            {
                                "text": "Kaset hon eus ganto hor breur hon eus alies amprouet e c'hred e meur a wech, hag a ziskouezo anezha\u00f1 muioc'h c'hoazh ar wech-ma\u00f1 abalamour d'ar fizia\u00f1s vras en deus ennoc'h. "
                            },
                            {
                                "text": "Evel-se diwar-benn Tit, ez eo va c'henseurt ha va c'henlabourer en ho kounid; diwar-benn hor breudeur, ez int ar re gaset gant an Ilizo\u00f9 ha gloar Krist. "
                            },
                            {
                                "text": "Roit eta dezho, dirak an Ilizo\u00f9, prouenno\u00f9 eus ho karantez hag eus al lec'h hon eus da denna\u00f1 gloar ac'hanoc'h.  "
                            }
                        ]
                    },
                    {
                        "verses": [
                            {
                                "text": "N'eo ket ret din skriva\u00f1 deoc'h diwar-benn ar servij e-ke\u00f1ver ar sent, "
                            },
                            {
                                "text": "rak anavezout a ran ho kred hag e tennan gloar ac'hanoc'h diwar e benn dirak ar Vakedoniz, o veza\u00f1 ma'z eo prest Akaia abaoe warlene. Ho kred en deus bountet an niver brasa\u00f1. "
                            },
                            {
                                "text": "Kaset em eus ar vreudeur evit na vo ket hor gloar ac'hanoc'h en aner e-ke\u00f1ver-se hag evit ma viot prest evel ma em eus lavaret, "
                            },
                            {
                                "text": "gant aon, mar deufe Makedoniz ganin, na vefec'h ket kavet prest ha na drofe kement-se d'hor mezh, evit tremen hep lavarout d'hoc'h hini, war an dra-se hon eus tennet gloar anezhi. "
                            },
                            {
                                "text": "Rett em eus kavet eta pedi\u00f1 ar vreudeur da vont a-raok d'ho kavout ha da echui\u00f1 da gempenn al largentez ho poa dija prometet, evit ma vo prest, nann evel frouezh ar bizhoni met evel ul largentez. "
                            },
                            {
                                "text": "A-hend-all: An hini a had gant pizhoni a vedo gant pizhoni, hag an hini a had gant fonnder a vedo gant fonnder ivez. "
                            },
                            {
                                "text": "Ra roio pep hini hervez ar pezh ma en deus so\u00f1jet en e galon, nann gant keuz na dre ret, rak Doue a gar an hini a ro gant levenez. "
                            },
                            {
                                "text": "Ha Doue a zo galloudek evit ho leunia\u00f1 a bep seurt graso\u00f9, evit, pa ho po e pep amzer hag e pep tra kement a zo ret, ma kreskot en holl obero\u00f9 mat, "
                            },
                            {
                                "text": "hervez ma'z eo skrivet: Skuilhet en deus, roet en deus d'ar beorien, e reizhder a chom da virviken. "
                            },
                            {
                                "text": "Hogen an hini a ro an had d'an hader ha bara dezha\u00f1 da zebri\u00f1, a roio deoc'h hag a gresko deoc'h an had, hag e lakaio da greski\u00f1 frouezh ho reizhder "
                            },
                            {
                                "text": "evit ma viot pinvidikaet e pep doare ha ma c'hellot ober pep seurt largentez, a lakaio ac'hanomp da renta\u00f1 trugarekadenno\u00f9 da Zoue. "
                            },
                            {
                                "text": "Rak servij ar prof-se a bourvez da ezhommo\u00f9 ar sent, hag ouzhpenn c'hoazh eo leun a drugarekadenno\u00f9 a vo rentet da Zoue gant meur a hini. "
                            },
                            {
                                "text": "Rei\u00f1 a raint eta gloar da Zoue evit ar sentidigezh a ziskouezoc'h e-ke\u00f1ver Aviel Krist dre brouenn ar sikour-se hag evit gwirionded ho tonezon en o c'he\u00f1ver hag e-ke\u00f1ver an holl. "
                            },
                            {
                                "text": "Pedi\u00f1 a reont evidoc'h, o karout ac'hanoc'h kalz abalamour d'ar c'hras c'hwek en deus graet Doue deoc'h. "
                            },
                            {
                                "text": "Ra vo rentet trugarekadenno\u00f9 da Zoue evit e zonezon dilavarus!  "
                            }
                        ]
                    },
                    {
                        "verses": [
                            {
                                "text": "   Me Paol, a bed ac'hanoc'h, dre zouster ha madelezh Krist, me hag a zo uvel dirazoc'h met leun a hardizhegezh en ho ke\u00f1ver pa'z on pell diouzhoc'h, "
                            },
                            {
                                "text": "pedi\u00f1 a ran ac'hanoc'h na vo ket ret din, pa vin ganeoc'h, implijout gant fizia\u00f1s an hardizhegezh-se am eus so\u00f1j d'ober ganti a-enep hinienno\u00f9 a sell ouzhimp evel pa gerzfemp hervez ar c'hig. "
                            },
                            {
                                "text": "Rak petra bennak ma kerzhomp er c'hig, ne stourmomp ket hervez ar c'hig. "
                            },
                            {
                                "text": "Rak hon armo\u00f9 a vrezel n'int ket kigel, met galloudek int dre Zoue evit diskar ar c'hre\u00f1vlec'hio\u00f9, "
                            },
                            {
                                "text": "evit distruja\u00f1 an arguzenno\u00f9 ha pep uhelder en em sav a-enep anaoudegezh Doue, hag evit degas pep so\u00f1j dalc'het da sentidigezh ouzh Krist, "
                            },
                            {
                                "text": "ha prest omp da gastiza\u00f1 pep disentidigezh, pa vo peurglok ho sentidigezh. "
                            },
                            {
                                "text": "Sellout a rit ouzh an diavaez. Mar d-eus unan bennak hag a gred enna\u00f1 e-unan ez eo da Grist, ra gredo eta ivez enna\u00f1 e-unan penaos, evel ma'z eo-e\u00f1 da Grist, ni ivez a zo da Grist. "
                            },
                            {
                                "text": "Pa dennfen gloar muioc'h c'hoazh eus ar galloud en deus an Aotrou roet deomp evit kentelia\u00f1 ha nann evit ho tistruja\u00f1, ne'm bo mezh ebet a gement-se, "
                            },
                            {
                                "text": "evit na vo ket kredet e fellfe din ober aon deoc'h dre va lizhero\u00f9. "
                            },
                            {
                                "text": "Rak, eme an dud, e lizhero\u00f9 a zo garv ha nerzhus, met pa vez ama\u00f1, e zoare a zo dinerzh hag e gomz a zo dispriz. "
                            },
                            {
                                "text": "Ra anavezo an hini a gomz evel-se penaos evel ma'z omp en hor gerio\u00f9 en hol lizhero\u00f9 o veza\u00f1 pell diouzhoc'h, evel-se ivez ez omp en hon obero\u00f9 o veza\u00f1 dirazoc'h. "
                            },
                            {
                                "text": "Ne gredomp ket en em he\u00f1velaat pe en em ge\u00f1veria\u00f1 ouzh hinienno\u00f9 e-touez ar re en em veul o-unan. Met oc'h en em vuzulia\u00f1 o-unan drezo o-unan hag oc'h en em ge\u00f1veria\u00f1 o-unan outo o-unan, e tiskouezont n'o deus skiant ebet. "
                            },
                            {
                                "text": "Met ne dennomp ket gloar en tu all d'ar pezh a zo dleet. Er c'hontrol e chomomp e-barzh ar muzul eus al lodenn en deus Doue roet deomp evit dont betek ennoc'h. "
                            },
                            {
                                "text": "N'en em astennomp ket pelloc'h eget n'eo dleet, ar pezh a vefe ma ne vijemp ket deuet betek ennoc'h. Met gwir eo ez omp deuet betek ennoc'h gant Aviel Krist. "
                            },
                            {
                                "text": "Ne dennomp ket gloar en tu all d'ar pezh a zo dleet, evel e labourio\u00f9 ar re all, met esperout a reomp, pa vo kresket ho feiz, en em astennimp kalz pelloc'h en ur chom el lodenn a zo merket deomp, "
                            },
                            {
                                "text": "hag e prezegimp an Aviel en tu all d'ho pro, hep tenna\u00f1 gloar eus ar pezh a zo dija bet graet e lodenn ar re all. "
                            },
                            {
                                "text": "Met an hini en em ro gloar dezha\u00f1 e-unan, ra en em roio gloar en Aotrou. "
                            },
                            {
                                "text": "Rak n'eo ket an hini en em veul e-unan a vez aprouet, met an hini a zo meulet gant an Aotrou.  "
                            }
                        ]
                    },
                    {
                        "verses": [
                            {
                                "text": "   Plijus e vefe din hag e c'hellfec'h gouza\u00f1v un tamm va follentez; ya, me ho ped, gouza\u00f1vit ac'hanon. "
                            },
                            {
                                "text": "Rak me a zo gwarizius ac'hanoc'h, gant ur warizi eus Doue, abalamour ma em eus unanet ac'hanoc'h da ur pried hepken, evit ho kinnig da Grist evel ur werc'hez c'hlan. "
                            },
                            {
                                "text": "Met evel ma tromplas an naer Eva dre widre, aon am eus na zeufe ivez ho so\u00f1jo\u00f9 d'en em vreina\u00f1 diouzh an eeunder a zo e Krist. "
                            },
                            {
                                "text": "Rak mar deufe unan bennak da brezeg deoc'h ur Jezuz all dishe\u00f1vel diouzh an hini hon eus prezeget, pe mar resevfec'h ur Spered all dishe\u00f1vel diouzh an hini hoc'h eus resevet, pe un Aviel all dishe\u00f1vel diouzh an hini hoc'h eus degemeret, en gouza\u00f1vfec'h mat. "
                            },
                            {
                                "text": "Met kredi\u00f1 a ran n'on bet e netra izeloc'h eget ar wella\u00f1 ebestel. "
                            },
                            {
                                "text": "Mar d-on evel un den izel e-ke\u00f1ver ar gomz, n'on ket e-ke\u00f1ver an anaoudegezh. En em roet hon eus da anavezout en ho touez e pep doare hag en holl drao\u00f9. "
                            },
                            {
                                "text": "Ha graet em eus ur pec'hed oc'h en em izelaat va-unan evit ma vijec'h uhelaet, en ur brezeg deoc'h evit netra Aviel Doue? "
                            },
                            {
                                "text": "Diwisket em eus Ilizo\u00f9 all, o resev diganto ur gopr evit ho servija\u00f1. "
                            },
                            {
                                "text": "Pa'z on bet en em gavet en ezhomm en ho touez, n'on bet ur bec'h da zen ebet, rak ar vreudeur deuet eus Makedonia o deus pourvezet d'ar pezh a vanke din. En holl drao\u00f9 ez on en em ziwallet da veza\u00f1 ur bec'h deoc'h hag en em virin. "
                            },
                            {
                                "text": "Dre wirionez Krist a zo ennon, ne vo ket lamet diganin al lec'h a c'hloar-se e broio\u00f9 eus Akaia. "
                            },
                            {
                                "text": "Perak? Dre ma n'ho karan ket? Doue a oar. "
                            },
                            {
                                "text": "Met e ran kement-se hag henn ober a rin c'hoazh evit lemel pep digarez digant ar re a glask an digarez da veza\u00f1 kavet eveldomp en trao\u00f9 a dennont gloar diouto. "
                            },
                            {
                                "text": "Rak hevelep tud a zo fals-ebestel, labourerien tromplus dic'hizet en ebestel Krist. "
                            },
                            {
                                "text": "Ha kement-se n'eo ket souezhus, rak Satan e-unan en em zic'hiz en un ael a skl\u00earijenn. "
                            },
                            {
                                "text": "N'eo ket eta fromus en em zic'hizfe ivez e servijerien e servijerien ar reizhder, met o diwezh a vo hervez o obero\u00f9. "
                            },
                            {
                                "text": "Henn lavarout a ran c'hoazh, ra ne gemero den ac'hanon evel un den diskiant. Pe neuze, degemerit ac'hanon evel un den diskiant evit ma en em roin gloar un tamm ivez. "
                            },
                            {
                                "text": "Ar pezh a lavaran, n'eo ket hervez an Aotrou, met evel dre follentez, gant ar fizia\u00f1s-se a gavan gloar enna\u00f1. "
                            },
                            {
                                "text": "Pa en em ro gloar meur a hini hervez ar c'hig, me en em roio gloar ivez. "
                            },
                            {
                                "text": "Rak e c'houza\u00f1vit a volontez vat ar re foll, c'hwi o veza\u00f1 fur. "
                            },
                            {
                                "text": "Mar deu unan bennak d'ho mestronia\u00f1, d'ho lonka\u00f1, da gregi\u00f1 ennoc'h, mar en em uhela, pe mar sko ac'hanoc'h war ho tremm, e c'houza\u00f1vit anezha\u00f1. "
                            },
                            {
                                "text": "Mezh am eus o lavarout-se, ni a zo bet dinerzh. Koulskoude, e komzan gant follentez, kement tra a c'hell unan all kredi\u00f1 ober, me a gred ivez henn ober. "
                            },
                            {
                                "text": "Hag Hebreed int? Bez' on ivez. Hag Israeliz int? Bez' on ivez. Hag a lignez Abraham int? Bez' on ivez. "
                            },
                            {
                                "text": "Ha ministred Krist int? Komz a ran gant follentez, bez' on muioc'h c'hoazh, kalz muioc'h el labourio\u00f9, kalz muioc'h er goulio\u00f9, muioc'h er prizonio\u00f9, alies e riskl ar marv, "
                            },
                            {
                                "text": "pemp gwech em eus bet digant ar Yuzevien daou-ugent taol skourjez nemet unan, "
                            },
                            {
                                "text": "teir gwech on bet pilet gant gwalinier, ur wech on bet meinataet, teir gwech em eus graet pe\u00f1se, tremenet em eus un nozvezh hag un devezh en donder. "
                            },
                            {
                                "text": "Alies on bet e beaj, e riskl war ar st\u00eario\u00f9, e riskl a-berzh al laeron, e riskl e-touez tud va fobl, e riskl e-touez ar baganed, e riskl er c'h\u00eario\u00f9, e riskl el lec'hio\u00f9 distro, e riskl war vor, e riskl e-touez ar fals-breudeur, "
                            },
                            {
                                "text": "er poanio\u00f9, el labourio\u00f9, er beilhadenno\u00f9 alies, en naon, er sec'hed, alies er yuno\u00f9, er yenijenn, en noazhder. "
                            },
                            {
                                "text": "Hag hep komz eus an trao\u00f9 all, bemdez ez on gronnet gant prederio\u00f9 an holl Ilizo\u00f9. "
                            },
                            {
                                "text": "Piv a zo gwan, ha ne vefen ket gwan? Piv a zeu da gouezha\u00f1, ha ne vefen losket? "
                            },
                            {
                                "text": "Mar d-eo ret en em rei\u00f1 gloar, e tennin gloar eus va gwander. "
                            },
                            {
                                "text": "An Doue ha Tad eus hon Aotrou Jezuz-Krist, benniget ra vo da virviken, a oar ne lavaran ket a c'hevier. "
                            },
                            {
                                "text": "E Damask, gouarnour ar roue Aretaz en doa graet diwall k\u00ear an Damaskenianed evit kregi\u00f1 ennon, "
                            },
                            {
                                "text": "met diskennet e oan en ur baner dre ur prenestr, a-hed ar voger, hag em eus tech'et diouzh o daouarn.  "
                            }
                        ]
                    },
                    {
                        "verses": [
                            {
                                "text": "   A dra-sur ne zere ket ouzhin en em rei\u00f1 gloar, rak e teuin da gomz eus gweledigezhio\u00f9 ha diskuliadurio\u00f9 a-berzh an Aotrou. "
                            },
                            {
                                "text": "Anavezout a ran un den e Krist a voe estlammet betek an trede ne\u00f1v ouzhpenn pevarzek vloaz 'zo; pe e voe en e gorf, n'ouzon ket, pe e voe er-maez eus e gorf, n'ouzon ket, Doue a oar. "
                            },
                            {
                                "text": "Gouzout a ran penaos an den-se, pe e voe en e gorf, n'ouzon ket, pe e voe er-maez eus e gorf, n'ouzon ket, Doue a oar, "
                            },
                            {
                                "text": "a voe savet er baradoz, hag e klevas komzo\u00f9 dilavarus ha ne c'hell ket an den o distaga\u00f1. "
                            },
                            {
                                "text": "Tenna\u00f1 a rin gloar eus an den-se, met ne dennin ket gloar ac'hanon va-unan, nemet eus va dinerzhded. "
                            },
                            {
                                "text": "Ma fellfe din en em rei\u00f1 gloar, ne vefen ket diskiant rak ne lavarfen nemet ar wirionez, met en em virout a ran evit na veulo den ac'hanon en tu all d'ar pezh a wel ennon pe d'ar pezh a glev diganin. "
                            },
                            {
                                "text": "Ha gant aon n'en em c'hwezhfen re abalamour da vrasted dispar an diskuliadurio\u00f9-se, eo bet lakaet din em c'hig ur broud, un ael eus Satan, evit va c'hrabanata, evit n'en em uhelafen ket. "
                            },
                            {
                                "text": "Teir gwech em eus pedet an Aotrou d'e bellaat diouzhin, "
                            },
                            {
                                "text": "ha lavaret en deus din: Va gras a zo a-walc'h evidout, rak va galloud en em ziskouez en dinerzded. Tenna\u00f1 a rin gloar eta kentoc'h eus va dinerzhded, evit ma chomo galloud Krist ennon. "
                            },
                            {
                                "text": "Dre-se, en em blijout a ran en dinerzhded, er dismega\u00f1so\u00f9, en ezhommo\u00f9, en heskino\u00f9, en ankenio\u00f9, evit anv Krist. Rak pa'z on dinerzh, neuze ez on kre\u00f1v.  "
                            },
                            {
                                "text": "   Foll on bet oc'h en em rei\u00f1 gloar, c'hwi eo hoc'h eus va rediet da veza\u00f1. Rak ganeoc'h eo e tleen beza\u00f1 meulet, dre ma n'on ket bet izeloc'h e netra eget ar re wella\u00f1 eus an ebestel, petra bennak ma n'on netra. "
                            },
                            {
                                "text": "Ar prouenno\u00f9 eus va abostolerezh o deus lugernet en ho touez dre ur basianted leun, dre viraklo\u00f9, burzhudo\u00f9 hag obero\u00f9 a c'halloud. "
                            },
                            {
                                "text": "Rak e petra oc'h bet disteroc'h eget an Ilizo\u00f9 all, nemet en dra ma ne'm eus ket bec'hiet ac'hanoc'h? Pardonit din ar gwall-se. "
                            },
                            {
                                "text": "Setu, evit an trede gwech on prest da vont d'ho kavout ha ne viot ket bec'hiet ganin, rak n'eo ket ho mado\u00f9 a glaskan, c'hwi hoc'h-unan eo. Evit gwir, n'eo ket ar vugale a dle dastum evit an tado\u00f9, met an tado\u00f9 evit ar vugale. "
                            },
                            {
                                "text": "Me a zispigno a galon-vat hag en em zispigno c'hoazh va-unan evit hoc'h eneo\u00f9, petra bennak ma vin karet nebeutoc'h, o karout ac'hanoc'h gant kement a garantez. "
                            },
                            {
                                "text": "Mat! Ne'm eus ket bec'hiet ac'hanoc'h, met o veza\u00f1 un den troidellus, em eus ho kemeret dre ijin. "
                            },
                            {
                                "text": "Ha tennet em eus un dra bennak diganeoc'h dre unan bennak eus ar re am eus kaset deoc'h? "
                            },
                            {
                                "text": "Dibabet em eus Tit ha kaset em eus ur breur ganta\u00f1. Hag en deus tennet Tit ur gounid bennak diganeoc'h? Ha n'hon eus ket kerzhet en hevelep spered, war an hevelep roudo\u00f9? "
                            },
                            {
                                "text": "Ha kredi\u00f1 a rit e fell deomp adarre en em zidamall dirazoc'h? Komz a reomp dirak Doue e Krist, ha kement-se holl, re garet mat, evit ho kentelia\u00f1. "
                            },
                            {
                                "text": "Rak aon am eus, pa'z in d'ho kavout, na gavin ket ac'hanoc'h evel ma fell din, ha na gavot ket ac'hanon evel ma fell deoc'h, na vo tabuto\u00f9, gwarizi, kasonio\u00f9, dirollerezh, droukkomzo\u00f9, falstamallo\u00f9, ourgouilh, trubuilho\u00f9, "
                            },
                            {
                                "text": "hag o tistrei\u00f1 d'ho kavout, na rofe Doue din mezh en ho touez, na'm befe da ouela\u00f1 war meur a hini eus ar re o deus pec'het diagent ha n'o deus ket bet keuz eus an dic'hlanded, eus an hudurniezh hag eus ar c'hadaliezh o deus graet.  "
                            }
                        ]
                    },
                    {
                        "verses": [
                            {
                                "text": "   Setu an trede gwech ma'z an d'ho kavout. War gomz daou pe dri dest pep tra a vo peurglozet. "
                            },
                            {
                                "text": "Lavaret em eus dija ha lavarout a ran a-ziagent, evel pa vefen en ho touez evit an eil gwech, brema\u00f1 o veza\u00f1 ezvezant, e skrivan d'ar re o deus pec'het a-ziaraok ha d'an holl re all, penaos mar deuan adarre n'espernin hini anezho, "
                            },
                            {
                                "text": "peogwir e klaskit ur brouenn ema\u00f1 Krist o komz drezon, e\u00f1 ha n'eo ket dinerzh en ho ke\u00f1ver met a zo galloudek ennoc'h. "
                            },
                            {
                                "text": "Rak, petra bennak ma'z eo bet staget ouzh ar groaz en dinerzhded, koulskoude ez eo bev dre c'halloud Doue. Ni ivez a zo dinerzh enna\u00f1, met beva\u00f1 a raimp ganta\u00f1 dre c'halloud Doue en ho ke\u00f1ver. "
                            },
                            {
                                "text": "En em eveshait hoc'h-unan da welout hag emaoc'h er feiz, en em amprouit hoc'h-unan. Ha n'anavezit ket hoc'h-unan penaos ema\u00f1 Jezuz-Krist ennoc'h? Nemet e vefec'h marteze diveulet. "
                            },
                            {
                                "text": "Met esperout a ran ec'h anavezot penaos n'omp ket ni diveulet. "
                            },
                            {
                                "text": "Met e pedan Doue na reot droug ebet, nann evit ma seblantfemp beza\u00f1 kavet mat, met evit ma reot ar pezh a zo dereat d'ober, ha pa dlefemp beza\u00f1 evel diveulet hon-unan. "
                            },
                            {
                                "text": "Rak n'hon eus galloud ebet a-enep ar wirionez, met evit ar wirionez. "
                            },
                            {
                                "text": "Levenez hon eus pa vezomp dinerzh gant ma viot kre\u00f1v. Hag ar pezh a c'houlennomp en hor pedenno\u00f9, eo ma teuot da veza\u00f1 peurvat. "
                            },
                            {
                                "text": "Setu perak e skrivan an trao\u00f9-ma\u00f1 o veza\u00f1 ezvezant, evit pa vin bezant, na'm bo ket da veza\u00f1 garv ganeoc'h, hervez ar galloud en deus an Aotrou roet din evit kentelia\u00f1 ha nann evit distruja\u00f1. "
                            },
                            {
                                "text": "A-hend-all, breudeur, en em laouenait, klaskit beza\u00f1 peurvat, en em frealzit, bezit en un hevelep so\u00f1j, bevit e peoc'h, hag an Doue a garantez hag a beoc'h a vo ganeoc'h. "
                            },
                            {
                                "text": "En em saludit an eil egile dre ur pok santel. "
                            },
                            {
                                "text": "An holl sent a salud ac'hanoc'h. "
                            },
                            {
                                "text": "Gras an Aotrou Jezuz-Krist, karantez Doue ha kenunvaniezh ar Spered-Santel ra vo ganeoc'h holl! Amen.    "
                            }
                        ]
                    }
                ]
            },
            {
                "names": [
                    "Galatians"
                ],
                "usfm_id": "Galatians",
                "abbreviation": "Gal",
                "chapters": [
                    {
                        "verses": [
                            {
                                "text": "Paol, abostol, nann a-berzh an dud na dre un den bennak, met dre Jezuz-Krist ha Doue an Tad en deus e adsavet a-douez ar re varv, "
                            },
                            {
                                "text": "hag an holl vreudeur a zo ganin, da Ilizo\u00f9 Galatia: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue an Tad hag hon Aotrou Jezuz-Krist, "
                            },
                            {
                                "text": "a zo en em roet e-unan evit hor pec'hedo\u00f9 evit hon tenna\u00f1 eus ar c'hantved breinus-ma\u00f1, hervez bolontez Doue hon Tad, "
                            },
                            {
                                "text": "dezha\u00f1 ra vo ar gloar e kantvedo\u00f9 ar c'hantvedo\u00f9! Amen. "
                            },
                            {
                                "text": "   Souezhet on ho pefe dilezet ken buan an hini en deus ho kalvet da c'hras Krist evit heulia\u00f1 un aviel all, "
                            },
                            {
                                "text": "n'eo ket ma'z eus unan all, met bez' ez eus tud ouzh ho trubuilha\u00f1 hag a fell dezho fallaat Aviel Krist. "
                            },
                            {
                                "text": "Ha pa brezegfemp deoc'h ni hon-unan pe un ael eus an ne\u00f1v un aviel dishe\u00f1vel diouzh an hini hon eus prezeget deoc'h, ra vo milliget! "
                            },
                            {
                                "text": "Evel ma hon eus dija lavaret, henn lavarout a ran adarre brema\u00f1: mar prezeg deoc'h unan bennak un aviel dishe\u00f1vel diouzh an hini hoc'h eus resevet, ra vo milliget! "
                            },
                            {
                                "text": "Rak daoust ha klask a ran kendrec'hi\u00f1 an dud pe Doue ? Ha klask a ran plijout d'an dud? Mar deufen da blijout d'an dud, ne vefen ket servijer Krist.  "
                            },
                            {
                                "text": "   Diskl\u00earia\u00f1 a ran deoc'h, breudeur, an Aviel am eus prezeget n'eo ket eus an dud, "
                            },
                            {
                                "text": "rak ne'm eus ket e resevet nag e zesket digant un den, met dre un diskuliadur a-berzh Jezuz-Krist. "
                            },
                            {
                                "text": "Klevet hoc'h eus penaos e oa gwechall va c'hundu er yuzeverezh, gant pegement a nerzh e heskinen Iliz Doue hag e wasten anezhi, "
                            },
                            {
                                "text": "ha penaos ez aen pelloc'h er yuzeverezh eget meur a hini eus va oad hag eus va bro, o veza\u00f1 douget dreist an holl evit hengounio\u00f9 va zado\u00f9. "
                            },
                            {
                                "text": "Met pa'z eo bet plijet gant Doue, en doa va dibabet adalek kof va mamm hag en deus va galvet dre e c'hras, "
                            },
                            {
                                "text": "diskulia\u00f1 e Vab ennon evit ma prezegfen anezha\u00f1 e-touez ar baganed, kerkent, ne selaouis nag ar c'hig nag ar gwad "
                            },
                            {
                                "text": "ha ne bignis ket da Jeruzalem da gavout ar re a oa bet ebestel a-raok din, met mont a ris da Arabia, ha goude e tistrois adarre da Zamask. "
                            },
                            {
                                "text": "Tri bloavezh goude, e pignis da Jeruzalem da welout P\u00ear hag e chomis ganta\u00f1 pemzek devezh, "
                            },
                            {
                                "text": "met ne welis hini eus an ebestel all, nemet Jakez breur an Aotrou. "
                            },
                            {
                                "text": "Er pezh a skrivan deoc'h, setu, dirak Doue n'eus gaou ebet. "
                            },
                            {
                                "text": "Goude-se ez is da vroio\u00f9 Siria ha Kilisia, "
                            },
                            {
                                "text": "met ne oan ket anavezet dre va dremm gant Ilizo\u00f9 Judea a zo e Krist. "
                            },
                            {
                                "text": "An dra-ma\u00f1 hepken o doa klevet: An hini en doa gwechall hon heskinet, a brezeg brema\u00f1 ar feiz a ziskare diagent. "
                            },
                            {
                                "text": "Ha e roent gloar da Zoue abalamour din.  "
                            }
                        ]
                    },
                    {
                        "verses": [
                            {
                                "text": "   Pevarzek vloaz goude, e pignis a-nevez da Jeruzalem gant Barnabaz hag e kemeris ivez Tit ganin. "
                            },
                            {
                                "text": "Mont a ris di hervez un diskuliadur, hag e tiskl\u00earis dirazo an Aviel a brezegen e-touez ar baganed, hag e tiskl\u00earis anezha\u00f1 dreist-holl d'ar re a zo evel kolonenno\u00f9, gant aon da redek pe da veza\u00f1 redek en aner. "
                            },
                            {
                                "text": "Ha Tit e-unan, hag a oa ganin, ne voe ket rediet da veza\u00f1 amdroc'het, petra bennak ma oa Gresian. "
                            },
                            {
                                "text": "Ha kement-se a c'hoarvezas abalamour d'ar fals-vreudeur antreet e kuzh en hon touez, deuet e-barzh evit spia\u00f1 al librentez hon eus e Jezuz-Krist, hag evit hol lakaat e sklaverezh. "
                            },
                            {
                                "text": "Ne fellas ket deomp plega\u00f1 ur pennadig hepken dezho, evit ma vije kendalc'het ar wirionez eus an Aviel en ho touez. "
                            },
                            {
                                "text": "E-ke\u00f1ver ar re a zo kontet evit beza\u00f1 tud a-bouez, ne sell ket ouzhin petra int bet gwechall rak Doue ne ra diforc'h ebet e-touez an dud, ar re a zo kontet evit beza\u00f1 a-bouez n'o deus lavaret netra din. "
                            },
                            {
                                "text": "Er c'hontrol, pa weljont e oa bet fiziet ennon an Aviel evit ar re ziamdroc'h evel ma oa bet e P\u00ear evit an amdroc'hidi, "
                            },
                            {
                                "text": "rak an hini en deus labouret e P\u00ear evit e lakaat da abostol an amdroc'hidi en deus ivez labouret ennon evit ar baganed, "
                            },
                            {
                                "text": "ha pa anavezjont ar c'hras a oa bet roet din, Jakez, Kefaz ha Yann, int hag a zo sellet evel kolonenno\u00f9, a roas din ha da Varnabaz an dorn a gevredigezh, evit ma'z ajemp, ni etrezek ar baganed, int etrezek an amdroc'hidi. "
                            },
                            {
                                "text": "Dleout a raemp hepken kaout so\u00f1j eus ar beorien, hag em eus henn graet gant aked.  "
                            },
                            {
                                "text": "   Met pa zeuas P\u00ear da Antioch, me a enebas outa\u00f1 a-dal, dre ma telleze beza\u00f1 tamallet. "
                            },
                            {
                                "text": "Rak a-raok ma oa deuet hinienno\u00f9 a-berzh Jakez, e tebre gant ar baganed. Met adalek ma oant erruet, en em dennas ha en em zalc'has pell diganto o kaout aon rak an amdroc'hidi. "
                            },
                            {
                                "text": "Hag asambles ganta\u00f1 ar Yuzevien all a heulias e bilpouzerezh, en hevelep doare ma voe sachet Barnabaz zoken en o filpouzerezh. "
                            },
                            {
                                "text": "Pa welis ne gerzhent ket eeun hervez wirionez an Aviel, e lavaris da B\u00ear dirazo holl: Te a zo ur Yuzev, mar bevez evel ar baganed ha nann evel ar Yuzevien, perak e rediez ar baganed da veva\u00f1 evel ar Yuzevien? "
                            },
                            {
                                "text": "Ni, Yuzevien a c'hanedigezh ha nann pec'herien a-douez ar baganed, "
                            },
                            {
                                "text": "oc'h anavezout n'eo ket reishaet an den dre obero\u00f9 al lezenn met dre ar feiz eus Jezuz-Krist, hon eus hon-unan kredet e Jezuz-Krist, evit beza\u00f1 reishaet dre ar feiz e Krist ha nann dre obero\u00f9 al lezenn, rak kig ebet ne vo reishaet dre obero\u00f9 al lezenn. "
                            },
                            {
                                "text": "Met e-pad ma'z omp o klask beza\u00f1 reishaet dre Grist, mar degouezhfe deomp-ni hon-unan beza\u00f1 kavet pec'herien, daoust ha Krist a vefe eta ministr ar pec'hed? N'eo ket! "
                            },
                            {
                                "text": "Rak mar adsavan an trao\u00f9 am eus distrujet, en em ziskl\u00earian va-unan un torrer eus al lezenn, "
                            },
                            {
                                "text": "rak dre al lezenn eo ez on marv d'al lezenn, evit beva\u00f1 da Zoue. "
                            },
                            {
                                "text": "Kroazstaget on bet asambles gant Krist ha, mar bevan, n'eo ket me ken a vev met Krist eo a vev ennon. Mar bevan c'hoazh er c'hig, e vevan dre ar feiz e Mab Doue en deus va c'haret hag a zo en em roet e-unan evidon. "
                            },
                            {
                                "text": "Ne gasan ket da netra gras Doue, rak mar deu ar reizhder eus al lezenn, Krist eta a zo marvet en aner.  "
                            }
                        ]
                    },
                    {
                        "verses": [
                            {
                                "text": "   O Galated diskiant! Piv en deus ho strobinellet evit na sentfec'h ken ouzh ar wirionez, c'hwi hag a zo bet diskouezet Jezuz-Krist ken sklaer dirak ho taoulagad evel kroazstaget ennoc'h? "
                            },
                            {
                                "text": "Fellout a ra din gouzout an dra-ma\u00f1 hepken diganeoc'h: Ha resevet hoc'h eus ar Spered dre obero\u00f9 al lezenn, pe dre brezegerezh ar feiz? "
                            },
                            {
                                "text": "Ha ken diskiant oc'h deuet? Goude beza\u00f1 kroget gant ar Spered, daoust hag e fell deoc'h peurechui\u00f1 brema\u00f1 gant ar c'hig? "
                            },
                            {
                                "text": "Ha gouza\u00f1vet hoc'h eus kement en aner, mar d-eo koulskoude en aner? "
                            },
                            {
                                "text": "An hini eta a ro deoc'h ar Spered hag a ra miraklo\u00f9 en ho touez, hag ober a ra kement-se dre obero\u00f9 al lezenn pe dre brezegerezh ar feiz? "
                            },
                            {
                                "text": "Evel ma kredas Abraham e Doue ha ma voe kement-se kontet dezha\u00f1 da reizhder, "
                            },
                            {
                                "text": "gouezit eta penaos ar re o deus ar feiz a zo mibien Abraham. "
                            },
                            {
                                "text": "Ar Skritur, o rakwelout e reishaje Doue ar baganed dre ar feiz, he deus kemennet diagent an Aviel da Abraham, o lavarout: An holl vroado\u00f9 a vo benniget ennout! "
                            },
                            {
                                "text": "Dre-se ar re a gred a zo benniget asambles gant Abraham an den-a-feiz. "
                            },
                            {
                                "text": "Met ar re holl en em stag ouzh obero\u00f9 al lezenn a zo dindan ar vallozh, rak skrivet eo: Milliget eo kement den ha na gendalc'h ket en holl drao\u00f9 a zo skrivet e levr al lezenn evit ober anezho. "
                            },
                            {
                                "text": "Ha penaos den na vo reishaet dirak Doue dre al lezenn, kement-se a zo sklaer abalamour: An den reizh a vevo dre ar feiz. "
                            },
                            {
                                "text": "Hogen al lezenn ne zeu ket eus ar feiz, met e lavar: An den a raio an trao\u00f9-se a vevo drezo. "
                            },
                            {
                                "text": "Krist en deus hon dasprenet eus mallozh al lezenn, o veza\u00f1 bet graet mallozh evidomp, rak skrivet eo: Milliget eo kement hini a zo krouget ouzh ar c'hoad, "
                            },
                            {
                                "text": "evit ma en em skuilhje bennozh Abraham war ar baganed dre Jezuz-Krist ha ma resevjemp dre ar feiz ar Spered a oa bet prometet.  "
                            },
                            {
                                "text": "   Breudeur, komz a ran e doare an dud, pa vez startaet un emglev zoken gant tud, ne zeu den all ebet d'e derri\u00f1 pe da lakaat un dra bennak ouzhpenn warna\u00f1. "
                            },
                            {
                                "text": "Hogen ar promesao\u00f9 a zo bet graet da Abraham ha d'e lignez. N'eo ket lavaret: D'e lignezo\u00f9, evel pa vije bet meur a hini, met evel pa vije unan hepken: Ha da'z lignez, da lavarout eo Krist. "
                            },
                            {
                                "text": "Setu ar pezh a lavaran: diwar-benn un emglev a oa bet a-ziaraok startaet gant Doue e Krist, al lezenn, deuet pevar c'hant tregont vloaz goude, n'he deus ket gallet e freuza\u00f1 ha terri\u00f1 ar bromesa. "
                            },
                            {
                                "text": "Rak mar deufe an h\u00earezh dre al lezenn, ne vefe ken dre ar bromesa. Met Doue en deus e roet da Abraham dre ar bromesa. "
                            },
                            {
                                "text": "Perak eta al lezenn? Lakaet eo bet abalamour d'an disentidigezh, betek donedigezh al lignez a oa bet graet ar bromesa dezhi. Embannet eo bet dre aeled ha dre zorn un hanterour. "
                            },
                            {
                                "text": "Hogen an hanterour n'eo ket etre unan hepken, met Doue a zo unan hepken. "
                            },
                            {
                                "text": "Ha bez' ema\u00f1 eta al lezenn a-enep promesao\u00f9 Doue? N'eo ket! Ma vije bet roet ul lezenn hag a c'hellje rei\u00f1 ar vuhez, ar reizhder a zeuje e gwirionez eus al lezenn. "
                            },
                            {
                                "text": "Met ar Skritur he deus serret pep tra dindan ar pec'hed, evit ma vije roet ar bromesa dre ar feiz eus Jezuz-Krist d'ar re a gred. "
                            },
                            {
                                "text": "A-raok ma teuas ar feiz, e oamp serret dindan dalc'h al lezenn, e sell d'ar feiz a dlee beza\u00f1 diskuliet. "
                            },
                            {
                                "text": "Evel-se al lezenn a zo bet hor rener en deus hon degaset da Grist, evit ma vijemp reishaet dre ar feiz. "
                            },
                            {
                                "text": "Met ar feiz o veza\u00f1 deuet, n'emaomp ken dindan ar rener-se.  "
                            },
                            {
                                "text": "   Rak holl oc'h mibien da Zoue dre ar feiz e Jezuz-Krist, "
                            },
                            {
                                "text": "c'hwi-holl hag a zo bet badezet e Krist, hoc'h eus gwisket Krist warnoc'h. "
                            },
                            {
                                "text": "N'eus ken na Yuzev na Gresian, n'eus ken na sklavour na den frank, n'eus ken na gwaz na gwreg, rak holl emaoc'h unan e Jezuz-Krist. "
                            },
                            {
                                "text": "Ha mar d-oc'h da Grist, ez oc'h lignez Abraham hag an heritourien hervez ar bromesa.  "
                            }
                        ]
                    },
                    {
                        "verses": [
                            {
                                "text": "Hogen e lavaran penaos keit ha ma'z eo an heritour bugel, n'eo dishe\u00f1vel e netra diouzh ur sklavour, petra bennak ma'z eo mestr a bep tra, "
                            },
                            {
                                "text": "met ema\u00f1 dindan renerien ha kulatored betek an amzer merket gant an tad. "
                            },
                            {
                                "text": "Evel-se ni ivez, pa oamp bugale, e oamp dindan sklavelezh kenta\u00f1 kentelio\u00f9 ar bed. "
                            },
                            {
                                "text": "Met pa'z eo deuet an amzerio\u00f9 merket, Doue en deus kaset e Vab, ganet eus ur wreg, ganet dindan al lezenn, "
                            },
                            {
                                "text": "evit dasprena\u00f1 ar re a oa dindan al lezenn hag evit ober ac'hanomp e advibien. "
                            },
                            {
                                "text": "Ha dre ma'z oc'h mibien, Doue en deus kaset en ho kalono\u00f9 Spered e Vab o krial: Abba! Tad! "
                            },
                            {
                                "text": "Dre-se n'out ken ur sklavour met ur mab, ha mar d-out ur mab, ez out ivez heritour da Zoue dre Grist.  "
                            },
                            {
                                "text": "   Gwechall, evit gwir, dre ma n'anavezec'h ket Doue, e servijec'h doueed ha n'int ket doueed dre o natur, "
                            },
                            {
                                "text": "met brema\u00f1 pa hoc'h eus anavezet Doue, pe kentoc'h pa'z oc'h bet anavezet gant Doue, penaos e tistroit c'hoazh d'ar c'henta\u00f1 kentelio\u00f9 dinerzh ha paour-se a fell deoc'h en em lakaat dindano a-nevez? "
                            },
                            {
                                "text": "Mirout a rit gant aked an deizio\u00f9, ar mizio\u00f9, an amzerio\u00f9 hag ar bloavezhio\u00f9. "
                            },
                            {
                                "text": "Aon am eus evidoc'h ne'm befe labouret en aner en ho ke\u00f1ver. "
                            },
                            {
                                "text": "Breudeur, me ho ped, bezit eveldon, rak me ivez a zo eveldoc'h. N'hoc'h eus graet gaou ebet ouzhin. "
                            },
                            {
                                "text": "Gouzout a rit penaos em eus prezeget deoc'h diaraok an Aviel e poanio\u00f9 ar c'hig, "
                            },
                            {
                                "text": "ha n'hoc'h eus ket va disprizet na va zaolet kuit abalamour d'ar poanio\u00f9-se em c'hig, met va degemeret hoc'h eus evel un ael eus Doue, hag evel Jezuz-Krist. "
                            },
                            {
                                "text": "Petra eta a rae neuze hoc'h e\u00fcrusted? Rak rei\u00f1 a ran ouzhoc'h an testeni-ma\u00f1, penaos ma vije bet posupl, ho pije tennet ho taoulagad evit o rei\u00f1 din. "
                            },
                            {
                                "text": "Ha deuet on eta da veza\u00f1 hoc'h enebour o lavarout deoc'h ar wirionez? "
                            },
                            {
                                "text": "Gredus int evidoc'h met nann gant eeunder, ha fellout a ra dezho ho tistaga\u00f1 diouzhimp evit ma viot gredus evito. "
                            },
                            {
                                "text": "Mat eo beza\u00f1 gredus evit ar mad e pep amzer ha nann hepken pa'z on ganeoc'h en ho touez. "
                            },
                            {
                                "text": "Va bugale vihan, gouza\u00f1v a ran a-nevez gwentlo\u00f9 ar gwilioud betek ma vo Krist stummet ennoc'h, "
                            },
                            {
                                "text": "hag e karfen beza\u00f1 brema\u00f1 asambles ganeoc'h ha che\u00f1ch va c'homzo\u00f9, rak e poan vras on abalamour deoc'h.  "
                            },
                            {
                                "text": "   Lavarit din, c'hwi hag a fell deoc'h beza\u00f1 dindan al lezenn, ha n'intentit ket al lezenn? "
                            },
                            {
                                "text": "Rak skrivet eo en deus bet Abraham daou vab, unan eus ar sklavourez hag unan eus ar wreg frank. "
                            },
                            {
                                "text": "Met hini ar sklavourez a voe ganet hervez ar c'hig, hini ar wreg frank a voe ganet dre ar bromesa. "
                            },
                            {
                                "text": "An trao\u00f9-ma\u00f1 a zo evel ur skeudenn, rak an div wreg-se a zo an daou emglev. Unan eus Menez Sinai, a c'han evit ar sklavelezh, Agar eo, "
                            },
                            {
                                "text": "rak Agar eo Menez Sinai en Arabia, hag e ra unan gant ar Jeruzalem a zo brema\u00f1 hag a zo e sklavelezh gant he bugale. "
                            },
                            {
                                "text": "Met ar Jeruzalem d'an nec'h a zo frank, hi eo a zo mamm deomp holl, "
                            },
                            {
                                "text": "rak skrivet eo: En em laouena, sec'henn, te na c'hanez ket, strak ha laosk kriadenno\u00f9, te na c'houza\u00f1vez ket gwentlo\u00f9 ar gwilioud, rak bugale an hini dilezet a zo niverusoc'h eget re ar wreg he doa ur pried. "
                            },
                            {
                                "text": "Evidomp, breudeur, ni a zo bugale ar bromesa evel Izaak, "
                            },
                            {
                                "text": "hag evel ma oa neuze heskinet an hini a oa bet ganet hervez ar Spered gant an hini a oa bet ganet hervez ar c'hig, evel-se ema\u00f1 ivez brema\u00f1. "
                            },
                            {
                                "text": "Ha petra a lavar ar Skritur? Kas kuit ar sklavourez hag he mab, rak mab ar sklavourez n'en devo ket e h\u00earezh gant mab ar wreg frank. "
                            },
                            {
                                "text": "Breudeur, n'omp ket bugale ar sklavourez, met bugale ar wreg frank.  "
                            }
                        ]
                    },
                    {
                        "verses": [
                            {
                                "text": "   Chomit eta start er frankiz en deus Krist ho lakaet dieub enni, ha n'en em lakait ken a-nevez dindan yev ar sklavelezh. "
                            },
                            {
                                "text": "Setu, me Paol, a lavar deoc'h penaos mar en em lakait da veza\u00f1 amdroc'het, Krist ne servijo da netra deoc'h. "
                            },
                            {
                                "text": "Hag e testenian adarre da bep den en em laka da veza\u00f1 amdroc'het, ez eo ret dezha\u00f1 mirout al lezenn a-bezh. "
                            },
                            {
                                "text": "Er-maez eus Krist emaoc'h, c'hwi holl hag en em reisha dre al lezenn, c'hwi a zo kouezhet er-maez eus ar c'hras. "
                            },
                            {
                                "text": "Rak evidomp, dre ar Spered, e c'hortozomp eus ar feiz espera\u00f1s ar reizhder. "
                            },
                            {
                                "text": "Rak e Jezuz-Krist an amdroc'h ne servij da netra, nag an diamdroc'h, met ar feiz o labourat dre ar garantez. "
                            },
                            {
                                "text": "Redek mat a raec'h, piv en deus ho harzet ma ne sentit ken ouzh ar wirionez? "
                            },
                            {
                                "text": "Al ali-se ne zeu ket eus an hini en deus ho kalvet. "
                            },
                            {
                                "text": "Un tamm goell a laka an toaz holl da c'hoi\u00f1. "
                            },
                            {
                                "text": "Ar fizia\u00f1s-ma\u00f1 am eus ennoc'h en Aotrou penaos ne so\u00f1jot ket en un doare all. Met an hini a drubuilh ac'hanoc'h a zougo ar poan a gement-se, n'eus forzh piv bennak eo. "
                            },
                            {
                                "text": "Evidon-me, breudeur, mar prezegan an amdroc'h, perak ez on c'hoazh heskinet? Neuze ar maen-kouezh eus ar groaz a vefe aet da netra. "
                            },
                            {
                                "text": "Ra vo lamet kuit ar re a drubuilh ac'hanoc'h!  "
                            },
                            {
                                "text": "   Breudeur, galvet oc'h bet d'ar frankiz, koulskoude na gemerit ket digarez eus ar frankiz-se evit beva\u00f1 hervez ar c'hig, met bezit dre garantez servijer an eil d'egile. "
                            },
                            {
                                "text": "Rak al lezenn a-bezh a zo peurc'hraet en ur ger hepken, en hema\u00f1: Karout a ri da nesa\u00f1 eveldout da-unan. "
                            },
                            {
                                "text": "Met mar en em dagit ha mar en em zebrit an eil egile, lakait evezh na vefec'h distrujet an eil gant egile. "
                            },
                            {
                                "text": "Lavarout a ran eta: Kerzhit dre ar Spered, ne gasot ket da benn c'hoanto\u00f9 ar c'hig. "
                            },
                            {
                                "text": "Rak ar c'hig en deus c'hoanto\u00f9 a-enep ar Spered, hag ar Spered en deus re a-enep ar c'hig, an daou a zo kontrol an eil d'egile en hevelep doare ma ne rit ket an trao\u00f9 a fellfe deoc'h. "
                            },
                            {
                                "text": "Mar d-oc'h renet gant ar Spered, n'oc'h ket didan al lezenn. "
                            },
                            {
                                "text": "Hogen obero\u00f9 ar c'hig a zo anat: bez' int avoultriezh, loustoni, hudurniezh, gadaliezh, "
                            },
                            {
                                "text": "idolerezh, sorserezh, kasoni, enebiezh, gwarizi, fulor, tabuto\u00f9, disranniezh, falskredenno\u00f9, "
                            },
                            {
                                "text": "avio\u00f9, muntro\u00f9, mezventi, dirolladego\u00f9, hag trao\u00f9 he\u00f1vel outo. Lavarout a ran deoc'h en a-raok evel ma em eus dija lavaret, penaos ar re a ra ar seurt trao\u00f9-se n'o devo ket rouantelezh Doue da h\u00earezh. "
                            },
                            {
                                "text": "Met frouezh ar Spered a zo karantez, levenez, peoc'h, pasianted, madelezh, hegarated, feiz, "
                            },
                            {
                                "text": "douster, mestroni an-unan. Al lezenn n'eo ket a-enep an trao\u00f9-se. "
                            },
                            {
                                "text": "Ar re a zo da Grist o deus kroazstaget ar c'hig gant e youlo\u00f9 drouk hag e c'hoantegezhio\u00f9. "
                            },
                            {
                                "text": "Mar bevomp dre ar Spered, kerzhomp ivez dre ar Spered. "
                            },
                            {
                                "text": "Na glaskomp ket ur gloar aner, oc'h en em vrouda\u00f1 an eil egile hag o kaout avi an eil ouzh egile.  "
                            }
                        ]
                    },
                    {
                        "verses": [
                            {
                                "text": "Breudeur, mar degouezh d'un den beza\u00f1 kavet en ur faot bennak, c'hwi hag a zo speredel, eeunit anezha\u00f1 gant ur spered a zouster. Laka evezh da-unan gant aon na vefes ivez temptet. "
                            },
                            {
                                "text": "Dougit bec'hio\u00f9 an eil egile hag e peurc'hrot evel-se lezenn Krist. "
                            },
                            {
                                "text": "Mar so\u00f1j d'un den beza\u00f1 un dra bennak, pa n'eo netra, en em drompl e-unan. "
                            },
                            {
                                "text": "Ra eveshaio pep hini ouzh e obero\u00f9 e-unan, neuze en devo un abeg da gavout gloar enna\u00f1 e-unan ha nann en ar re all, "
                            },
                            {
                                "text": "rak pep hini a zougo e vec'h e-unan. "
                            },
                            {
                                "text": "An hini a zo kelennet e ger Doue ra roio eta lod eus e vado\u00f9 d'an hini a gelenn anezha\u00f1. "
                            },
                            {
                                "text": "N'en em dromplit ket, ne reer ket goap eus Doue. Ar pezh en devo un den hadet, a vedo ivez. "
                            },
                            {
                                "text": "An hini a had evit ar c'hig a vedo eus ar c'hig ar vreinadurezh. Met an hini a had evit ar Spered a vedo eus ar Spered ar vuhez peurbadus. "
                            },
                            {
                                "text": "N'en em skuizhomp ket oc'h ober ar mad, rak e vedimp en amzer dereat, ma n'en em zistardomp ket. "
                            },
                            {
                                "text": "Dre-se, e-pad ma hon eus al lec'h, greomp ar mad e-ke\u00f1ver an holl ha dreist-holl e-ke\u00f1ver ar re a zo eus tiegezh ar feiz. "
                            },
                            {
                                "text": "Gwelit pebezh lizherenno\u00f9 bras am eus skrivet deoc'h gant va dorn va-unan. "
                            },
                            {
                                "text": "Ar re holl a fell dezho plijout hervez ar c'hig a vount ac'hanoc'h start da veza\u00f1 amdroc'het, ha kement-se hepken evit na vint ket heskinet abalamour da groaz Krist. "
                            },
                            {
                                "text": "Rak an amdroc'hidi o-unan ne viront ket al lezenn, met fellout a ra dezho e viot amdroc'het evit kavout gloar en ho kig. "
                            },
                            {
                                "text": "Met pell diouzhin ar so\u00f1j da gavout gloar e netra all nemet e kroaz hon Aotrou Jezuz-Krist. Dreza\u00f1 ar bed a zo bet kroazstaget evidon, evel ma'z on bet va-unan evit ar bed. "
                            },
                            {
                                "text": "Rak e Jezuz-Krist an amdroc'h hag an diamdroc'h n'int netra, met ret eo beza\u00f1 ur grouadenn nevez. "
                            },
                            {
                                "text": "Evit ar re holl a heulio ar reolenn-se, ra vo ar peoc'h hag an drugarez warno ha war Israel Doue! "
                            },
                            {
                                "text": "A-hend-all na zeuio den d'ober poan din, rak dougen a ran em c'horf merko\u00f9 an Aotrou Jezuz.  "
                            },
                            {
                                "text": "   Breudeur, ra vo gras hon Aotrou Jezuz-Krist gant ho spered! Amen.    "
                            }
                        ]
                    }
                ]
            },
            {
                "names": [
                    "Ephesians"
                ],
                "usfm_id": "Ephesians",
                "abbreviation": "Eph",
                "chapters": [
                    {
                        "verses": [
                            {
                                "text": "Paol, abostol Jezuz-Krist dre volontez Doue, d'ar sent a zo en Efez ha d'ar feizidi e Krist Jezuz: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist. "
                            },
                            {
                                "text": "   Ra vo benniget Doue ha Tad hon Aotrou Jezuz-Krist, e\u00f1 hag en deus hor benniget a bep seurt bennozhio\u00f9 speredel el lec'hio\u00f9 ne\u00f1vel e Krist. "
                            },
                            {
                                "text": "Evel-se en deus hon dibabet enna\u00f1, a-raok krouidigezh ar bed, evit ma vimp santel ha didamall diraza\u00f1 er garantez, "
                            },
                            {
                                "text": "o veza\u00f1 hor raktonket da veza\u00f1 e advugale dre Jezuz-Krist, hervez ar plijadur mat eus e volontez, "
                            },
                            {
                                "text": "da veuleudigezh gloar e c'hras, en deus roet deomp drezi da veza\u00f1 degemeret er C'haret-mat. "
                            },
                            {
                                "text": "Enna\u00f1 hon eus an dasprenadur dre e wad, ar pardon eus ar pec'hedo\u00f9, hervez pinvidigezhio\u00f9 e c'hras "
                            },
                            {
                                "text": "en deus skuilhet warnomp gant fonnder dre bep seurt furnez ha skiant, "
                            },
                            {
                                "text": "o veza\u00f1 roet deomp da anavezout mister e volontez, hervez ar so\u00f1j mat oberius en doa graet enna\u00f1 e-unan, "
                            },
                            {
                                "text": "penaos, e roidigezh oberia\u00f1s an amzerio\u00f9, e tastumje an holl drao\u00f9 e Krist, kement ar pezh a zo en ne\u00f1vo\u00f9 evel ar pezh a zo war an douar. "
                            },
                            {
                                "text": "Enna\u00f1 ivez eo ez omp deuet da veza\u00f1 heritourien, o veza\u00f1 bet raktonket hervez an diviz eus an hini a ra an holl drao\u00f9 hervez ma tere ouzh e volontez, "
                            },
                            {
                                "text": "evit ma servijimp da veuleudigezh e c'hloar, ni hag hon eus da genta\u00f1 esperet e Krist. "
                            },
                            {
                                "text": "Enna\u00f1 emaoc'h ivez, o veza\u00f1 klevet ger ar wirionez, an Aviel eus ho silvidigezh, hag o veza\u00f1 kredet enna\u00f1, oc'h bet siellet gant ar Spered-Santel a oa bet prometet, "
                            },
                            {
                                "text": "hag a zo un arrez eus hon h\u00earezh, evit dasprenadur ar re en deus perc'hennet da veuleudigezh e c'hloar.  "
                            },
                            {
                                "text": "   Dre-se, o veza\u00f1 ivez klevet komz eus ho feiz en Aotrou Jezuz hag eus ho karantez e-ke\u00f1ver an holl sent, "
                            },
                            {
                                "text": "ne baouezan ket da drugarekaat evidoc'h, o kaout so\u00f1j ac'hanoc'h em pedenno\u00f9, "
                            },
                            {
                                "text": "evit ma teuio Doue hon Aotrou Jezuz-Krist, an Tad a c'hloar, da rei\u00f1 deoc'h ur spered a furnez hag a ziskuliadur en e anaoudegezh, "
                            },
                            {
                                "text": "ha ma sklaerio daoulagad ho klevidigezh, evit ma'c'h anavezot pehini eo an espera\u00f1s oc'h galvet dezhi, pere eo ar pinvidigezhio\u00f9 eus gloar e h\u00earezh er sent, "
                            },
                            {
                                "text": "ha pehini eo brasted divuzul e c'halloud a ziskouez en hor c'he\u00f1ver-ni, ar re a gred, hervez oberiusted galloud e nerzh, "
                            },
                            {
                                "text": "displeget ganta\u00f1 e Krist, p'en deus e adsavet a-douez ar re varv hag e lakaet da azeza\u00f1 a-zehou dezha\u00f1 el lec'hio\u00f9 ne\u00f1vel, "
                            },
                            {
                                "text": "dreist pep pri\u00f1selezh, pep nerzh, pep galloud, pep mestroni, pep anv a c'hellfe beza\u00f1 anvet, nann zoken er c'hantved-ma\u00f1 met ivez en hini da zont. "
                            },
                            {
                                "text": "Lakaet en deus pep tra dindan e dreid, hag en deus e roet evit penn-bras d'an Iliz, "
                            },
                            {
                                "text": "hag a zo e gorf, al leunder eus an hini a leugn an holl en holl.  "
                            }
                        ]
                    },
                    {
                        "verses": [
                            {
                                "text": "   C'hwi a oa marv en ho faoto\u00f9 hag en ho pec'hedo\u00f9, "
                            },
                            {
                                "text": "hoc'h eus kerzhet gwechall enno hervez giz ar bed-ma\u00f1, hervez pri\u00f1s nerzh an aer, ar spered a labour brema\u00f1 e mibien an disentidigezh. "
                            },
                            {
                                "text": "En o zouez e vevemp holl gwechall, hervez droukc'hoanto\u00f9 hor c'hig, oc'h oberia\u00f1 hervez youlo\u00f9 ar c'hig hag an ene, hag e oamp dre hon natur bugale a fulor evel ar re all. "
                            },
                            {
                                "text": "Met Doue, hag a zo pinvidik e trugarez, abalamour d'ar garantez vras en deus hor c'haret ganti, "
                            },
                            {
                                "text": "pa oamp marv en hor pec'hedo\u00f9, en deus hon degaset asambles d'ar vuhez e Krist, dre c'hras eo oc'h bet salvet, "
                            },
                            {
                                "text": "en deus hon adsavet a varv asambles, hag hol lakaet da azeza\u00f1 asambles el lec'hio\u00f9 ne\u00f1vel e Jezuz-Krist, "
                            },
                            {
                                "text": "evit diskouez er c'hantvedo\u00f9 da zont ar pinvidigezhio\u00f9 divent eus e c'hras dre e vadelezh en hor c'he\u00f1ver e Jezuz-Krist. "
                            },
                            {
                                "text": "Rak salvet oc'h dre ar c'hras, war-bouez ar feiz. Ha kement-se ne zeu ket ac'hanoc'h, donezon Doue eo. "
                            },
                            {
                                "text": "N'eo ket dre an obero\u00f9, evit na denno gloar den ebet. "
                            },
                            {
                                "text": "Rak ni a zo e labour, o veza\u00f1 bet krouet e Jezuz-Krist evit an obero\u00f9 mat en deus Doue kempennet diaraok, evit ma kerzhimp enno.  "
                            },
                            {
                                "text": "   Dre-se ho pet so\u00f1j penaos, o veza\u00f1 ma oac'h gwechall paganed er c'hig ha galvet diamdroc'h gant ar re a c'halver amdroc'hidi er c'hig dre zorn an den, "
                            },
                            {
                                "text": "c'hwi a oa en amzer-se hep Krist, diavaezidi da gumuniezh Israel, estra\u00f1jourien e-ke\u00f1ver emglevio\u00f9 ar bromesa, hep espera\u00f1s hag hep Doue er bed. "
                            },
                            {
                                "text": "Met brema\u00f1, e Jezuz-Krist, c'hwi a oa gwechall pell, a zo bet degaset tost dre wad Krist. "
                            },
                            {
                                "text": "Rak e\u00f1 eo hor peoc'h, e\u00f1 hag en deus graet unan hepken eus an daou en ur ziskar ar voger a zisparti, "
                            },
                            {
                                "text": "o veza\u00f1 distrujet en e gig ar gasoni, lezenn ar gourc'hemenno\u00f9 dalc'het en urzhio\u00f9, evit kroui\u00f1 enna\u00f1 e-unan eus an daou un den nevez hepken goude beza\u00f1 graet ar peoc'h, "
                            },
                            {
                                "text": "hag evit unvani\u00f1 gant Doue dre ar groaz an eil hag egile en ur c'horf hepken, en ur zistruja\u00f1 e-unan ar gasoni. "
                            },
                            {
                                "text": "Deuet eo da brezeg ar peoc'h deoc'h-c'hwi a oa pell ha d'ar re a oa tost, "
                            },
                            {
                                "text": "rak dreza\u00f1 hon eus an eil hag egile un degemer digant an Tad en un hevelep Spered. "
                            },
                            {
                                "text": "Evel-se eta, n'oc'h ken nag estra\u00f1jourien na tud a-ziavaez, met kenvourc'hizien d'ar sent hag eus ti Doue, "
                            },
                            {
                                "text": "o veza\u00f1 bet savet war diazez an ebestel hag ar brofeded, ez eo Jezuz-Krist e-unan ar maen-korn; "
                            },
                            {
                                "text": "enna\u00f1 an holl vatis, urzhiet mat, a sav evit beza\u00f1 un templ santel en Aotrou, "
                            },
                            {
                                "text": "enna\u00f1 ivez ez oc'h savet asambles evit beza\u00f1 ur chomlec'h da Zoue er Spered.  "
                            }
                        ]
                    },
                    {
                        "verses": [
                            {
                                "text": "   Abalamour da-se, me Paol a zo prizoniad Jezuz-Krist evidoc'h-c'hwi ar baganed, "
                            },
                            {
                                "text": "mar hoc'h eus klevet petra eo roidigezh gras Doue a zo bet roet din evidoc'h, "
                            },
                            {
                                "text": "penaos dre ziskuliadur eo bet roet din da anavezout ar mister-se evel ma teuan da skriva\u00f1 e nebeut a c'herio\u00f9, "
                            },
                            {
                                "text": "ha dre eno e c'hellit kompren en ur lenn pehini eo an anaoudegezh am eus diwar-benn mister Krist, "
                            },
                            {
                                "text": "ha n'eo ket bet diskl\u00eariet da vugale an dud en amzer tremenet evel ma'z eo diskl\u00eariet brema\u00f1 dre ar Spered d'e ebestel santel ha d'e brofeded, "
                            },
                            {
                                "text": "da c'houzout eo penaos ar baganed a zo kenheritourien, a reont un hevelep korf hag a gemeront lod en e bromesa e Krist dre an Aviel, "
                            },
                            {
                                "text": "graet on bet ministr anezha\u00f1 dre zonezon gras Doue a zo bet roet din dre nerzh e c'halloud. "
                            },
                            {
                                "text": "Ar c'hras-se a zo bet roet din-me, an distera\u00f1 eus an holl sent, evit prezeg e-touez ar baganed pinvidigezhio\u00f9 digomprenus Krist "
                            },
                            {
                                "text": "hag evit lakaat gwelus dirak an holl roidigezh ar mister kuzhet a bep amzer e Doue en deus krouet an holl drao\u00f9 dre Jezuz-Krist, "
                            },
                            {
                                "text": "evit ma teuio brema\u00f1 furnez Doue, oc'h en em ziskouez e pep seurt doare, da veza\u00f1 diskl\u00eariet dre an Iliz d'ar pri\u00f1selezhio\u00f9 ha d'an nerzhio\u00f9 el lec'hio\u00f9 ne\u00f1vel, "
                            },
                            {
                                "text": "hervez ar so\u00f1j graet ganta\u00f1 a bep amzer, en deus oberiet e Krist Jezuz hon Aotrou, "
                            },
                            {
                                "text": "enna\u00f1 hon eus al librentez da dostaat ouzh Doue gant fizia\u00f1s dre ar feiz enna\u00f1. "
                            },
                            {
                                "text": "Dre-se eo e c'houlennan diganeoc'h na gollot ket kalon abalamour d'ar poanio\u00f9 a c'houza\u00f1van evidoc'h, ar pezh a ra ho kloar.  "
                            },
                            {
                                "text": "   Evit kement-se eo e plegan an daoulin dirak Tad hon Aotrou Jezuz-Krist, "
                            },
                            {
                                "text": "a denn pep familh en ne\u00f1vo\u00f9 ha war an douar hec'h anv diouta\u00f1, "
                            },
                            {
                                "text": "evit ma roio deoc'h, hervez pinvidigezhio\u00f9 e c'hloar, da veza\u00f1 nerzhet gant galloud dre e Spered en den a-ziabarzh, "
                            },
                            {
                                "text": "evit ma chomo Krist en ho kalono\u00f9 dre ar feiz, hag evel-se, gwriziennet ha diazezet er garantez, "
                            },
                            {
                                "text": "e c'hellot kompren gant an holl sent petra eo al ledander, an hirder, an donder hag an uhelder, "
                            },
                            {
                                "text": "hag anavezout karantez Krist, a zo dreist pep gouiziegezh, evit ma viot leuniet gant holl leunder Doue. "
                            },
                            {
                                "text": "D'an hini a c'hell ober dre ar galloud a labour ennomp muioc'h eget na c'houlennomp ha na so\u00f1jomp, "
                            },
                            {
                                "text": "dezha\u00f1 ra vo ar gloar e-barzh an Iliz ha dre Jezuz-Krist, en holl oado\u00f9, evit kantvedo\u00f9 ar c'hantvedo\u00f9! Amen.  "
                            }
                        ]
                    },
                    {
                        "verses": [
                            {
                                "text": "   Pedi\u00f1 a ran eta ac'hanoc'h, me prizoniad en Aotrou, d'en em ren en un doare dellezek eus ar c'halvidigezh ez oc'h bet galvet dreza\u00f1, "
                            },
                            {
                                "text": "e pep izelegezh ha douster gant habaskted, oc'h en em c'houza\u00f1v an eil egile gant karantez, "
                            },
                            {
                                "text": "oc'h en em staga\u00f1 da genderc'hel unvaniezh ar spered dre ere ar peoc'h. "
                            },
                            {
                                "text": "Bez' ez eus ur c'horf hepken hag ur Spered hepken, evel ivez ma'z oc'h bet galvet da un espera\u00f1s hepken dre ho kalvidigezh, "
                            },
                            {
                                "text": "un Doue hepken, ur feiz hepken, ur vadeziant hepken, "
                            },
                            {
                                "text": "un Doue hepken ha Tad d'an holl, a zo dreist an holl hag e-touez an holl hag ennoc'h holl. "
                            },
                            {
                                "text": "Met ar c'hras a zo roet da bep hini ac'hanomp, hervez muzul donezon Krist. "
                            },
                            {
                                "text": "Dre-se eo e lavar: O veza\u00f1 pignet d'an nec'h, en deus kaset dalc'het an dalc'herezh, hag en deus lodennet donezono\u00f9 d'an dud. "
                            },
                            {
                                "text": "Hogen petra a dalvez: Pignet eo, ma ne vije ket bet diagent diskennet el lec'hio\u00f9 izela\u00f1 eus an douar? "
                            },
                            {
                                "text": "An hini a zo diskennet, eo an hevelep hini hag a zo pignet dreist an holl ne\u00f1vo\u00f9, evit ma leugnje an holl drao\u00f9. "
                            },
                            {
                                "text": "E\u00f1 eo ivez en deus lakaet lod da ebestel, lod all da brofeded, lod all da avielourien, lod all da bastored ha doktored, "
                            },
                            {
                                "text": "evit parfetidigezh ar sent, evit labour ar servij hag evit savidigezh korf Krist, "
                            },
                            {
                                "text": "betek ma vimp holl deuet d'an unvaniezh er feiz hag en anaoudegezh Mab Doue, da stad an den peurc'hraet da vuzul ar vent peurvat eus Krist, "
                            },
                            {
                                "text": "evit na vimp ken bugale vihan, o chom war var ha kaset ama\u00f1 hag ahont gant pep avel a gredenn dre dromplerezh an dud ha dre o gwidre da drompla\u00f1 dre droidellerezh, "
                            },
                            {
                                "text": "met, o lavarout ar wirionez er garantez, ma kreskimp en holl drao\u00f9 en hini a zo ar penn, Krist. "
                            },
                            {
                                "text": "Diouta\u00f1 ar c'horf a-bezh, urzhiet mat hag unanet start dre sikour an holl junto\u00f9, a denn e greska\u00f1s hervez an nerzh roet da bep ezel, evit ma vo savet e-unan er garantez.  "
                            },
                            {
                                "text": "   Setu eta ar pezh a lavaran hag a ziskl\u00earian en Aotrou: N'en em gunduit ket evel en em ren ar baganed all, a heuilh fouge o so\u00f1jo\u00f9. "
                            },
                            {
                                "text": "Te\u00f1valaet o deus o skiant, o veza\u00f1 pellaet diouzh buhez Doue abalamour d'an diouiziegezh a zo enno ha dre galeter o c'halon, "
                            },
                            {
                                "text": "o veza\u00f1 kollet pep santad, ez int en em roet d'al loustoni evit ober pep seurt hudurniezh gant taerded. "
                            },
                            {
                                "text": "Met n'eo ket evel-se hoc'h eus desket Krist, "
                            },
                            {
                                "text": "da vihana\u00f1 mar hoc'h eus selaouet anezha\u00f1 ha mar d-oc'h bet, hervez ar wirionez a zo e Jezuz, desket enna\u00f1 "
                            },
                            {
                                "text": "da ziwiska\u00f1, evit ar pezh a sell ouzh ho puhez tremenet, an den kozh a vrein gant droukc'hoanto\u00f9 tromplus, "
                            },
                            {
                                "text": "d'en em nevesaat dre ar Spered en ho klevidigezh, "
                            },
                            {
                                "text": "ha da wiska\u00f1 an den nevez, krouet he\u00f1vel ouzh Doue, er reizhder hag e santelezh ar wirionez. "
                            },
                            {
                                "text": "Dre-se, o veza\u00f1 kaset kuit ar gaou, ra gomzo pep hini ac'hanoc'h hervez ar wirionez d'e nesa\u00f1, rak izili omp an eil d'egile. "
                            },
                            {
                                "text": "Mar en em lakait e fulor, na bec'hit ket, ra ne guzho ket an heol war ho fulor "
                            },
                            {
                                "text": "ha na roit ket digor d'an diaoul. "
                            },
                            {
                                "text": "An hini a laere ra ne laero ket ken, met ra labouro kentoc'h gant e zaouarn da un dra vat bennak, evit m'en devo peadra da rei\u00f1 d'an hini a zo en ezhomm. "
                            },
                            {
                                "text": "Ra ne zeuio ger dizonest ebet eus ho keno\u00f9, met ra vo ho komzo\u00f9 mat da skolia\u00f1 gant talvoudegezh evit ma raint vat d'ar re o c'hlevo. "
                            },
                            {
                                "text": "Na dristait ket Spered-Santel Doue, siellet oc'h bet ganta\u00f1 evit deiz an dasprenadur. "
                            },
                            {
                                "text": "Ra vo pep c'hwervoni, pep kasoni, pep fulor, pep garmadenn, pep droukkomz kaset kuit eus ho touez, kenkoulz ha pep follentez. "
                            },
                            {
                                "text": "Bezit mat an eil e-ke\u00f1ver egile, madelezhus, o pardoni\u00f1 an eil d'egile, evel m'en deus Doue pardonet deoc'h ivez e Krist.  "
                            }
                        ]
                    },
                    {
                        "verses": [
                            {
                                "text": "Bezit eta he\u00f1velerien ouzh Doue, evel bugale karet-mat, "
                            },
                            {
                                "text": "kerzhit er garantez, evel m'en deus Krist ivez hor c'haret hag eo en em ginniget e-unan da Zoue evidomp e prof hag en aberzh a c'hwezh vat. "
                            },
                            {
                                "text": "Ra ne vo ket klevet anv en ho touez, nag eus gadaliezh, nag eus hudurniezh ebet, nag eus droukc'hoant, evel ma tere d'ar sent, "
                            },
                            {
                                "text": "na komz dizonest, na reo\u00f9 foll, na farserezh, a zo trao\u00f9 divalav, met ra vo klevet kentoc'h trugarekadenno\u00f9. "
                            },
                            {
                                "text": "Rak anavezout a rit kement-ma\u00f1, penaos den gadal ebet, pe hudur, pe gwallc'hoantek hag a zo un idolour, n'en deus lod en h\u00earezh rouantelezh Krist ha Doue. "
                            },
                            {
                                "text": "Ra ne dromplo den ac'hanoc'h dre gomzo\u00f9 aner, rak abalamour d'an trao\u00f9-se e teu fulor Doue war ar vugale disent. "
                            },
                            {
                                "text": "N'ho pez ket eta a lod ganto. "
                            },
                            {
                                "text": "Rak gwechall e oac'h te\u00f1valijenn, met brema\u00f1 oc'h skl\u00earijenn en Aotrou. Kerzhit eta evel bugale ar skl\u00earijenn, "
                            },
                            {
                                "text": "rak frouezh ar Spered en em zalc'h e pep seurt madelezh, reizhder ha gwirionez. "
                            },
                            {
                                "text": "Eveshait ouzh ar pezh a zo kavet mat gant an Aotrou, "
                            },
                            {
                                "text": "n'ho pez lod ebet en obero\u00f9 difrouezh an de\u00f1valijenn, met kentoc'h kondaonit anezho. "
                            },
                            {
                                "text": "Rak mezhus eo zoken lavarout ar pezh a reont e kuzh, "
                            },
                            {
                                "text": "met kement a zo lakaet d'ar skl\u00earijenn a zo diskuliet sklaer, rak kement a zo bet diskuliet a zo skl\u00earijenn. "
                            },
                            {
                                "text": "Dre-se eo lavaret: Dihun, te a zo kousket, sav a-douez ar re varv, ha Krist a lugerno warnout. "
                            },
                            {
                                "text": "Lakait evezh eta ouzhoc'h hoc'h-unan d'en em ren gant eeunder, nann evel tud diskiant met evel tud fur, "
                            },
                            {
                                "text": "adprenit an amzer rak an deizio\u00f9 a zo fall. "
                            },
                            {
                                "text": "Dre-se na vezit ket hep poell, met komprenit petra eo bolontez an Aotrou. "
                            },
                            {
                                "text": "N'en em vezvit ket gant gwin a gundu d'an diroll, met bezit leuniet gant ar Spered, "
                            },
                            {
                                "text": "komzit etrezoc'h dre salmo\u00f9, meulgano\u00f9, kanaouenno\u00f9 speredel, o kana\u00f1 hag o salmi\u00f1 a galon meuleudio\u00f9 d'an Aotrou. "
                            },
                            {
                                "text": "Trugarekait bepred evit an holl drao\u00f9 Doue an Tad, en anv hon Aotrou Jezuz-Krist. "
                            },
                            {
                                "text": "Plegit an eil d'egile e douja\u00f1s Doue.  "
                            },
                            {
                                "text": "   Gwragez, plegit d'hoc'h ezhec'h hoc'h-unan evel d'an Aotrou, "
                            },
                            {
                                "text": "abalamour an ozhac'h eo penn ar wreg, evel ma'z eo Krist ivez penn an Iliz, hag a zo e gorf hag a zo bet salvet dreza\u00f1. "
                            },
                            {
                                "text": "Hag evel ma pleg an Iliz da Grist, ra blego ivez ar gwragez d'o ezhec'h o-unan en holl drao\u00f9. "
                            },
                            {
                                "text": "Ezhec'h, karit ho kwragez evel m'en deus ivez Krist karet an Iliz hag eo en em roet e-unan eviti, "
                            },
                            {
                                "text": "evit he santelaat hag he glanaat dre ur walc'hadenn en dour gant ar ger, "
                            },
                            {
                                "text": "evit he lakaat diraza\u00f1 evel an Iliz leun a c'hloar, hep saotr na roufenn na netra eus ar seurt-se, met santel ha divlam. "
                            },
                            {
                                "text": "Evel-se e tle an ezhec'h karout o gwragez evel o c'horfo\u00f9 o-unan. An hini a gar e wreg en em gar e-unan, "
                            },
                            {
                                "text": "rak den ebet n'en deus kasaet biskoazh e gorf e-unan, met e vaga\u00f1 hag e zerc'hel a ra evel ma ra ivez an Aotrou e-ke\u00f1ver an Iliz, "
                            },
                            {
                                "text": "dre ma'z omp an izili eus e gorf, eus e c'hig hag eus e eskern. "
                            },
                            {
                                "text": "Dre-se an den a guitaio e dad hag e vamm hag en em unano gant e wreg, hag an daou ne vint nemet ur c'hig. "
                            },
                            {
                                "text": "Ar mister-se a zo bras, henn lavarout a ran diwar-benn Krist hag an Iliz. "
                            },
                            {
                                "text": "Evel-se, ra garo pep hini ac'hanoc'h e wreg evelta\u00f1 e-unan ha ra zoujo ar wreg hec'h ozhac'h.  "
                            }
                        ]
                    },
                    {
                        "verses": [
                            {
                                "text": "   Bugale, sentit ouzh ho tud, en Aotrou, rak un dra reizh eo. "
                            },
                            {
                                "text": "Enor da dad ha da vamm, ar c'henta\u00f1 gourc'hemenn eo hag ez eus ur bromesa ganta\u00f1: "
                            },
                            {
                                "text": "Evit ma vi e\u00fcrus ha ma vevi pell war an douar. "
                            },
                            {
                                "text": "Ha c'hwi tado\u00f9, na hegit ket ho pugale met savit anezho e kenurzh hag e kelennadur an Aotrou.  "
                            },
                            {
                                "text": "   Mevelien, sentit gant douja\u00f1s ha krenadenn ouzh ho mistri hervez ar c'hig, en eeunder a galon, evel ouzh Krist, "
                            },
                            {
                                "text": "o servija\u00f1 anezho nann zoken dindan o daoulagad, evel ma klaskfec'h plijout d'an dud, met oc'h ober a galon vat bolontez Doue, evel servijerien Krist, "
                            },
                            {
                                "text": "o servija\u00f1 gant karantez an Aotrou ha nann an dud, "
                            },
                            {
                                "text": "o c'houzout penaos pep hini, pe sklav, pe frank, a resevo digant an Aotrou hervez ar mad en devo graet. "
                            },
                            {
                                "text": "Ha c'hwi mistri, grit en hevelep doare en o c'he\u00f1ver ha dilezit ar gourdrouzo\u00f9, o c'houzout hoc'h eus ivez evelto ur Mestr en ne\u00f1v, ha diraza\u00f1 n'eus van ebet eus diavaezio\u00f9 an dud.  "
                            },
                            {
                                "text": "   A-hend-all, va breudeur, en em gre\u00f1vait en Aotrou ha dre e nerzh holl c'halloudek. "
                            },
                            {
                                "text": "Gwiskit harnez Doue en e bezh, evit ma c'hellot derc'hel start a-enep troidello\u00f9 an diaoul. "
                            },
                            {
                                "text": "Rak n'eo ket a-enep ar c'hig nag ar gwad hon eus da stourm, met a-enep ar pri\u00f1selezhio\u00f9, a-enep ar nerzhio\u00f9, a-enep mestro\u00f9 an de\u00f1valijenn eus ar bed-ma\u00f1, a-enep speredo\u00f9 ar fallentez el lec'hio\u00f9 uhel. "
                            },
                            {
                                "text": "Dre-se kemerit ganeoc'h harnez Doue en e bezh, evit ma c'hellot chom start en deizio\u00f9 fall hag, o veza\u00f1 kendrec'het pep tra, e talc'hot start. "
                            },
                            {
                                "text": "Dalc'hit start eta, ho tivgroazell gourizet gant ar wirionez, gwiskit sae-houarn ar reizhder, "
                            },
                            {
                                "text": "en ho treid kemerit gred an Aviel a beoc'h, "
                            },
                            {
                                "text": "krogit dreist-holl skoed ar feiz da c'hellout mouga\u00f1 holl daolio\u00f9 loskus an hini drouk, "
                            },
                            {
                                "text": "kemerit ivez tog-houarn ar silvidigezh ha kleze ar Spered, da lavarout eo ger Doue, "
                            },
                            {
                                "text": "o pedi\u00f1 e pep amzer dre bep seurt pedenno\u00f9 hag aspedenno\u00f9 dre ar Spered, o veilha\u00f1 war gement-se gant dalc'husted hag o pedi\u00f1 evit an holl sent, "
                            },
                            {
                                "text": "hag evidon-me ivez, evit ma vo roet din da gomz gant frankiz hag hardizhegezh, evit rei\u00f1 da anavezout mister an Aviel "
                            },
                            {
                                "text": "ma'z on ar c'hannad anezha\u00f1 er chadenno\u00f9, hag evit ma komzin anezha\u00f1 gant hardizhegezh evel ma tlean henn ober.  "
                            },
                            {
                                "text": "   Evit ma ouiot ivez ar pezh a sell ouzhin hag ar pezh a ran, Tichik, ar breur karet-mat ha ministr feal en Aotrou, a roio da anavezout deoc'h pep tra. "
                            },
                            {
                                "text": "Kaset em eus anezha\u00f1 deoc'h evit-se, evit ma ouiot petra a c'hoarvez war-dro deomp ha ma tic'hlac'haro ho kalono\u00f9. "
                            },
                            {
                                "text": "Ra vo ar peoc'h roet d'ar vreudeur, hag ar garantez ivez gant ar feiz, a-berzh Doue an Tad hag an Aotrou Jezuz-Krist! "
                            },
                            {
                                "text": "Ra vo ar c'hras gant ar re holl a gar hon Aotrou Jezuz-Krist gant ur garantez digemmus! Amen.    "
                            }
                        ]
                    }
                ]
            },
            {
                "names": [
                    "Philippians"
                ],
                "usfm_id": "Philippians",
                "abbreviation": "Phil",
                "chapters": [
                    {
                        "verses": [
                            {
                                "text": "Paol ha Timote, servijerien Jezuz-Krist, d'an holl sent e Jezuz-Krist a zo e Filipi, d'an eskibien ha d'an diagoned: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Trugarekaat a ran va Doue bep gwech ma so\u00f1jan ennoc'h, "
                            },
                            {
                                "text": "o pedi\u00f1 bepred evidoc'h holl gant levenez em holl c'houlenno\u00f9, "
                            },
                            {
                                "text": "abalamour ma hoc'h eus bet lod en Aviel adalek an deiz kenta\u00f1 betek vrema\u00f1. "
                            },
                            {
                                "text": "Kredi\u00f1 a ran gant fizia\u00f1s penaos an hini en deus deraouet an oberenn vat-se ennoc'h he feurc'hraio betek deiz Jezuz-Krist. "
                            },
                            {
                                "text": "Reizh eo em befe ar menozio\u00f9-se ac'hanoc'h holl, rak me am eus ac'hanoc'h holl em c'halon, c'hwi kenlodeien ganin er c'hras, hag em ereo\u00f9 hag e difenn an Aviel hag o startaat anezha\u00f1. "
                            },
                            {
                                "text": "Rak Doue a zo test din pegement e karan ac'hanoc'h holl a-greiz kalon e Jezuz-Krist. "
                            },
                            {
                                "text": "Pedi\u00f1 a ran evit kement-ma\u00f1, evit ma kresko ho karantez muioc'h muia\u00f1 e pep anaoudegezh hag e pep skiant, "
                            },
                            {
                                "text": "evit ma c'hellot anavezout an trao\u00f9 a zo dispar ha ma viot glan ha divlam a-benn deiz Jezuz-Krist, "
                            },
                            {
                                "text": "leuniet gant frouezh ar reizhder a zo dre Jezuz-Krist, evit gloar ha meuleudi Doue.  "
                            },
                            {
                                "text": "   Koulskoude, breudeur, e fell din e ouefec'h penaos ar pezh a zo c'hoarvezet ganin a zo troet kentoc'h evit kreskadurezh an Aviel, "
                            },
                            {
                                "text": "en hevelep doare ma'z eo deuet va ereo\u00f9 enorus e Krist er pretordi a-bezh hag en holl lec'hio\u00f9 all, "
                            },
                            {
                                "text": "hag an darn vrasa\u00f1 eus ar vreudeur en Aotrou, o kemer kalon em ereo\u00f9, a gred diskl\u00earia\u00f1 ar ger gant muioc'h a hardizhegezh hag hep aon. "
                            },
                            {
                                "text": "Gwir eo penaos hinienno\u00f9 a brezeg Krist dre avi ha tabut, met reo\u00f9 all a ra a volontez vat. "
                            },
                            {
                                "text": "Darn a brezeg Krist gant ur mennozh a dabut ha nann gant glanded, o kredi\u00f1 kreski\u00f1 va glac'har em ereo\u00f9, "
                            },
                            {
                                "text": "met ar re all a ra dre garantez, oc'h anavezout penaos on bet lakaet evit difenn an Aviel. "
                            },
                            {
                                "text": "N'eus forzh? E pep doare bennak ma vefe, pe dre ur gred diskouezus pe gant wirionez, Krist a zo prezeget, hag eus kement-se en em laouenaan hag en em laouenain c'hoazh. "
                            },
                            {
                                "text": "Rak gouzout a ran e troio kement-se da'm silvidigezh dre ho pedenno\u00f9 ha dre sikour Spered Jezuz-Krist, "
                            },
                            {
                                "text": "hervez va gortoz start ha va espera\u00f1s, penaos ne'm bo mezhegezh e netra, met penaos en holl fizia\u00f1s e vo rentet gloar da Grist em c'horf c'hoazh brema\u00f1 evel bepred, pe dre va buhez pe dre va marv. "
                            },
                            {
                                "text": "Rak evidon Krist eo ar vuhez, hag ar marv a zo din ur gounid. "
                            },
                            {
                                "text": "Met mar d-eo mat evit va labour beva\u00f1 er c'hig, n'ouzon ket ar pezh a dlean c'hoantaat. "
                            },
                            {
                                "text": "Gwasket on eus an daou du, o kaout ar c'hoant da ziloja\u00f1 ha da veza\u00f1 gant Krist, ar pezh a vefe kalz gwelloc'h din, "
                            },
                            {
                                "text": "met talvoudusoc'h e vefe deoc'h e chomfen er c'hig. "
                            },
                            {
                                "text": "Anavezout mat a ran, me a chomo hag a gendalc'ho ganeoc'h holl, evit ho kreskidigezh hag ho levenez er feiz, "
                            },
                            {
                                "text": "evit m'ho po ennon, dre va distro en ho touez, ul lec'h d'en em veuli\u00f1 gant leunder e Jezuz-Krist.  "
                            },
                            {
                                "text": "   Lakait evezh hepken d'en em ren en un doare dellezek eus Aviel Krist, evit, pe e teuin d'ho kwelout pe e vin ezvezant, ma klevin lavarout ac'hanoc'h e talc'hit start en un hevelep spered da stourm gant un hevelep ene evit feiz an Aviel, "
                            },
                            {
                                "text": "hep kaout aon e doare ebet eus an enebourien, ar pezh a zo evito ur brouenn a gollidigezh met evidoc'h a silvidigezh. Ha kement-se eo a-berzh Doue, "
                            },
                            {
                                "text": "rak roet en deus deoc'h ar c'hras, abalamour da Grist, nann hepken da gredi\u00f1 enna\u00f1 met c'hoazh da c'houza\u00f1v evita\u00f1, "
                            },
                            {
                                "text": "o ren ur stourm he\u00f1vel ouzh an hini ma hoc'h eus va gwelet enna\u00f1 ha ma'c'h anavezit emaon c'hoazh enna\u00f1.  "
                            }
                        ]
                    },
                    {
                        "verses": [
                            {
                                "text": "   Mar d-eus eta ur frealz bennak e Krist, mar d-eus un dic'hlac'har bennak er garantez, mar d-eus ur genunvaniezh bennak a spered, mar d-eus ur vadelezh hag un drugarez bennak, "
                            },
                            {
                                "text": "leugnit va levenez, en ur veza\u00f1 a-unan etrezoc'h, en ur gaout an hevelep karantez, an hevelep ene, an hevelep so\u00f1jo\u00f9. "
                            },
                            {
                                "text": "Na rit netra dre dabut pe dre c'hloar aner, met ra sello pep hini ac'hanoc'h ouzh ar re all gant izelegezh, evel o veza\u00f1 a-us dezha\u00f1 e-unan. "
                            },
                            {
                                "text": "Na sello ket pep hini ac'hanoc'h ouzh e gounid e-unan, met ivez ouzh hini ar re all. "
                            },
                            {
                                "text": "Ra vo ennoc'h an hevelep so\u00f1jo\u00f9 hag ar re a oa e Jezuz-Krist, "
                            },
                            {
                                "text": "o veza\u00f1 e stumm Doue, n'en deus ket sellet evel ur preizh da dapout beza\u00f1 par da Zoue, "
                            },
                            {
                                "text": "met en em ziwisket eo e-unan o veza\u00f1 kemeret stumm ur servijer, o tont he\u00f1vel ouzh an dud, "
                            },
                            {
                                "text": "hag, o veza\u00f1 kemeret stumm un den, eo en em izelaet e-unan, oc'h en em ober sentus betek ar marv, zoken betek ar marv war ar groaz. "
                            },
                            {
                                "text": "Dre-se ivez Doue en deus e uhelsavet hag en deus roet dezha\u00f1 un anv a zo dreist pep anv, "
                            },
                            {
                                "text": "evit en anv Jezuz ma plego pep glin en ne\u00f1vo\u00f9 ha war an douar ha dindan an douar, "
                            },
                            {
                                "text": "ha ma anzavo pep teod ez eo Jezuz-Krist an Aotrou e gloar Doue an Tad.  "
                            },
                            {
                                "text": "   Evel-se, re garet-mat, evel ma hoc'h eus atav sentet, nann hepken dirazon met brema\u00f1 muioc'h c'hoazh pa'z on ezvezant, labourit d'ho silvidigezh gant douja\u00f1s ha krenadenn, "
                            },
                            {
                                "text": "rak Doue eo a laka ennoc'h ar c'hoant hag an ober, hervez e blijadur mat. "
                            },
                            {
                                "text": "Grit pep tra hep grozmolat na tabutal, "
                            },
                            {
                                "text": "evit ma viot divlam ha disaotr, mibien Doue, didamall e-kreiz ur rummad diroll ha fall, hag en o zouez bezit gwelet evel goulaouenno\u00f9 er bed, "
                            },
                            {
                                "text": "o tougen ger ar vuhez, en hevelep doare ma c'hellin, e deiz Krist, en em rei\u00f1 gloar dre ma ne'm bo ket redet en aner na labouret en aner. "
                            },
                            {
                                "text": "Ha zoken ma'z on skuilhet war an aberzh hag ar servij eus ho feiz, em eus levenez a gement-se, hag en em laouenaan ganeoc'h holl. "
                            },
                            {
                                "text": "C'hwi evel-se, en em laouenait ivez, hag en em laouenait ganin.  "
                            },
                            {
                                "text": "   Esperout a ran en Aotrou Jezuz kas deoc'h prest Timote, evit ma vin ivez kalonekaet o klevout diwar ho penn. "
                            },
                            {
                                "text": "Rak ne'm eus den hag a vefe unanet ganin evit kemer ur gwir preder eus ar pezh a sell ac'hanoc'h, "
                            },
                            {
                                "text": "rak e klaskont holl o mad o-unan ha nann hini Jezuz-Krist. "
                            },
                            {
                                "text": "Anavezout a rit penaos eo bet amprouet pa'z eo en em lakaet ganin e servij an Aviel, evel ur bugel gant e dad. "
                            },
                            {
                                "text": "Esperout a ran eta e gas deoc'h kerkent ha ma em bo gwelet ar stad eus va aferio\u00f9, "
                            },
                            {
                                "text": "hag ar fizia\u00f1s-ma\u00f1 am eus en Aotrou penaos e teuin ivez prest me va-unan. "
                            },
                            {
                                "text": "Kredet em eus e oa ret kas deoc'h Epafrodit, va breur, va c'henlabourer ha va c'henvrezeliad, an hini hoc'h eus kaset din hag en deus va sikouret em ezhommo\u00f9, "
                            },
                            {
                                "text": "rak ur c'hoant bras en doa d'ho kwelout holl, hag e oa gwall boaniet dre m'ho poa klevet e oa bet kla\u00f1v. "
                            },
                            {
                                "text": "Kla\u00f1v eo bet e gwirionez, ha tost d'ar marv, met Doue en deus bet truez outa\u00f1, ha nann hepken outa\u00f1 met ivez ouzhin-me, evit na'm bije ket tristidigezh war dristidigezh. "
                            },
                            {
                                "text": "Kaset em eus eta anezha\u00f1 gant kalz a hast, evit m'ho po levenez o welout anezha\u00f1 ha m'em bo nebeutoc'h a dristidigezh. "
                            },
                            {
                                "text": "Degemerit eta anezha\u00f1 en Aotrou gant pep levenez, enorit ar seurt tud-se. "
                            },
                            {
                                "text": "Rak bet eo tost d'ar marv evit labour Krist, o veza\u00f1 risklet e vuhez evit sikour ac'hanon er servij na c'hellec'h ket rei\u00f1 din hoc'h-unan.  "
                            }
                        ]
                    },
                    {
                        "verses": [
                            {
                                "text": "   A-hend-all, va breudeur, en em laouenait en Aotrou. Ne skuizhan ket o skriva\u00f1 deoc'h an hevelep trao\u00f9, hag evidoc'h kement-se eo ho surentez. "
                            },
                            {
                                "text": "Diwallit diouzh ar chas, diwallit diouzh ar labourerien fall, diwallit diouzh ar fals amdroc'hidi. "
                            },
                            {
                                "text": "Rak ni a zo an amdroc'hidi, ni hag a azeul Doue er Spered, ni hag a gavomp gloar e Jezuz-Krist, ni ha ne lakaomp ket hor fizia\u00f1s er c'hig, "
                            },
                            {
                                "text": "petra bennak ma c'hellfen ivez en em fiziout er c'hig. Mar kred unan bennak en em fiziout er c'hig, me a c'hellfe c'hoazh muioc'h, "
                            },
                            {
                                "text": "me, amdroc'het d'an eizhvet deiz, eus gouenn Israel, eus meuriad Benjamin, Hebre ganet eus Hebreed, farizian e-ke\u00f1ver al lezenn, "
                            },
                            {
                                "text": "heskiner an Iliz e-ke\u00f1ver ar gred, divlam e-ke\u00f1ver reizhder a zo el lezenn. "
                            },
                            {
                                "text": "Met an trao\u00f9-se hag a oa din ur gounid, em eus o sellet evel ur c'holl abalamour da Grist. "
                            },
                            {
                                "text": "Ya, sellout a ran pep tra evel ur c'holl, abalamour da zreistelezh anaoudegezh Jezuz-Krist va Aotrou. Kollet em eus an holl drao\u00f9 evita\u00f1, hag e sellan outo evel loustoni, evit ma c'hounezin Krist "
                            },
                            {
                                "text": "ha ma vin kavet enna\u00f1, o kaout nann va reizhder a zeufe eus al lezenn, met an hini a zeu dre ar feiz e Krist, ar reizhder a zeu eus Doue dre ar feiz. "
                            },
                            {
                                "text": "Evel-se ec'h anavezin Krist, ha galloud e adsavidigezh a varv, ha kenlodenn e boanio\u00f9, o tont he\u00f1vel outa\u00f1 en e varv, "
                            },
                            {
                                "text": "evit tizhout, mar gellan, an adsavidigezh a-douez ar re varv. "
                            },
                            {
                                "text": "N'eo ket em befe erruet betek ar pal, pe e vefen en em gavet er parfeted, met redek a ran evit tapout ar priz, evel ma'z on bet tapet ivez gant Jezuz-Krist. "
                            },
                            {
                                "text": "Breudeur, er pezh a sell ac'hanon ne gredan ket em befe tapet ar priz, met e ran un dra: oc'h ankounac'haat ar pezh a zo war va lerc'h hag o vont etrezek ar pezh a zo araozon, "
                            },
                            {
                                "text": "e redan gant gred war-zu ar pal evit priz galvidigezh ne\u00f1vel Doue e Jezuz-Krist. "
                            },
                            {
                                "text": "Neuze mar d-omp-ni holl peurvat, ret eo deomp so\u00f1jal evel-se; ha mar so\u00f1jit en un doare all diwar-benn un dra bennak, Doue en diskulio deoc'h ivez. "
                            },
                            {
                                "text": "Koulskoude, el lec'h ma'z omp erruet, kerzhomp hervez an hevelep reolenn ha dalc'homp an hevelep so\u00f1jo\u00f9. "
                            },
                            {
                                "text": "Bezit holl va he\u00f1velerien, breudeur, ha sellit ouzh ar re a gerzh hervez ar skouer hoc'h eus ennomp. "
                            },
                            {
                                "text": "Rak kalz a zo hag en em ren en enebourien da groaz Krist, henn lavaret em eus deoc'h alies ha brema\u00f1 en adlavaran en ur ouela\u00f1. "
                            },
                            {
                                "text": "O diwezh a vo ar gollidigezh, o doue eo o c'hof, o gloar a zo er pezh a ra o mezh, o so\u00f1jo\u00f9 a zo e trao\u00f9 an douar. "
                            },
                            {
                                "text": "Evidomp-ni, emaomp keodedourien an ne\u00f1v, a-belec'h e c'hortozomp ivez ar Salver, an Aotrou Jezuz-Krist. "
                            },
                            {
                                "text": "E\u00f1 a gemmo hor c'horf a zismega\u00f1s evit e lakaat he\u00f1vel ouzh korf e c'hloar, hervez ar galloud en deus da lakaat an holl drao\u00f9 da blega\u00f1 dezha\u00f1.  "
                            }
                        ]
                    },
                    {
                        "verses": [
                            {
                                "text": "   Dre-se, va breudeur karet-mat ha ker meurbet, va levenez ha va c'hurunenn, chomit start en doare-se en Aotrou, va re garet-mat. "
                            },
                            {
                                "text": "Aspedi\u00f1 a ran Evodia hag aspedi\u00f1 a ran Sintich da gaout un hevelep santad en Aotrou. "
                            },
                            {
                                "text": "Da bedi\u00f1 a ran ivez, va c'henlabourer gwirion, sikour anezho, stourmet o deus ganin evit an Aviel kenkoulz ha Klema\u00f1s ha va c'henlabourerien all, ema\u00f1 o anvio\u00f9 el levr a vuhez. "
                            },
                            {
                                "text": "En em laouenait bepred en Aotrou, henn lavarout a ran adarre, en em laouenait. "
                            },
                            {
                                "text": "Ra vo ho touster anavezet gant an holl dud. An Aotrou a zo tost. "
                            },
                            {
                                "text": "Na vezit nec'het gant netra, met en holl lec'hio\u00f9 lakait ho koulenno\u00f9 dirak Doue dre bedenno\u00f9 hag aspedenno\u00f9 gant trugarez, "
                            },
                            {
                                "text": "ha peoc'h Doue, o trec'hi\u00f1 an holl glevidigezh, a viro ho kalono\u00f9 hag ho so\u00f1jo\u00f9 e Jezuz-Krist. "
                            },
                            {
                                "text": "A-hend-all, breudeur, kement a zo gwirion, kement a zo onest, kement a zo reizh, kement a zo glan, kement a zo karantezus, kement a zo a vrud vat, hag a zo enna\u00f1 ur vertuz bennak hag a zo dellezek a veuleudi, ra zalc'ho an holl drao\u00f9-se en ho so\u00f1jo\u00f9. "
                            },
                            {
                                "text": "Ar pezh hoc'h eus desket, resevet, klevet diganin, hag ar pezh hoc'h eus gwelet ennon, grit an trao\u00f9-se, hag an Doue a beoc'h a vo ganeoc'h.  "
                            },
                            {
                                "text": "   Laouenaet kalz on bet en Aotrou dre ma hoc'h eus brema\u00f1 lakaet da advleunia\u00f1 ho santado\u00f9 evidon. Evit gwir e so\u00f1jec'h, met an tu a vanke deoc'h. "
                            },
                            {
                                "text": "Ne lavaran ket kement-se abalamour da'm paourentez, desket em eus beza\u00f1 laouen gant ar stad m'en em gavan enni. "
                            },
                            {
                                "text": "Gouzout a ran beza\u00f1 en izelegezh ha gouzout a ran beza\u00f1 er fonnder. En holl ha dre holl em eus desket beza\u00f1 leuniet ha kaout naon, beza\u00f1 er fonnder ha beza\u00f1 en dienez. "
                            },
                            {
                                "text": "Gallout a ran pep tra dre Grist a nerzheka ac'hanon. "
                            },
                            {
                                "text": "Koulskoude mat hoc'h eus graet o kemer lod em glac'har. "
                            },
                            {
                                "text": "Anavezout mat a rit ivez, c'hwi Filipiz, penaos e penn-kenta\u00f1 an Aviel pa'z on aet kuit eus Makedonia, Iliz ebet n'he deus roet din ha ne'm eus resevet digant hini ebet, nemet diganeoc'h, "
                            },
                            {
                                "text": "rak pa oan e Tesalonike hoc'h eus kaset din ur wech ha div zoken peadra da bourveza\u00f1 da'm ezhommo\u00f9. "
                            },
                            {
                                "text": "N'eo ket e klaskfen an donezono\u00f9, met klask a ran ar frouezh a gresk evit ho talvoudegezh. "
                            },
                            {
                                "text": "Resevet em eus pep tra hag emaon er fonnder. Karget on bet a vado\u00f9 o resev dre Epafrodit ar pezh a zeu diganeoc'h evel ur prof a c'hwezh-vat, un aberzh degemeret ha kavet mat gant Doue. "
                            },
                            {
                                "text": "Va Doue a bourvezo d'hoc'h holl ezhommo\u00f9 hervez e binvidigezh ha gant gloar e Jezuz-Krist. "
                            },
                            {
                                "text": "Da Zoue hon Tad ra vo ar gloar e kantvedo\u00f9 ar c'hantvedo\u00f9! Amen.  "
                            },
                            {
                                "text": "   Saludit an holl sent e Jezuz-Krist. Ar vreudeur a zo ganin a salud ac'hanoc'h. "
                            },
                            {
                                "text": "An holl sent a salud ac'hanoc'h, dreist-holl ar re eus ti Kezar. "
                            },
                            {
                                "text": "Gras hon Aotrou Jezuz-Krist ra vo ganeoc'h holl! Amen.    "
                            }
                        ]
                    }
                ]
            },
            {
                "names": [
                    "Colossians"
                ],
                "usfm_id": "Colossians",
                "abbreviation": "Col",
                "chapters": [
                    {
                        "verses": [
                            {
                                "text": "Paol, abostol Jezuz-Krist dre volontez Doue, ha Timote hor breur, "
                            },
                            {
                                "text": "d'ar sent ha d'ar vreudeur feal e Krist a zo e Kolose: Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Trugarekaat a reomp Doue, Tad hon Aotrou Jezuz-Krist, hag e pedomp dalc'hmat evidoc'h, "
                            },
                            {
                                "text": "o veza\u00f1 klevet diwar-benn ho feiz e Jezuz-Krist hag ho karantez evit an holl sent, "
                            },
                            {
                                "text": "abalamour d'an espera\u00f1s a zo miret evidoc'h en ne\u00f1vo\u00f9, hoc'h eus bet anaoudegezh anezhi diagent dre ar ger a wirionez eus an Aviel, "
                            },
                            {
                                "text": "a zo deuet en ho touez evel er bed holl, e-lec'h ma ro frouezh, evel ivez en ho touez abaoe an deiz ma hoc'h eus klevet hag hoc'h eus anavezet gras Doue er wirionez. "
                            },
                            {
                                "text": "Kelennet oc'h bet diwar he fenn gant Epafraz, hor c'henlabourer karet-mat er servij, hag a zo evidoc'h ur ministr feal eus Krist "
                            },
                            {
                                "text": "hag en deus roet deomp da anavezout ho karantez er Spered. "
                            },
                            {
                                "text": "Setu perak ivez, abaoe an deiz ma hon eus klevet kement-se, n'hon eus ket paouezet da bedi\u00f1 evidoc'h ha da c'houlenn ma vefec'h leuniet eus anaoudegezh e volontez, e pep furnez ha klevidigezh speredel, "
                            },
                            {
                                "text": "en hevelep doare ma en em renit en un doare dellezek eus an Aotrou, evit plijout dezha\u00f1 en holl drao\u00f9, o tougen frouezh e pep seurt obero\u00f9 mat hag o kreski\u00f1 en anaoudegezh Doue, "
                            },
                            {
                                "text": "kre\u00f1vaet e pep doare hervez e c'halloud glorius, evit kaout pep pasianted ha dalc'husted el levenez, "
                            },
                            {
                                "text": "o trugarekaat an Tad en deus hol lakaet barrek da gaout lod en h\u00earezh ar sent er skl\u00earijenn. "
                            },
                            {
                                "text": "Hon dieubet en deus eus galloud an de\u00f1valijenn hag hol lakaet en deus da dremen e rouantelezh e Vab muia\u00f1-karet, "
                            },
                            {
                                "text": "hon eus enna\u00f1 an dasprenadur dre e wad, ar pardon eus ar pec'hedo\u00f9.  "
                            },
                            {
                                "text": "   E\u00f1 eo skeudenn an Doue diwelus, ar c'henta\u00f1-ganet eus an holl grouadelezh. "
                            },
                            {
                                "text": "Rak enna\u00f1 eo bet krouet pep tra en ne\u00f1v ha war an douar, ar re welus hag ar re ziwelus, an tronio\u00f9, ar mestronio\u00f9, ar pri\u00f1selezhio\u00f9, an nerzhio\u00f9. An holl drao\u00f9 a zo bet krouet dreza\u00f1 hag evita\u00f1. "
                            },
                            {
                                "text": "Ema\u00f1 a-raok pep tra, ha pep tra en em gendalc'h dreza\u00f1. "
                            },
                            {
                                "text": "E\u00f1 eo penn ar c'horf, an Iliz, e\u00f1 eo ar penn-kenta\u00f1, ar c'henta\u00f1-ganet a-douez ar re varv, evit ma talc'ho ar renk kenta\u00f1 e pep tra. "
                            },
                            {
                                "text": "Rak plijet eo bet lakaat pep leunder da chom enna\u00f1. "
                            },
                            {
                                "text": "Hag, o veza\u00f1 graet ar peoc'h dreza\u00f1, dre wad e groaz, plijet eo bet gant an Tad adunvani\u00f1 dreza\u00f1 pep tra ganta\u00f1, ken an trao\u00f9 a zo war an douar evel ar re a zo en ne\u00f1vo\u00f9. "
                            },
                            {
                                "text": "C'hwi, hag a oa gwechall diavaezidi hag enebourien dre ho so\u00f1jo\u00f9 hag hoc'h obero\u00f9 fall, "
                            },
                            {
                                "text": "a zo brema\u00f1 adunvanet ganta\u00f1 e-barzh korf e gig, dre e varv, evit ho lakaat d'en em ziskouez diraza\u00f1 santel, disi ha didamall, "
                            },
                            {
                                "text": "gant ma chomot diazezet war ar feiz ha start en ho sav, hep dilezel espera\u00f1s an Aviel hoc'h eus klevet, a zo bet prezeget d'an holl grouadelezh a zo dindan an ne\u00f1v, hag ez on bet graet me, Paol, ministr anezha\u00f1.  "
                            },
                            {
                                "text": "   En em laouenaat a ran brema\u00f1 em poanio\u00f9 evidoc'h, hag e peurechuan em c'hig da c'houza\u00f1v an dilerc'h eus poanio\u00f9 Krist evit e gorf hag a zo an Iliz, "
                            },
                            {
                                "text": "anezhi on bet lakaet da veza\u00f1 ministr hervez ar garg en deus Doue roet din en ho ke\u00f1ver, evit prezeg ger Doue penn-da-benn, "
                            },
                            {
                                "text": "ar mister a oa kuzhet e-pad an holl gantvedo\u00f9 hag an holl oado\u00f9, met a zo brema\u00f1 diskl\u00eariet d'e sent. "
                            },
                            {
                                "text": "Plijet eo bet gant Doue rei\u00f1 dezho da anavezout pehini eo pinvidigezh gloar ar mister-se e-touez ar baganed, da c'houzout eo: Krist ennoc'h, an espera\u00f1s eus ar gloar. "
                            },
                            {
                                "text": "E\u00f1 eo an hini a brezegomp, oc'h alia\u00f1 pep den hag o kelenn pep den e pep furnez, evit lakaat pep den da veza\u00f1 peurvat e Krist Jezuz. "
                            },
                            {
                                "text": "Evit-se ivez eo e labouran, o stourm gant skoazell e vertuz a labour ennon gant nerzh.  "
                            }
                        ]
                    },
                    {
                        "verses": [
                            {
                                "text": "Rak me a fell din e c'houezfec'h pegen bras eo ar stourm a c'houza\u00f1van evidoc'h, evit re Laodikea hag evit ar re holl n'o deus ket gwelet va dremm er c'hig, "
                            },
                            {
                                "text": "evit ma vo o c'halono\u00f9 frealzet, ma vint ereet start asambles er garantez, ma vint pinvidikaet gant ur skiant peurvat, evit anavezout mister Doue, an Tad ha Krist, "
                            },
                            {
                                "text": "dalc'het enna\u00f1 holl de\u00f1zorio\u00f9 ar furnez hag ar c'houiziegezh. "
                            },
                            {
                                "text": "Lavarout a ran kement-se evit na dromplo den ac'hanoc'h gant prezegenno\u00f9 touellus. "
                            },
                            {
                                "text": "Rak mar d-on ezvezant a gorf, ez on koulskoude ganeoc'h er spered, leun a levenez o welout an urzh vat en ho touez ha started ho feiz e Krist.  "
                            },
                            {
                                "text": "   Evel-se eta, pa hoc'h eus degemeret an Aotrou Jezuz-Krist, kerzhit enna\u00f1, "
                            },
                            {
                                "text": "gwriziennet ha diazezet enna\u00f1, kre\u00f1vaet er feiz evel ma hoc'h eus bet desket, o fonna\u00f1 enni gant trugarezio\u00f9. "
                            },
                            {
                                "text": "Lakait evezh na zeufe den da drompla\u00f1 ac'hanoc'h gant ar filozofiezh pe gant touello\u00f9 aner, hervez hengoun an dud, hervez kenta\u00f1 kentelio\u00f9 ar bed, ha nann hervez Krist. "
                            },
                            {
                                "text": "Rak enna\u00f1 e chom holl leunder an Doueelezh en e gorf, "
                            },
                            {
                                "text": "hag hoc'h eus pep leunder enna\u00f1-e\u00f1, hag a zo mestr war bep pri\u00f1selezh ha pep nerzh. "
                            },
                            {
                                "text": "Enna\u00f1 ivez oc'h bet amdroc'het gant un amdroc'h graet hep dorn ebet, o tiwiska\u00f1 ar c'horf eus pec'hedo\u00f9 ar c'hig, ar pezh eo amdroc'h Krist, "
                            },
                            {
                                "text": "o veza\u00f1 bet sebeliet ganta\u00f1 dre ar vadeziant, enna\u00f1 ivez oc'h adsavet a varv dre ar feiz e galloud Doue en deus e adsavet a-douez ar re varv. "
                            },
                            {
                                "text": "Pa oac'h marv en ho pec'hedo\u00f9 hag e diamdroc'h ho kig, en deus ho tegaset d'ar vuhez asambles ganta\u00f1, o veza\u00f1 pardonet deoc'h hoc'h holl zisentidigezhio\u00f9, "
                            },
                            {
                                "text": "diverket en deus ar skrid a oa a-enep deomp, an urzhiadurio\u00f9 a damalle ac'hanomp, en deus o c'haset da netra o staga\u00f1 anezho ouzh ar groaz, "
                            },
                            {
                                "text": "o veza\u00f1 diwisket ar pri\u00f1selezhio\u00f9 hag an nerzhio\u00f9, lakaet en deus anezho war wel dirak an holl goude beza\u00f1 o zrec'het e-unan war ar groaz. "
                            },
                            {
                                "text": "Ra ne varno eta den ac'hanoc'h diwar-benn an debri\u00f1 pe an eva\u00f1, pe diwar-benn un deiz gouel pe ul loar nevez pe ur sabad, "
                            },
                            {
                                "text": "kement-se a oa skeudenn an trao\u00f9 a dlee dont, met ar c'horf a zo e Krist. "
                            },
                            {
                                "text": "Ra ne dapo den ar priz diganeoc'h dre un izelegezh a-ziavaez ha dre lid an aeled, o kemer preder eus trao\u00f9 n'en deus ket gwelet, o veza\u00f1 c'hwezet a ourgouilh hep poell gant e skiant kigel, "
                            },
                            {
                                "text": "hep en em staga\u00f1 ouzh ar penn, a laka ar c'horf a-bezh, unanet asambles dre ar junto\u00f9 hag al liammo\u00f9, da greski\u00f1 hervez ar greskadurezh roet gant Doue. "
                            },
                            {
                                "text": "Mar d-oc'h eta marv gant Krist e-ke\u00f1ver kenta\u00f1 kentelio\u00f9 ar bed, perak e vec'hier ac'hanoc'h eus an urzhiadurio\u00f9-se, evel pa vevjec'h c'hoazh er bed: "
                            },
                            {
                                "text": "Na zebr ket, na da\u00f1va ket, na stok ket, "
                            },
                            {
                                "text": "urzhiadurio\u00f9 a dro holl da fall dre o implij, hag a zo hervez gourc'hemenno\u00f9 ha kredenno\u00f9 an dud? "
                            },
                            {
                                "text": "An trao\u00f9-se o deus e gwirionez un diavaez a furnez, o tiskouez evel ul lid a volontez vat, izelegezh ha garventez e-ke\u00f1ver ar c'horf, met a zo didalvoud a-enep ar pezh a c'hell plijout d'ar c'hig.  "
                            }
                        ]
                    },
                    {
                        "verses": [
                            {
                                "text": "   Mar d-oc'h eta adsavet da vev gant Krist, klaskit trao\u00f9 an nec'h, e-lec'h ma ema\u00f1 Krist azezet a-zehou da Zoue. "
                            },
                            {
                                "text": "Kavit mat trao\u00f9 an nec'h ha nann reo\u00f9 an douar, "
                            },
                            {
                                "text": "rak marv ez oc'h hag ho puhez a zo kuzhet gant Krist e Doue. "
                            },
                            {
                                "text": "Pa en em ziskouezo Krist, hor buhez, neuze en em ziskouezot ivez ganta\u00f1 er gloar. "
                            },
                            {
                                "text": "Lakait eta da vervel en hoc'h izili ar pezh a zalc'h d'an douar, ar c'hadaliezh, an hudurniezh, an droukso\u00f1jo\u00f9, an droukc'hoanto\u00f9, ar pizhoni a zo idolerezh, "
                            },
                            {
                                "text": "rak abalamour d'an trao\u00f9-se e teu kounnar Doue war vibien an disentidigezh. "
                            },
                            {
                                "text": "C'hwi ivez hoc'h eus gwechall kerzhet en trao\u00f9-se, pa vevec'h enno. "
                            },
                            {
                                "text": "Met brema\u00f1, c'hwi ivez, dilezit an holl drao\u00f9-se, ar gounnar, ar gasoni, ar fallentez, an droukkomz, ar c'homzo\u00f9 dizonest a c'hellfe dont er-maez eus ho keno\u00f9. "
                            },
                            {
                                "text": "Na lavarit ket a c'hevier an eil d'egile, o veza\u00f1 diwisket diwarnoc'h an den kozh hag e obero\u00f9, "
                            },
                            {
                                "text": "hag o veza\u00f1 gwisket an den nevez a zo nevesaet en anaoudegezh, hervez skeudenn e Grouer. "
                            },
                            {
                                "text": "Ama\u00f1 n'eus na Gresian na Yuzev, na den amdroc'het na diamdroc'h, na barbar na Skutad, na sklavour na den frank, met Krist a zo holl hag en holl. "
                            },
                            {
                                "text": "Gwiskit eta, evel tud dibabet gant Doue sent ha karet-mat, ur galon a drugarez, a vadelezh, a izelegezh, a zouster, a basianted, "
                            },
                            {
                                "text": "o c'houza\u00f1v an eil egile hag o pardoni\u00f1 an eil d'egile mar en deus unan bennak da glemm a-enep egile. Evel ma en deus Krist pardonet deoc'h, c'hwi ivez grit evel-se. "
                            },
                            {
                                "text": "Met dreist an holl drao\u00f9-se gwiskit ar garantez, liamm ar barfeted eo. "
                            },
                            {
                                "text": "Ha ra reno peoc'h Doue en ho kalono\u00f9, galvet oc'h bet dezha\u00f1 evit beza\u00f1 ur c'horf hepken, ha bezit anaoudek. "
                            },
                            {
                                "text": "Ra chomo ger Krist gant fonnder ennoc'h e pep furnez; en em gelennit hag en em aliit an eil egile dre salmo\u00f9, meulgano\u00f9 ha kanaouenno\u00f9 speredel, o kana\u00f1 en ho kalono\u00f9 d'an Aotrou gant anaoudegezh vat. "
                            },
                            {
                                "text": "Petra bennak ma reot, dre gomz pe dre ober, grit holl en anv an Aotrou Jezuz, o trugarekaat dreza\u00f1 Doue an Tad.  "
                            },
                            {
                                "text": "   Gwragez, sentit ouzh hoc'h ezhec'h hoc'h-unan evel ma tere en Aotrou. "
                            },
                            {
                                "text": "Ezhec'h, karit ho kwragez ha n'en em drenkit ket a-enep dezho. "
                            },
                            {
                                "text": "Bugale, sentit ouzh ho tud en holl drao\u00f9 rak kement-se a zo kavet mat gant an Aotrou. "
                            },
                            {
                                "text": "Tado\u00f9, na hegit ket ho pugale gant aon na gollfent kalon.  "
                            },
                            {
                                "text": "   Mevelien, sentit en holl drao\u00f9 ouzh ho mistri hervez ar c'hig, nann zoken dindan o daoulagad evel ma klaskfec'h plijout d'an dud, met gant eeunder a galon hag e douja\u00f1s Doue. "
                            },
                            {
                                "text": "Petra bennak ma reot, grit e\u00f1 a galon vat, evel o servija\u00f1 an Aotrou ha nann an dud, "
                            },
                            {
                                "text": "o c'houzout penaos e resevot digant an Aotrou gopr an h\u00earezh, rak e servijit Krist an Aotrou. "
                            },
                            {
                                "text": "Met an hini a labour gant dislealded a resevo hervez e zislealded, ha n'eus van ebet eus diavaezio\u00f9 an dud.  "
                            }
                        ]
                    },
                    {
                        "verses": [
                            {
                                "text": "Mistri, roit d'ho mevelien ar pezh a zo reizh ha leal, o c'houzout penaos hoc'h eus ivez ur Mestr en ne\u00f1vo\u00f9.  "
                            },
                            {
                                "text": "   Kendalc'hit er bedenn, beilhit e kement-se gant trugarekadenno\u00f9. "
                            },
                            {
                                "text": "Pedit evidomp ivez, evit ma tigoro Doue deomp un nor evit ar ger, da brezeg mister Krist eo abalamour dezha\u00f1 ez on er chadenno\u00f9, "
                            },
                            {
                                "text": "hag evit ma roin d'e anavezout evel ma tlean komz diwar e benn. "
                            },
                            {
                                "text": "En em renit gant furnez e-ke\u00f1ver ar re a-ziavaez, o tasprena\u00f1 an amzer. "
                            },
                            {
                                "text": "Ra vo atav ho komz leun a c'hras ha temzet gant holen, en un doare da c'houzout respont da bep hini evel ma'z eo dleet. "
                            },
                            {
                                "text": "Tichik, ar breur karet-mat ha ministr feal, va c'henlabourer e servij an Aotrou, a roio da anavezout deoc'h an trao\u00f9 a sell ouzhin. "
                            },
                            {
                                "text": "E gas a ran deoc'h a-ratozh evit ma'c'h anavezo an trao\u00f9 a sell ouzhoc'h ha ma frealzo ho kalono\u00f9, "
                            },
                            {
                                "text": "gant Onezim, ar breur feal ha karet-mat hag a zo eus ho touez. Diskl\u00earia\u00f1 a raint deoc'h kement a dremen ama\u00f1. "
                            },
                            {
                                "text": "Aristark, va c'henbrizoniad, a salud ac'hanoc'h, kenkoulz ha Mark kenderv Barnabaz, hoc'h eus resevet urzhio\u00f9 diwar e benn: Mar d-a d'ho kavout, degemerit anezha\u00f1. "
                            },
                            {
                                "text": "Jezuz lesanvet Justuz a salud ivez ac'hanoc'h. Bez' int eus an amdroc'h hag int eo ar re nemeta\u00f1 o veza\u00f1 kenlabourerien din e rouantelezh Doue hag a zo bet ur frealz evidon. "
                            },
                            {
                                "text": "Epafraz hag a zo eus ho touez a salud ac'hanoc'h. Ur servijer eus Krist eo, ne baouez ket da stourm evidoc'h en e bedenno\u00f9, evit ma viot peurvat ha peurc'hraet en holl volontez Doue. "
                            },
                            {
                                "text": "Rak rei\u00f1 a ran outa\u00f1 an testeni-ma\u00f1, penaos en deus ur gred bras evidoc'h, evit re Laodikea hag evit re Hierapoliz. "
                            },
                            {
                                "text": "Lukaz, ar medisin karet-mat, a salud ac'hanoc'h, kenkoulz ha Demaz. "
                            },
                            {
                                "text": "Saludit ar vreudeur a zo e Laodikea, ha Nimfaz hag an Iliz a zo en e di. "
                            },
                            {
                                "text": "Goude ma vo al lizher-ma\u00f1 bet lennet en ho touez, grit ma vo lennet ivez en Iliz al Laodikeiz ha ma lennot c'hwi ivez an hini eus Laodikea. "
                            },
                            {
                                "text": "Lavarit da Arkipuz: Taol evezh mat ouzh ar ministrerezh ac'h eus resevet en Aotrou evit e seveni\u00f1 mat. "
                            },
                            {
                                "text": "Me Paol, a salud ac'hanoc'h eus va dorn va-unan. Ho pet so\u00f1j eus va ereo\u00f9. Ar c'hras ra vo ganeoc'h! Amen.    "
                            }
                        ]
                    }
                ]
            },
            {
                "names": [
                    "I Thessalonians"
                ],
                "usfm_id": "I Thessalonians",
                "abbreviation": "1Thess",
                "chapters": [
                    {
                        "verses": [
                            {
                                "text": "Paol, Silvan ha Timote, da Iliz an Desalonikiz a zo e Doue an Tad hag en Aotrou Jezuz-Krist: Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Trugarekaat a reomp Doue dalc'hmat evidoc'h, o venegi\u00f1 ac'hanoc'h en hor pedenno\u00f9, "
                            },
                            {
                                "text": "o kaout so\u00f1j bepred, dirak Doue hon Tad, eus oberenn ho feiz, eus labour ho karantez hag eus started hoc'h espera\u00f1s en hon Aotrou Jezuz-Krist. "
                            },
                            {
                                "text": "Gouzout a reomp, breudeur karet-mat gant Doue, penaos oc'h bet dibabet, "
                            },
                            {
                                "text": "rak hon Aviel n'eo ket bet kemennet deoc'h gant komzo\u00f9 hepken, met ivez gant galloud, gant ar Spered-Santel, ha gant ur surentez leun; c'hwi a oar penaos omp en em renet en ho touez hag e-ke\u00f1ver ac'hanoc'h. "
                            },
                            {
                                "text": "Bet oc'h hon he\u00f1velerien ha re hon Aotrou, o veza\u00f1 resevet ar ger e-touez kalz a c'hlac'haro\u00f9, gant levenez ar Spered-Santel, "
                            },
                            {
                                "text": "en hevelep doare ma'z oc'h bet skouerio\u00f9 evit ar re holl o deus kredet e-barzh Makedonia hag Akaia. "
                            },
                            {
                                "text": "Rak n'eo ket a-walc'h ma'z eo bet klevet ger an Aotrou eus ho pro e Makedonia hag en Akaia, met ar feiz hoc'h eus e Doue a zo bet anavezet e pep lec'h, en hevelep doare ma n'hon eus ezhomm ken da gomz. "
                            },
                            {
                                "text": "Rak int a lavar o-unan pebezh degemer hon eus bet diganeoc'h ha penaos hoc'h eus en em zistroet diouzh an idolo\u00f9 da Zoue, evit servija\u00f1 an Doue bev ha gwirion, "
                            },
                            {
                                "text": "hag evit gortoz eus an ne\u00f1v e Vab en deus adsavet a varv, Jezuz, an hini a zieub ac'hanomp eus ar gounnar da zont.  "
                            }
                        ]
                    },
                    {
                        "verses": [
                            {
                                "text": "   C'hwi hoc'h-unan a oar a-dra-sur, breudeur, penaos hon donedigezh en ho touez n'eo ket bet difrouezh. "
                            },
                            {
                                "text": "Petra bennak ma hor boa gouza\u00f1vet poanio\u00f9 diagent ha resevet dismega\u00f1so\u00f9 e Filipi, evel ma ouzoc'h, hon eus kemeret hardizhegezh en hon Doue evit prezeg deoc'h Aviel Doue e-kreiz stourmo\u00f9 bras. "
                            },
                            {
                                "text": "Rak n'eus bet en hor prezegerezh nag errol, na tra lous ebet, na tromplerezh. "
                            },
                            {
                                "text": "Met evel m'en deus Doue kavet mat fiziout ennomp an Aviel, evel-se e komzomp, nann evit plijout d'an dud, met da Zoue a amprou hor c'halono\u00f9. "
                            },
                            {
                                "text": "Rak n'hon eus biskoazh implijet komzo\u00f9 lubanus, evel ma ouzoc'h, na labouret dre zroukc'hoant, Doue a zo test a gement-se. "
                            },
                            {
                                "text": "N'hon eus ket klasket ar gloar a zeu eus an dud, nag en ho touez nag e-touez reo\u00f9 all ebet, petra bennak ma c'hellemp poueza\u00f1 warnoc'h gant galloud evel ebestel Krist, "
                            },
                            {
                                "text": "met omp bet dous en ho touez. Evel ma kemer ur vagerez ur preder tener eus he bugale, "
                            },
                            {
                                "text": "evel-se, leun a evezh evidoc'h, hor bije karet rei\u00f1 deoc'h nann hepken Aviel Doue, met ivez hor buhez hon-unan, rak hor boa evidoc'h ur garantez vras. "
                            },
                            {
                                "text": "So\u00f1j hoc'h eus, breudeur, eus hol labour hag eus hor poan. En ur labourat noz-deiz evit na vijemp ket ur bec'h deoc'h eo hon eus prezeget deoc'h Aviel Doue. "
                            },
                            {
                                "text": "Testo\u00f9 oc'h ha Doue ivez, pegen santel, pegen reizh ha pegen didamall ez omp en em renet en ho ke\u00f1ver-c'hwi ar re a gred. "
                            },
                            {
                                "text": "Anavezout a rit ivez penaos hon eus aliet, kalonekaet hag aspedet start pep hini ac'hanoc'h, evel un tad e-ke\u00f1ver e vugale, "
                            },
                            {
                                "text": "evit m'en em renit en un doare dellezek eus Doue a c'halv ac'hanoc'h d'e rouantelezh ha d'e c'hloar.  "
                            },
                            {
                                "text": "   Setu perak ne baouezomp ket da drugarekaat Doue evidoc'h rak, pa hoc'h eus resevet ger Doue diskl\u00eariet deoc'h ganeomp, hoc'h eus e zegemeret nann evel ger an dud, met evel ma'z eo e gwirionez, evel ger Doue. Hag e labour gant nerzh ennoc'h-c'hwi ar re a gred. "
                            },
                            {
                                "text": "Rak c'hwi, breudeur, a zo deuet da veza\u00f1 an he\u00f1velerien eus Ilizo\u00f9 Doue a zo e Judea e Jezuz-Krist, rak hoc'h eus ivez gouza\u00f1vet a-berzh ar re eus ho pobl hoc'h-unan an hevelep trao\u00f9 hag int a-berzh ar Yuzevien, "
                            },
                            {
                                "text": "int hag o deus lakaet d'ar marv an Aotrou Jezuz hag o frofeded o-unan, o deus hon heskinet, na blijont ket da Zoue, hag a zo enebourien d'an holl dud, "
                            },
                            {
                                "text": "o virout ouzhimp da gomz d'ar baganed evit ma vint salvet, hag o leunia\u00f1 dre-se bepred muioc'h muzul o fec'hedo\u00f9. Met fulor Doue a zo deuet warno a-benn ar fin. "
                            },
                            {
                                "text": "Evidomp, breudeur, o veza\u00f1 bet pellaet diouzhoc'h abaoe ur pennad amzer a gorf ha nann a galon, hon eus bet kement muioc'h a c'hoant hag a hast d'ho kwelout a-nevez. "
                            },
                            {
                                "text": "Fellet eo bet deomp ur wech ha zoken div mont d'ho kavout, da vihana\u00f1 me Paol, met Satan en deus miret ouzhimp d'henn ober. "
                            },
                            {
                                "text": "Rak petra eo hon espera\u00f1s, hol levenez, hor c'hurunenn a c'hloar? Ha n'eo ket c'hwi, dirak hon Aotrou Jezuz-Krist en e zonedigezh? "
                            },
                            {
                                "text": "Ya, c'hwi eo hor gloar hag hol levenez.  "
                            }
                        ]
                    },
                    {
                        "verses": [
                            {
                                "text": "Dre-se, o veza\u00f1 ma ne c'hellemp ket gortoz pelloc'h, karet hon eus muioc'h chom hon-unan en Aten, "
                            },
                            {
                                "text": "hag hon eus kaset Timote hor breur, ministr Doue, hor c'henlabourer en Aviel Krist, evit ho kalonekaat hag hoc'h alia\u00f1 diwar-benn ho feiz, "
                            },
                            {
                                "text": "evit na vo den bra\u00f1sellet er glac'haro\u00f9-ma\u00f1, rak anavezout a rit hoc'h-unan ez omp tonket evit kement-se. "
                            },
                            {
                                "text": "Pa oamp ganeoc'h, hon eus lavaret deoc'h en a-raok hor bije da c'houza\u00f1v poanio\u00f9, evel ma'z eo c'hoarvezet hag evel ma ouzoc'h. "
                            },
                            {
                                "text": "O veza\u00f1 ne c'hellen ket gortoz pelloc'h, em eus da glevout diwar-benn ho feiz, gant aon n'en dije an tempter touellet ac'hanoc'h ha na vije deuet hol labour da veza\u00f1 difrouezh.  "
                            },
                            {
                                "text": "   Met brema\u00f1 Timote, o veza\u00f1 distroet eus ho kichen d'hor c'havout, en deus degaset deomp kelo\u00f9 mat eus ho feiz hag eus ho karantez; lavaret en deus deomp e virit ur so\u00f1j mat ac'hanomp, o c'hoantaat hor gwelout evel ma c'hoantaomp hon-unan ho kwelout. "
                            },
                            {
                                "text": "Evel-se breudeur, frealzet omp bet dre ho feiz e-kreiz hon holl c'hlac'haro\u00f9 hag ankenio\u00f9. "
                            },
                            {
                                "text": "Rak beva\u00f1 a reomp brema\u00f1, peogwir e chomit start en Aotrou. "
                            },
                            {
                                "text": "Pebezh trugarez na c'hellomp ket rei\u00f1 da Zoue diwar ho penn, evit an holl levenez hon eus dirak hon Doue abalamour deoc'h! "
                            },
                            {
                                "text": "Pedi\u00f1 a reomp anezha\u00f1 gant birvidigezh noz-deiz evit ma c'hellimp gwelout ho tremm ha peurleunia\u00f1 ar pezh a vank d'ho feiz. "
                            },
                            {
                                "text": "Ra reno Doue e-unan hon Tad, ha Jezuz-Krist hon Aotrou, hor c'hammedo\u00f9 war-zu ennoc'h, "
                            },
                            {
                                "text": "ha ra lakaio ac'hanoc'h an Aotrou da greski\u00f1 ha da fonna\u00f1 er garantez an eil e-ke\u00f1ver egile hag e-ke\u00f1ver an holl, evel ma hon eus-ni en ho ke\u00f1ver, "
                            },
                            {
                                "text": "ha ra nerzho ho kalono\u00f9 evit ma vint didamall er santelezh dirak Doue hon Tad, pa zeuio hon Aotrou Jezuz-Krist gant e holl sent.  "
                            }
                        ]
                    },
                    {
                        "verses": [
                            {
                                "text": "   A-hend-all, breudeur, goude beza\u00f1 desket ganeomp e peseurt doare eo ret en em ren evit plijout da Zoue, ni ho ped hag hoc'h ali start en Aotrou Jezuz ma fonnot e kement-se bepred muioc'h-muia\u00f1. "
                            },
                            {
                                "text": "Rak gouzout a rit peseurt gourc'hemenno\u00f9 hon eus roet deoc'h a-berzh an Aotrou Jezuz. "
                            },
                            {
                                "text": "Setu ama\u00f1 a-dra-sur bolontez Doue: Ra viot santelaet, ra en em diwallot diouzh an hudurniezh, "
                            },
                            {
                                "text": "ra ouezo pep hini ac'hanoc'h derc'hel e gorf er santelezh hag en onestiz "
                            },
                            {
                                "text": "hep en em rei\u00f1 d'un droukc'hoant fall evel ma ra ar baganed n'anavezont ket Doue, "
                            },
                            {
                                "text": "ra chomo pep hini hep touella\u00f1 pe droukc'hoantaat e vreur en aferio\u00f9, rak an Aotrou eo ar ve\u00f1jer eus an holl drao\u00f9-se evel ma hon eus henn lavaret hag henn testeniet deoc'h. "
                            },
                            {
                                "text": "Rak Doue n'en deus ket hor galvet d'an dic'hlanded met d'ar santelezh. "
                            },
                            {
                                "text": "An hini eta a zispriz kement-se ne zispriz ket un den met Doue, e\u00f1 hag en deus roet ivez deomp e Spered-Santel. "
                            },
                            {
                                "text": "E ke\u00f1ver ar garantez etre breudeur, n'hoc'h eus ket ezhomm e vefe skrivet deoc'h, rak hoc'h-unan hoc'h eus desket digant Doue karout an eil egile, "
                            },
                            {
                                "text": "ha kement-se eo ivez ar pezh a rit e-ke\u00f1ver an holl vreudeur a zo e Makedonia a-bezh. Met ec'h aliomp ac'hanoc'h, breudeur, da fonna\u00f1 e kement-se muioc'h-muia\u00f1, "
                            },
                            {
                                "text": "da veza\u00f1 aketus da veva\u00f1 e peoc'h, d'en em rei\u00f1 d'hoc'h aferio\u00f9 hoc'h-unan, da labourat gant ho taouarn hoc'h-unan evel ma hon eus gourc'hemennet deoc'h, "
                            },
                            {
                                "text": "evit ma en em renot gant onestiz e-ke\u00f1ver ar re a-ziavaez ha ma n'ho po ezhomm eus tra ebet.  "
                            },
                            {
                                "text": "   Ha ne fell ket din, breudeur, e viot hep gouzout ar pezh a sell ouzh ar re a zo kousket, evit na viot ket glac'haret evel an dud all ha n'o deus ket espera\u00f1s. "
                            },
                            {
                                "text": "Rak mar kredomp ez eo Jezuz marvet hag adsavet a varv, kredomp ivez e tegaso Doue ganta\u00f1 ar re a vo kousket e Jezuz. "
                            },
                            {
                                "text": "Ni a ziskl\u00eari deoc'h kement-ma\u00f1 hervez ger an Aotrou: Ni ar re vev, ar re a vo chomet evit donedigezh an Aotrou, ne ziaraogimp ket ar re a zo kousket. "
                            },
                            {
                                "text": "Rak an Aotrou e-unan a ziskenno eus an ne\u00f1v, d'un arouez roet, da vouezh an arc'hael ha da son trompilh Doue, hag ar re a vo marv e Krist a adsavo da vev da genta\u00f1; "
                            },
                            {
                                "text": "neuze, ni ar re a vo bev hag a vo chomet, e vimp dilamet asambles ganto er goabrenno\u00f9, d'en em gavout gant an Aotrou en aer, hag evel-se e vimp atav gant an Aotrou. "
                            },
                            {
                                "text": "En em frealzit eta an eil egile dre ar gerio\u00f9-ma\u00f1.  "
                            }
                        ]
                    },
                    {
                        "verses": [
                            {
                                "text": "   Diwar-benn an amzerio\u00f9 hag ar pennado\u00f9, n'eus ket ezhomm e vefe skrivet deoc'h, breudeur, "
                            },
                            {
                                "text": "gouzout mat a rit hoc'h-unan penaos deiz an Aotrou a zeuio evel ul laer en noz. "
                            },
                            {
                                "text": "Rak pa lavarint: Peoc'h ha surentez! neuze un distruj buan a zeuio warno, evel ma c'hoarvez ar gwentlo\u00f9 gant ur wreg a zo brazez, ha ne dec'hint ket. "
                            },
                            {
                                "text": "Met c'hwi, breudeur, n'emaint ket en de\u00f1valijenn evit ma teufe an deiz-se warnoc'h evel ul laer, "
                            },
                            {
                                "text": "c'hwi a zo holl bugale ar skl\u00earijenn ha bugale an deiz. N'omp ket eus an noz nag eus an de\u00f1valijenn. "
                            },
                            {
                                "text": "Na gouskomp ket eta evel ar re all, met beilhomp ha bezomp dilontek. "
                            },
                            {
                                "text": "Rak ar re a gousk a gousk en noz, hag ar re en em vezv en em vezv en noz. "
                            },
                            {
                                "text": "Met ni pa'z omp eus an deiz, bezomp dilontek, o veza\u00f1 gwisket sae-houarn ar feiz hag ar garantez, ha tog-houarn espera\u00f1s ar silvidigezh. "
                            },
                            {
                                "text": "Rak Doue n'en deus ket hol lakaet evit ar gounnar, met evit gounit ar silvidigezh dre hon Aotrou Jezuz-Krist, "
                            },
                            {
                                "text": "e\u00f1 hag a zo bet marvet evidomp, evit, pe e veilhimp pe e kouskimp, ma vevimp asambles ganta\u00f1. "
                            },
                            {
                                "text": "Dre-se en em gre\u00f1vait an eil egile hag en em genteilhit an eil egile, evel ma rit dija.  "
                            },
                            {
                                "text": "   Ho pedi\u00f1 a reomp, breudeur, da anavezout ar re a labour en ho touez, a evesha warnoc'h hervez an Aotrou hag ho kelenn, "
                            },
                            {
                                "text": "ha da gaout evito ur garantez vrasoc'h abalamour d'o labour. Bezit e peoc'h etrezoc'h. "
                            },
                            {
                                "text": "Ho pedi\u00f1 a reomp ivez, breudeur, gourdrouzit ar re zizurzh, frealzit ar re a zo digalonekaet, sikourit ar re zinerzh, bezit habask e-ke\u00f1ver an holl. "
                            },
                            {
                                "text": "Diwallit na rentfe hini ebet droug evit droug, met grit bepred hervez ar mad, hag etrezoc'h hag e-ke\u00f1ver an holl. "
                            },
                            {
                                "text": "Bezit laouen bepred. "
                            },
                            {
                                "text": "Pedit hep paouez. "
                            },
                            {
                                "text": "Trugarekait en holl drao\u00f9, rak evel-se eo bolontez Doue e Jezuz-Krist en ho ke\u00f1ver. "
                            },
                            {
                                "text": "Na vougit ket ar Spered. "
                            },
                            {
                                "text": "Na zisprizit ket ar profediezho\u00f9. "
                            },
                            {
                                "text": "Amprouit pep tra, dalc'hit ar pezh a zo mat. "
                            },
                            {
                                "text": "En em virit diouzh pep doare a zroug. "
                            },
                            {
                                "text": "Ra santelaio an Doue a beoc'h e-unan kement a zo ennoc'h, ha ra vo miret divlam hoc'h holl spered, ene ha korf, a-benn donedigezh hon Aotrou Jezuz-Krist. "
                            },
                            {
                                "text": "An hini en deus ho kalvet a zo feal hag a raio kement-se. "
                            },
                            {
                                "text": "Breudeur, pedit evidomp. "
                            },
                            {
                                "text": "Saludit an holl vreudeur dre ur pok santel. "
                            },
                            {
                                "text": "Hoc'h aspedi\u00f1 a ran dre an Aotrou, ra vo lennet al lizher-ma\u00f1 d'an holl vreudeur santel. "
                            },
                            {
                                "text": "Gras hon Aotrou Jezuz-Krist ra vo ganeoc'h! Amen.    "
                            }
                        ]
                    }
                ]
            },
            {
                "names": [
                    "II Thessalonians"
                ],
                "usfm_id": "II Thessalonians",
                "abbreviation": "2Thess",
                "chapters": [
                    {
                        "verses": [
                            {
                                "text": "Paol, Silvan ha Timote, da Iliz an Desalonikiz a zo e Doue hon Tad hag en Aotrou Jezuz-Krist: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Breudeur, ret eo deomp trugarekaat Doue dalc'hmat evidoc'h, evel ma'z eo dereat, abalamour ma kresk ho feiz muioc'h-muia\u00f1 ha ma fonn ar garantez hoc'h eus an eil e-ke\u00f1ver egile, "
                            },
                            {
                                "text": "en hevelep doare ma tennomp gloar ac'hanoc'h en Ilizo\u00f9 Doue, abalamour d'ho pasianted ha d'ho feiz en hoc'h holl heskino\u00f9 hag er c'hlac'haro\u00f9 a c'houza\u00f1vit, "
                            },
                            {
                                "text": "ar pezh a zo ur brouenn eus ar varnedigezh reizh Doue, evit ma viot kontet dellezek eus rouantelezh Doue a c'houza\u00f1vit poan eviti. "
                            },
                            {
                                "text": "Rak reizh eo dirak Doue ma rentfe ar glac'har d'ar re ho klac'har, "
                            },
                            {
                                "text": "ha ma rofe deoc'h-c'hwi a zo glac'haret, an diskuizh ganeomp, pa en em ziskouezo an Aotrou Jezuz eus an ne\u00f1v gant aeled e c'halloud, e-kreiz flammo\u00f9-tan, "
                            },
                            {
                                "text": "evit tenna\u00f1 ve\u00f1ja\u00f1s eus ar re n'anavezont ket Doue ha na sentont ket ouzh Aviel hon Aotrou Jezuz-Krist. "
                            },
                            {
                                "text": "Gouza\u00f1v a raint o c'hastiz, ur gollidigezh peurbadus pell diouzh dremm an Aotrou ha diouzh gloar e c'halloud, "
                            },
                            {
                                "text": "pa zeuio en deiz-se evit resev gloar en e sent hag evit beza\u00f1 gwelet gant boem e-touez ar re holl o devo kredet, rak kredet hoc'h eus d'an testeni hon eus douget deoc'h. "
                            },
                            {
                                "text": "Dre-se ivez e pedomp dalc'hmat evidoc'h, evit ma kavo hon Doue ac'hanoc'h dellezek eus ho kalvidigezh ha ma peurc'hraio gant galloud holl so\u00f1jo\u00f9 hegarat e vadelezh hag oberenn ar feiz, "
                            },
                            {
                                "text": "ha ma vo roet gloar da anv hon Aotrou Jezuz-Krist ennoc'h ha deoc'h enna\u00f1, hervez gras hon Doue hag an Aotrou Jezuz-Krist.  "
                            }
                        ]
                    },
                    {
                        "verses": [
                            {
                                "text": "   Diwar-benn donedigezh Jezuz-Krist hag hon unaniezh ganta\u00f1, e pedomp ac'hanoc'h, breudeur, "
                            },
                            {
                                "text": "n'en em lezot ket da veza\u00f1 bra\u00f1sellet gant nebeut a dra en ho so\u00f1jo\u00f9, ha da veza\u00f1 nec'het gant ur spered, gant ur ger pe gant ul lizher a vefe lavaret dont eus hor perzh, evel ma vefe aze dija deiz Krist. "
                            },
                            {
                                "text": "Ra ne dromplo den ac'hanoc'h e doare ebet. Rak ret eo e c'hoarvez an dirollerezh da genta\u00f1 hag en em ziskouez den ar pec'hed, mab ar gollidigezh, "
                            },
                            {
                                "text": "an enebour a sav dreist kement a c'halver Doue pe a azeuler, betek azeza\u00f1 evel Doue e templ Doue, oc'h en em rei\u00f1 e-unan evel Doue. "
                            },
                            {
                                "text": "Ha n'hoc'h eus ket so\u00f1j em eus lavaret an trao\u00f9-se deoc'h pa oan c'hoazh ganeoc'h? "
                            },
                            {
                                "text": "Brema\u00f1 gouzout a rit petra a harz outa\u00f1, evit ma n'en em ziskouezo nemet en e amzer. "
                            },
                            {
                                "text": "Rak mister an direizhder a labour dija, o c'hortoz hepken ma vo aet kuit an hini a harz outa\u00f1. "
                            },
                            {
                                "text": "Ha neuze en em ziskouezo an hini fallakr, an hini a vo distrujet gant an Aotrou dre c'hwezh e c'heno\u00f9 ha kaset da netra gant sked e zonedigezh. "
                            },
                            {
                                "text": "Emziskouez an hini fallakr-se a c'hoarvezo dre oberenn Satan, gant pep seurt galloud, gant sino\u00f9 ha burzhudo\u00f9 faos, "
                            },
                            {
                                "text": "ha gant holl dromplerezh an direizhder e-touez ar re en em goll, abalamour ma n'o deus ket degemeret karantez ar wirionez evit beza\u00f1 salvet. "
                            },
                            {
                                "text": "Dre-se Doue a gaso dezho un nerzh a errol, evit ma kredint er gaou, "
                            },
                            {
                                "text": "evit ma vo kondaonet ar re holl n'o deus ket kredet er wirionez met o deus kemeret plijadur en direizhder.  "
                            },
                            {
                                "text": "   Met e tleomp trugarekaat Doue dalc'hmat abalamour deoc'h, breudeur karet-mat gant an Aotrou, dre ma en deus Doue ho tibabet abaoe ar penn-kenta\u00f1 evit ar silvidigezh dre santeladur ar Spered ha dre ar feiz er wirionez. "
                            },
                            {
                                "text": "Ho kalvet en deus da gement-se dre hon Aviel, evit ma vo ganeoc'h gloar hon Aotrou Jezuz-Krist. "
                            },
                            {
                                "text": "Dre-se, breudeur, chomit start ha dalc'hit ar gelennadurezh hoc'h eus resevet dre gomz pe dre hol lizher. "
                            },
                            {
                                "text": "Hon Aotrou Jezuz-Krist e-unan, ha Doue hon Tad en deus hor c'haret ha roet deomp dre e c'hras ur frealz peurbadus hag un espera\u00f1s vat, "
                            },
                            {
                                "text": "ra frealzo ho kalono\u00f9 ha ra gre\u00f1vaio ac'hanoc'h e pep ger mat hag e pep oberenn vat.  "
                            }
                        ]
                    },
                    {
                        "verses": [
                            {
                                "text": "A-hend-all, breudeur, pedit evidomp evit ma en em skuilho ger an Aotrou ha ma vo roet gloar dezha\u00f1 evel ma'z eo en ho touez, "
                            },
                            {
                                "text": "hag evit ma vimp dieubet eus an dud diroll ha fall, rak ar feiz n'ema\u00f1 ket gant pep hini. "
                            },
                            {
                                "text": "An Aotrou a zo feal, e\u00f1 ho kre\u00f1vaio hag ho tiwallo diouzh an droug. "
                            },
                            {
                                "text": "Ar fizia\u00f1s-se hon eus en ho ke\u00f1ver en Aotrou, penaos e rit hag e reot an trao\u00f9 a c'hourc'hemennomp deoc'h. "
                            },
                            {
                                "text": "Ra zeuio an Aotrou da ren ho kalono\u00f9 da garantez Doue ha da basianted Krist.  "
                            },
                            {
                                "text": "   Breudeur, gourc'hemenn a reomp deoc'h en anv hon Aotrou Jezuz-Krist da bellaat diouzh pep breur a vev en dizurzh ha nann hervez ar gelennadurezh hoc'h eus bet diganeomp. "
                            },
                            {
                                "text": "Rak anavezout a rit hoc'h-unan penaos eo reizh evidoc'h he\u00f1velout ouzhimp, ha n'hon eus ket bevet en ho touez en dizurzh. "
                            },
                            {
                                "text": "N'hon eus debret bara den ebet evit netra, met omp bet er boan hag er skuizhder, o labourat noz-deiz evit na vijemp ket ur bec'h da hini ac'hanoc'h. "
                            },
                            {
                                "text": "N'eo ket n'hor boa ket ar galloud d'henn ober, met e oa evit rei\u00f1 deoc'h ennomp ur skouer da heulia\u00f1. "
                            },
                            {
                                "text": "Evel-se pa edomp ganeoc'h, lavaret hon eus deoc'h sklaer penaos piv bennak na fell ket dezha\u00f1 labourat na dle ket debri\u00f1 kennebeut. "
                            },
                            {
                                "text": "Koulskoude e klevomp penaos en ho touez e vev hinienno\u00f9 en dizurzh, hep labourat, met o koll o amzer e trao\u00f9 didalvoud. "
                            },
                            {
                                "text": "Ar re-se a bedomp hag a aliomp start dre hon Aotrou Jezuz-Krist, da labourat gant peoc'h evit debri\u00f1 o bara o-unan. "
                            },
                            {
                                "text": "Met c'hwi, breudeur, na skuizhit ket oc'h ober ar mad. "
                            },
                            {
                                "text": "Ma ne sent ket unan bennak ouzh ar pezh a lavaromp dre al lizher-ma\u00f1, notit e\u00f1 ha na zarempredit ket anezha\u00f1 evit m'en devo mezh. "
                            },
                            {
                                "text": "Koulskoude na sellit ket outa\u00f1 evel ouzh un enebour, met kelennit anezha\u00f1 evel ur breur.  "
                            },
                            {
                                "text": "   Ra roio an Aotrou a beoc'h e-unan ar peoc'h deoc'h e pep amzer hag e pep doare! Ra vo an Aotrou ganeoc'h holl! "
                            },
                            {
                                "text": "Me Paol, a salud ac'hanoc'h eus va dorn va-unan. Hennezh eo va sinadur em holl lizhiri, evel-se eo e skrivan. "
                            },
                            {
                                "text": "Gras hon Aotrou Jezuz-Krist ra vo ganeoc'h holl! Amen.    "
                            }
                        ]
                    }
                ]
            },
            {
                "names": [
                    "I Timothy"
                ],
                "usfm_id": "I Timothy",
                "abbreviation": "1Tim",
                "chapters": [
                    {
                        "verses": [
                            {
                                "text": "Paol, abostol Jezuz-Krist dre c'hourc'hemenn Doue hor Salver hag hon Aotrou Jezuz-Krist hon espera\u00f1s, "
                            },
                            {
                                "text": "da Dimote, va gwir vab er feiz: Ar c'hras, an drugarez hag ar peoc'h ra vo roet dit a-berzh Doue hon Tad ha Jezuz-Krist hon Aotrou! "
                            },
                            {
                                "text": "   Pedet em eus ac'hanout, en ur vont da Vakedonia, da chom en Efez evit gourc'hemenn da hinienno\u00f9 na brezegjent ket ur gelennadurezh estren "
                            },
                            {
                                "text": "ha n'en em stagjent ket ouzh mojenno\u00f9 hag ouzh lignezo\u00f9 diziwezh, a c'han tabuto\u00f9 kentoc'h eget oberenn Doue er feiz. "
                            },
                            {
                                "text": "Pal ar gourc'hemenn eo ar garantez a zeu eus ur galon c'hlan, eus ur goustia\u00f1s vat hag eus ur feiz wirion. "
                            },
                            {
                                "text": "Hinienno\u00f9 o veza\u00f1 distroet a gement-se, a zo en em gollet e prezego\u00f9 didalvez; "
                            },
                            {
                                "text": "fellout a ra dezho beza\u00f1 doktored eus al lezenn, petra bennak ma n'intentont ket ar pezh a lavaront nag ar pezh a roont evel gwir. "
                            },
                            {
                                "text": "Gouzout a reomp penaos al lezenn a zo mat evit an neb a ra un implij dereat anezhi, "
                            },
                            {
                                "text": "evit an hini a oar n'eo ket bet graet al lezenn evit an den reizh, met evit ar re fall hag ar re zisent, ar re zifeiz hag ar bec'herien, an dud digredenn hag ar re zisantel, al lazherien o zad hag o mamm, ar vuntrerien, "
                            },
                            {
                                "text": "ar c'hadaled, ar skilbaotred, ar varc'hadourien-sklaved, ar c'haouiaded, ar falstouerien, hag evit kement a zo kontrol d'ar gelennadurezh yac'h, "
                            },
                            {
                                "text": "hervez Aviel glorius an Doue benniget, Aviel a zo bet fiziet ennon.  "
                            },
                            {
                                "text": "   Trugarekaat a ran an hini en deus va nerzhet, Jezuz-Krist hon Aotrou, dre ma en deus va c'havet feal o lakaat ac'hanon er servij, "
                            },
                            {
                                "text": "me hag a oa diagent ur mallozher, un heskiner, un den taer. Met kavet em eus trugarez dre ma raen kement-se dre ziouiziegezh, o veza\u00f1 en diskredoni, "
                            },
                            {
                                "text": "ha gras hon Aotrou he deus dreistfonnet, gant ar feiz hag ar garantez a zo e Jezuz-Krist. "
                            },
                            {
                                "text": "Ar ger-ma\u00f1 a zo asur ha dellezek a bep fizia\u00f1s: Jezuz-Krist a zo deuet er bed evit salvi\u00f1 ar bec'herien, ez on-me ar c'henta\u00f1 anezho. "
                            },
                            {
                                "text": "Hag abalamour da gement-ma\u00f1 eo em eus kavet trugarez: evit ma tiskouezfe Jezuz-Krist da genta\u00f1 ennon e hirbasianted, hag evit servijout da skouer d'ar re a gredo enna\u00f1 evit ar vuhez peurbadus. "
                            },
                            {
                                "text": "Da Roue ar c'hantvedo\u00f9, divarvel, diwelus, da Zoue fur hepken, ra vo enor ha gloar e kantvedo\u00f9 ar c'hantvedo\u00f9! Amen. "
                            },
                            {
                                "text": "Ar gourc'hemenn-ma\u00f1 a roan dit, va mab Timote, hervez ar profediezho\u00f9 a zo bet graet diaraok diwar da benn, ma stourmi hervez ar profediezho\u00f9-se ar stourm mat, "
                            },
                            {
                                "text": "o virout ar feiz hag ur goustia\u00f1s vat; hinienno\u00f9 o veza\u00f1 kollet anezhi, o deus graet pe\u00f1se e-ke\u00f1ver ar feiz. "
                            },
                            {
                                "text": "En o zouez ema\u00f1 Himene hag Aleksandr, am eus roet da Satan evit ma teskint tremen hep mallozhi\u00f1.  "
                            }
                        ]
                    },
                    {
                        "verses": [
                            {
                                "text": "   Pedi\u00f1 a ran eta start, a-raok pep tra, ma vo graet goulenno\u00f9, pedenno\u00f9, erbedenno\u00f9, trugarekadenno\u00f9 evit an holl dud, "
                            },
                            {
                                "text": "evit ar rouaned hag evit ar re holl a zo e kargo\u00f9 uhel, evit ma c'hellimp ren ur vuhez peoc'hius ha sioul e pep douja\u00f1s-Doue hag e pep onestiz. "
                            },
                            {
                                "text": "Kement-se a zo mat ha plijus dirak daoulagad Doue hor Salver, "
                            },
                            {
                                "text": "a fell dezha\u00f1 e vefe salvet an holl dud hag e teufent da anaoudegezh ar wirionez. "
                            },
                            {
                                "text": "Rak n'eus nemet un Doue hepken, hag un hanterour hepken etre Doue hag an dud, an den Jezuz-Krist, "
                            },
                            {
                                "text": "a zo en em roet e-unan evel daspren evit an holl. Setu an testeni roet en e amzer e-unan, "
                            },
                            {
                                "text": "ez on bet lakaet evita\u00f1, ar wirionez a lavaran e Krist ha ne lavaran ket ur gaou, da brezegour, da abostol ha da zoktor ar baganed er feiz hag er wirionez. "
                            },
                            {
                                "text": "Me a fell din eta e pedfe an dud e pep lec'h, o sevel daouarn glan hep kounnar hag hep tabut. "
                            },
                            {
                                "text": "En hevelep doare, ra en em wisko ar gwragez gant dilhad dereat gant furnez ha poell, nann gant frize\u00fcr ar blev, na gant aour, na gant perlez, na gant dilhad gwall goustus, "
                            },
                            {
                                "text": "met gant obero\u00f9 mat, evel ma tere ouzh gwragez hag a emouestl da servija\u00f1 Doue. "
                            },
                            {
                                "text": "Ra selaouo ar wreg ar gelennadurezh er sioulded hag e pep sentidigezh. "
                            },
                            {
                                "text": "N'aotrean ket d'ar wreg kelenn, na kemer galloud war ur gwaz, met ret eo dezhi chom sioul. "
                            },
                            {
                                "text": "Rak Adam a zo bet krouet da genta\u00f1, hag Eva da c'houde. "
                            },
                            {
                                "text": "N'eo ket Adam an hini a zo bet touellet, met ar wreg, goude beza\u00f1 bet touellet, a zo kouezhet en disentidigezh. "
                            },
                            {
                                "text": "Koulskoude e vo salvet o tont da veza\u00f1 mamm, mar kendalc'h gant poell er feiz, er garantez hag er santelezh.  "
                            }
                        ]
                    },
                    {
                        "verses": [
                            {
                                "text": "   Ar ger-ma\u00f1 a zo asur: mar fell da unan bennak beza\u00f1 eskob, e c'hoanta ur garg vat meurbet. "
                            },
                            {
                                "text": "Ret eo eta d'an eskob beza\u00f1 didamall, pried d'ur wreg hepken, poellek, fur, kempenn, degemerus, gouest da gelenn, "
                            },
                            {
                                "text": "nann techet d'ar gwin, na taer, na douget d'ar gounid dizonest, met habask, pell eus an tabuto\u00f9, hep pizhoni, "
                            },
                            {
                                "text": "o c'houarn mat e di e-unan, o terc'hel e vugale er sentidigezh hag e pep onestiz, "
                            },
                            {
                                "text": "rak ma ne oar ket unan bennak gouarn e di e-unan, penaos e kemero preder eus Iliz Doue? "
                            },
                            {
                                "text": "Ra ne vo ket nevez distroet ouzh Doue, gant aon, o veza\u00f1 c'hwezet gant an ourgouilh, na gouezhfe dindan kondaonidigezh an diaoul. "
                            },
                            {
                                "text": "Ret eo en defe ivez un testeni mat digant re an diavaez, gant aon na gouezhfe en dismega\u00f1s hag e pech an diaoul. "
                            },
                            {
                                "text": "Ra vo an diagoned ivez poellek, hep daou c'her, pell eus dirollerezh ar gwin hag eus ur gounid dizonest, "
                            },
                            {
                                "text": "o virout mister ar feiz en ur goustia\u00f1s c'hlan. "
                            },
                            {
                                "text": "Ra vo ar re-ma\u00f1 ivez amprouet da genta\u00f1, ha goude ra vint lakaet d'o servij mar d-int divlam. "
                            },
                            {
                                "text": "En hevelep doare, ra vo o gwragez poellek, hep droukkomz, habask, feal en holl drao\u00f9. "
                            },
                            {
                                "text": "Ra vo an diagoned pried da ur wreg hepken, o c'houarn mat o bugale hag o ziegezh o-unan, "
                            },
                            {
                                "text": "rak ar re o devo graet mat ar servij-se a c'hounezo ur renk enorus hag ur fizia\u00f1s vras er feiz a zo e Jezuz-Krist. "
                            },
                            {
                                "text": "Skriva\u00f1 a ran kement-ma\u00f1 dit, oc'h esperout mont prest da'z kavout "
                            },
                            {
                                "text": "hag evit ma ouezi, mar dalean, penaos eo ret en em ren e ti Doue, a zo Iliz an Doue bev, kolonenn ha sol ar wirionez. "
                            },
                            {
                                "text": "Hep arvar bras eo mister an douja\u00f1s-Doue: Doue a zo en em ziskouezet er c'hig, reishaet dre ar Spered, gwelet gant an aeled, prezeget e-touez ar broado\u00f9, kredet er bed, savet er gloar.  "
                            }
                        ]
                    },
                    {
                        "verses": [
                            {
                                "text": "   Ar Spered a lavar start penaos, en amzerio\u00f9 diwezha\u00f1, hinienno\u00f9 en em zistroio diouzh ar feiz evit en em rei\u00f1 da speredo\u00f9 touellus ha da gelennadurezhio\u00f9 an diaouled, "
                            },
                            {
                                "text": "dre bilpouzerezh fals-doktored merket o c'houstia\u00f1s gant houarn tomm, "
                            },
                            {
                                "text": "o tifenn dimezi\u00f1 hag o c'hourc'hemenn tremen hep boued krouet gant Doue evit beza\u00f1 kemeret en ur drugarekaat gant an dud feal hag ar re o deus anavezet ar wirionez. "
                            },
                            {
                                "text": "Rak kement en deus Doue krouet a zo mat ha netra na dle beza\u00f1 taolet kuit, pa o c'hemer gant trugarez, "
                            },
                            {
                                "text": "rak kement-se a zo santelaet dre c'her Doue ha dre ar bedenn. "
                            },
                            {
                                "text": "Mar displegez an trao\u00f9-se d'ar vreudeur, e vi ur ministr mat eus Jezuz-Krist, maget gant gerio\u00f9 ar feiz hag ar gelennadurezh vat ac'h eus heuliet. "
                            },
                            {
                                "text": "Met taol kuit ar mojenno\u00f9 disantel ha sot, en em ro da zouja\u00f1s-Doue, "
                            },
                            {
                                "text": "rak embreg ar c'horf a zo mat da nebeut a dra, met douja\u00f1s-Doue a zo talvoudek d'an holl drao\u00f9, o kaout ar bromesa eus ar vuhez a-vrema\u00f1 hag eus an hini da zont. "
                            },
                            {
                                "text": "Ar ger-ma\u00f1 a zo asur ha dellezek a bep fizia\u00f1s. "
                            },
                            {
                                "text": "Gouza\u00f1v a reomp, a dra sur, kement a labourio\u00f9 ha kement a zismega\u00f1s abalamour ma'c'h esperomp en Doue bev, an hini eo Salver an holl dud, dreist-holl ar gredourien. "
                            },
                            {
                                "text": "Kemenn ha desk an trao\u00f9-se. "
                            },
                            {
                                "text": "Ra ne zisprizo den da yaouankiz, met bez ur skouer d'ar gredourien, dre ar ger, dre ar gundu, dre ar garantez, dre ar spered, dre ar feiz, dre ar c'hlanded. "
                            },
                            {
                                "text": "Betek ma teuin, en em ro d'al lennadur, d'an ali ha d'ar c'helennadur. "
                            },
                            {
                                "text": "Na zilez ket an donezon a zo ennout hag a zo bet roet dit dre brofediezh gant lakadur-daouarn kuzul an henaourien. "
                            },
                            {
                                "text": "Kemer preder en trao\u00f9-ma\u00f1, en em ro atav dezho evit ma vo da greskadurezh anavezet gant an holl. "
                            },
                            {
                                "text": "Laka evezh ouzhit da-unan hag ouzh da gelennadurezh, kendalc'h e kement-ma\u00f1, rak ouzh o ober en em salvi da-unan hag e salvi ar re a selaou ac'hanout.  "
                            }
                        ]
                    },
                    {
                        "verses": [
                            {
                                "text": "   Na groz ket rust an den oadet, met ali anezha\u00f1 evel un tad, an dud yaouank evel breudeur, "
                            },
                            {
                                "text": "ar gwragez oadet evel mammo\u00f9, ar re yaouank evel c'hoarezed, e pep purentez. "
                            },
                            {
                                "text": "Enor an inta\u00f1vezed a zo gwir inta\u00f1vezed. "
                            },
                            {
                                "text": "Met mar he deus un inta\u00f1vez bugale pe bugale vihan, ra zeskint da genta\u00f1 en em rei\u00f1 da zouja\u00f1 Doue e-ke\u00f1ver o zud o-unan ha da renta\u00f1 d'o c'herent ar pezh o deus resevet diganto, rak kement-se a zo mat ha plijus da Zoue. "
                            },
                            {
                                "text": "An hini a zo gwir inta\u00f1vez hag a zo chomet hec'h-unan, a esper e Doue hag a gendalc'h noz-deiz e pedenno\u00f9 hag e erbedenno\u00f9. "
                            },
                            {
                                "text": "Met an hini a vev er plijadurio\u00f9 a zo marv, daoust ma'z eo bev. "
                            },
                            {
                                "text": "Kemenn dezho an trao\u00f9-se evit ma vint divlam. "
                            },
                            {
                                "text": "Ma n'en deus ket unan bennak preder ouzh e re, ha dreist-holl ouzh re e diegezh, nac'het en deus ar feiz hag eo gwashoc'h eget un den difeiz. "
                            },
                            {
                                "text": "Ra ne vo ket un inta\u00f1vez douget war ar roll, nemet he defe tri-ugent vloaz, e vefe bet dimezet d'un ozhac'h hepken, "
                            },
                            {
                                "text": "he defe an testeni eus hec'h obero\u00f9 mat, an hini da veza\u00f1 savet he bugale, da veza\u00f1 degemeret an estrenien, gwalc'het o zreid d'ar sent, sikouret ar re c'hlac'haret, en em roet da beb seurt oberenno\u00f9 mat. "
                            },
                            {
                                "text": "Met na zegemer ket an inta\u00f1vezed yaouank, rak pa zeu o ska\u00f1vder d'en em sevel a-enep Krist, e fell dezho dimezi\u00f1, "
                            },
                            {
                                "text": "ar pezh a reont evit o barnedigezh dre ma o deus torret o gouestl kenta\u00f1. "
                            },
                            {
                                "text": "Ha gant kement-se, o veza\u00f1 didalvez, en em gustumont da vont eus an eil ti d'egile, ha n'int ket hepken didalvez, met ivez komzerezed ha kurius, o lavarout trao\u00f9 n'int ket dereat. "
                            },
                            {
                                "text": "Me a fell din eta ma timezfe ar re yaouank, m'o defe bugale, ma c'houarnfent o ziegezh, ha ma ne rofent d'an enebour lec'h ebet da zroukkomz, "
                            },
                            {
                                "text": "dija hinienno\u00f9 anezho a zo distroet evit heulia\u00f1 Satan. "
                            },
                            {
                                "text": "Mar en deus ur c'hredour bennak, gwaz pe wreg, inta\u00f1vezed, ra sikouro anezho ha ra ne vo ket bec'hiet an Iliz ganto, evit m'he devo peadra da sikour ar re a zo gwir inta\u00f1vezed. "
                            },
                            {
                                "text": "Ra vo an henaourien hag a c'houarn mat barnet dellezek eus un enor doubl, dreist-holl ar re a labour d'ar prezegerezh ha d'ar gelennadurezh. "
                            },
                            {
                                "text": "Rak ar Skritur a lavar: Na vinwali ket an ejen a zorn an ed, hag: Ar micherour a zo din eus e c'hopr. "
                            },
                            {
                                "text": "Na zegemer tamall ebet a-enep un henaour, nemet e vefe digant daou pe dri dest. "
                            },
                            {
                                "text": "Kroz dirak an holl ar re a bec'h, evit m'o devo ar re all aon ivez. "
                            },
                            {
                                "text": "Da bedi\u00f1 a ran start dirak Doue, an Aotrou Jezuz-Krist hag an aeled dibabet, da virout an trao\u00f9-ma\u00f1 hep van a zen ha d'ober netra en un doare untuek. "
                            },
                            {
                                "text": "Na laka da zaouarn war den re vuan ha na gemer ket lod e pec'hedo\u00f9 ar re all. En em vir glan da-unan. "
                            },
                            {
                                "text": "Na gendalc'h ket da eva\u00f1 dour hepken, met gra gant un nebeud gwin abalamour da'z stomok ha da'z tiaezamanto\u00f9 stank. "
                            },
                            {
                                "text": "Pec'hedo\u00f9 darn eus an dud a zo dizolo zoken a-raok ma'z int barnet, met bez' ez eus reo\u00f9 all ha n'en em ziskouezont nemet goude. "
                            },
                            {
                                "text": "En hevelep doare an obero\u00f9 mat a zo dizolo, ha ma n'emaint ket da genta\u00f1 ne c'hellont ket chom kuzhet.  "
                            }
                        ]
                    },
                    {
                        "verses": [
                            {
                                "text": "Ra sello ar re holl a zo dindan yev ar sklaverezh o mistri evel dellezek a bep enor, evit na vo ket anv ha kelennadurezh Doue mallozhet. "
                            },
                            {
                                "text": "Ar re o deus kredourien da vistri ra ne zisprizint ket anezho war digarez ez int breudeur, met ra servijint anezho gwelloc'h abalamour ma'z int kredourien ha re garet-mat, ha m'en em lakaont d'ober vat dezho. Desk an trao\u00f9-se hag ali anezho.  "
                            },
                            {
                                "text": "   Mar kelenn unan bennak en un doare all ha ma n'en em stag ket ouzh gerio\u00f9 a silvidigezh hon Aotrou Jezuz-Krist hag ouzh ar gelennadurezh a zo hervez an douja\u00f1s-Doue, "
                            },
                            {
                                "text": "c'hwezet eo gant an ourgouilh, ne oar netra, met bez' en deus ar c'hle\u00f1ved eus kudenno\u00f9 ha tabuto\u00f9 ar gerio\u00f9, ac'hane e teu ar c'hoant, an diroll, an diskred drouk, an diskredo\u00f9, "
                            },
                            {
                                "text": "an tabuto\u00f9 aner etre tud o deus o skiant breinet, dibourvez eus ar wirionez hag a gred ez eo an douja\u00f1s-Doue un andon a c'hounid. Pella diouzh an dud-se. "
                            },
                            {
                                "text": "Ur gounid mat eo an douja\u00f1s-Doue gant ar gwalc'h, "
                            },
                            {
                                "text": "rak n'hon eus degaset netra er bed hag eo sklaer na c'hellimp kas netra anezha\u00f1. "
                            },
                            {
                                "text": "Gant ma c'hellimp kaout ar boued hag an dilhad, e vo a-walc'h deomp. "
                            },
                            {
                                "text": "Met ar re a fell dezho beza\u00f1 pinvidik a gouezh en temptadur, er pech hag e kalz a c'hoanto\u00f9 diskiant ha fall a stlap an dud er revin hag er gollidigezh. "
                            },
                            {
                                "text": "Rak karantez an arc'hant eo gwrizienn an holl drougo\u00f9. Hinienno\u00f9 o veza\u00f1 dalc'het ganti, a zo en em zistroet diouzh ar feiz hag en em daolet o-unan er brasa\u00f1 poanio\u00f9.  "
                            },
                            {
                                "text": "   Met te, den Doue, tec'h diouzh an trao\u00f9-se ha klask ar reizhder, an douja\u00f1s-Doue, ar feiz, ar garantez, ar basianted, an douster. "
                            },
                            {
                                "text": "Stourm ar stourm mat eus ar feiz, krog er vuhez peurbadus ez out bet galvet dezhi, hag ec'h eus graet eviti un anzavadenn gaer dirak kalz a desto\u00f9. "
                            },
                            {
                                "text": "Alia\u00f1 a ran dit dirak Doue a ro buhez d'an holl drao\u00f9 ha dirak Jezuz-Krist a reas un anzavadenn gaer dirak Po\u00f1s-Pilat, "
                            },
                            {
                                "text": "da virout ar gourc'hemenn disaotr ha divlam, betek donedigezh hon Aotrou Jezuz-Krist, "
                            },
                            {
                                "text": "a dle diskouez en e amzer ar Mestr benniget nemeta\u00f1, Roue ar rouaned hag Aotrou an aotrounez, "
                            },
                            {
                                "text": "an hini a zo dezha\u00f1 hepken an divarvelezh, a chom en ur skl\u00earijenn dreistdiraez, ne wel ket den ha ne c'hell ket den gwelout, a zo dezha\u00f1 an enor hag ar galloud peurbadus! Amen. "
                            },
                            {
                                "text": "Kemenn da re binvidik ar c'hantved-ma\u00f1 ma chomint hep beza\u00f1 ourgouilhus hag hep lakaat o espera\u00f1s en argred ar pinvidigezhio\u00f9, met en Doue bev a ro deomp an holl drao\u00f9 gant fonnusted evit ma laouenafemp ganto, "
                            },
                            {
                                "text": "ma raint ar mad, ma vint pinvidik en obero\u00f9 mat, prest da rei\u00f1, da lodenna\u00f1, "
                            },
                            {
                                "text": "ha ma tastumint evel-se evit an amzer da zont un te\u00f1zor lec'hiet war un diazez start evit kaout ar vuhez peurbadus. "
                            },
                            {
                                "text": "O Timote, mir ar pezh a zo bet fiziet ennout, oc'h en em virout diouzh ar c'homzo\u00f9 aner ha disakr ha diouzh ar c'houiziegezh a zo galvet e gaou evel-se, "
                            },
                            {
                                "text": "hinienno\u00f9 o veza\u00f1 hec'h anzavet a zo en em zistroet diouzh ar feiz. Ar c'hras ra vo ganit! Amen.    "
                            }
                        ]
                    }
                ]
            },
            {
                "names": [
                    "II Timothy"
                ],
                "usfm_id": "II Timothy",
                "abbreviation": "2Tim",
                "chapters": [
                    {
                        "verses": [
                            {
                                "text": "Paol, abostol Jezuz-Krist dre volontez Doue evit prezeg promesa ar vuhez a zo e Jezuz-Krist, "
                            },
                            {
                                "text": "da Dimote, va mab karet-mat: Ar c'hras, an drugarez hag ar peoc'h ra vo roet dit a-berzh Doue hon Tad ha Jezuz-Krist hon Aotrou! "
                            },
                            {
                                "text": "   Trugarekaat a ran Doue, a servijan gant ur goustia\u00f1s c'hlan evel va hendado\u00f9, rak noz ha deiz ne baouezan da gaout so\u00f1j ac'hanout em fedenno\u00f9, "
                            },
                            {
                                "text": "o kaout e\u00f1vor eus da zaero\u00f9 hag o c'hoantaat gwelout ac'hanout evit beza\u00f1 leuniet a levenez, "
                            },
                            {
                                "text": "o virout ar so\u00f1j eus ar feiz gwirion a zo ennout, a zo bet da genta\u00f1 en da vamm-gozh Loiz hag en da vamm Euniz, hag a zo ennout ivez, me a zo sur-mat. "
                            },
                            {
                                "text": "Dre-se e tegasan so\u00f1j dit da enaoui\u00f1 a-nevez donezon Doue a zo bet roet dit dre lakadur va daouarn. "
                            },
                            {
                                "text": "Rak Doue n'en deus ket roet deomp ur spered a abafder, met ur spered a nerzh, a garantez hag a emvestroni. "
                            },
                            {
                                "text": "Na'z pez ket mezh eta eus testeni hon Aotrou, nag ac'hanon e brizoniad, met gouza\u00f1v poan ganin evit an Aviel dre c'halloud Doue, "
                            },
                            {
                                "text": "en deus hor salvet hag hor galvet dre ur c'halvedigezh santel, nann hervez hon obero\u00f9, met hervez e ziviz e-unan hag hervez e c'hras a zo bet roet deomp e Jezuz-Krist a-raok an amzerio\u00f9 peurbadus, "
                            },
                            {
                                "text": "hag a zo bet brema\u00f1 diskuliet dre zonedigezh hor Salver Jezuz-Krist, en deus distrujet ar marv ha lakaet er skl\u00earijenn ar vuhez hag an divarvelezh dre an Aviel, "
                            },
                            {
                                "text": "ez on bet lakaet evita\u00f1 da brezeger, da abostol ha da zoktor ar baganed. "
                            },
                            {
                                "text": "Dre-se ivez eo e c'houza\u00f1van an trao\u00f9-ma\u00f1, met ne'm eus ket mezh rak gouzout a ran e piv em eus kredet, hag on asur penaos eo galloudek evit mirout ar pezh a zo bet fiziet ennon betek an deiz-se. "
                            },
                            {
                                "text": "Dalc'h er feiz hag er garantez a zo e Jezuz-Krist ar skouer eus ar gerio\u00f9 yac'h ac'h eus klevet diganin. "
                            },
                            {
                                "text": "Mir ar pezh a zo bet fiziet ennout gant sikour ar Spered-Santel a chom ennomp. "
                            },
                            {
                                "text": "Gouzout a rez penaos ar re holl a zo en Azia o deus dilezet ac'hanon, en o zouez ema\u00f1 Figel hag Hermogenez. "
                            },
                            {
                                "text": "Ra raio an Aotrou trugarez da diegezh Onezifor, rak alies en deus va frealzet ha n'en deus ket bet mezh eus va chadenno\u00f9, "
                            },
                            {
                                "text": "er c'hontrol, pa'z eo deuet da Rom, en deus va c'hlasket gant gred hag en deus va c'havet. "
                            },
                            {
                                "text": "Ra roio an Aotrou dezha\u00f1 kaout trugarez dirak an Aotrou en deiz-se. Gouzout a rez gwelloc'h eget den pegement eo bet talvoudus din en Efez.  "
                            }
                        ]
                    },
                    {
                        "verses": [
                            {
                                "text": "   Te eta va mab, en em gre\u00f1va er c'hras a zo e Jezuz-Krist. "
                            },
                            {
                                "text": "An trao\u00f9 ac'h eus klevet diganin dirak meur a dest, fizi anezho e tud feal a vo barrek da gelenn ivez ar re all. "
                            },
                            {
                                "text": "Te eta, gouza\u00f1v ar poanio\u00f9 evel ur gwir soudard da Jezuz-Krist. "
                            },
                            {
                                "text": "Den ebet oc'h ober ar brezel n'en em laka e poan eus trao\u00f9 ar vuhez, evit plijout d'an hini en deus enrollet anezha\u00f1, "
                            },
                            {
                                "text": "ha mar gouren unan bennak en atleterezh, ne vo kurunet nemet gourenet en defe hervez ar reolenno\u00f9. "
                            },
                            {
                                "text": "Ret eo d'al labourer-douar poania\u00f1 a-raok dastum ar frouezh. "
                            },
                            {
                                "text": "Taol evezh ouzh ar pezh a lavaran, ra roio an Aotrou skiant dit e pep tra. "
                            },
                            {
                                "text": "Az pez so\u00f1j eus Jezuz-Krist, adsavet a-douez ar re varv, deuet eus lignez David hervez va Aviel, "
                            },
                            {
                                "text": "e c'houza\u00f1van poan evita\u00f1 betek beza\u00f1 ereet evel un torfedour. Met ger Doue n'eo ket ereet. "
                            },
                            {
                                "text": "Dre-se e c'houza\u00f1van an holl drao\u00f9 abalamour d'ar re zibabet, evit m'o devo ivez ar silvidigezh a zo e Jezuz-Krist gant ar gloar peurbadus. "
                            },
                            {
                                "text": "Ar ger-ma\u00f1 a zo gwir: Mar d-omp marv ganta\u00f1, e vevimp ivez ganta\u00f1; "
                            },
                            {
                                "text": "mar gouza\u00f1vomp ganta\u00f1, e renimp ivez ganta\u00f1; mar nac'homp anezha\u00f1, e nac'ho ivez ac'hanomp; "
                            },
                            {
                                "text": "mar d-omp difeal, e chom feal, ne c'hell ket en em nac'h e-unan.  "
                            },
                            {
                                "text": "   Degas dezho so\u00f1j eus an trao\u00f9-ma\u00f1, o testenia\u00f1 dirak Doue ma pellaer diouzh tabuto\u00f9 ar gerio\u00f9, na servijont da netra nemet da goll ar re o selaou. "
                            },
                            {
                                "text": "Bez aketus d'en em ziskouez dirak Doue evel amprouet, evel ul labourer divlam o lodenna\u00f1 gant eeunder ger ar wirionez. "
                            },
                            {
                                "text": "Met pella diouzh ar c'homzo\u00f9 disantel ha difrouezh, rak ar re o lavar a gouezh atav muioc'h en dizouja\u00f1s-Doue, "
                            },
                            {
                                "text": "hag o gerio\u00f9 a zebro evel ar brein-krign. En o zouez ema\u00f1 Himene ha Filet, "
                            },
                            {
                                "text": "a zo en em bellaet diouzh ar wirionez en ur lavarout e vefe dija erruet an adsavidigezh a varv, hag e tiskaront feiz hinienno\u00f9. "
                            },
                            {
                                "text": "Koulskoude diazez start Doue a chom, o kaout ar siell-ma\u00f1: An Aotrou a anavez ar re a zo dezha\u00f1, ha: Piv bennak a c'halvo anv Krist ra zilezo an direizhder. "
                            },
                            {
                                "text": "En un ti bras n'eus ket hepken listri aour hag arc'hant, met ivez re goad ha re bri. Darn a zo evit un implij enorus, ha re all evit un implij dizenorus. "
                            },
                            {
                                "text": "Mar en em vir eta unan bennak glan eus an trao\u00f9-se, e vo ul lestr a enor, santelaet, talvoudus d'e vestr, ha kempennet evit pep ober mat. "
                            },
                            {
                                "text": "Tec'h diouzh gwallc'hoanto\u00f9 ar yaouankiz; klask ar reizhder, ar feiz, ar garantez, ar peoc'h gant ar re a c'halv anv an Aotrou gant ur galon c'hlan. "
                            },
                            {
                                "text": "Kas kuit ar c'haozio\u00f9 foll ha difrouezh, o c'houzout penaos e tegasont tabuto\u00f9. "
                            },
                            {
                                "text": "Arabat eo da servijer an Aotrou karout tabuto\u00f9, met ret eo dezha\u00f1 beza\u00f1 dous e-ke\u00f1ver an holl, mat da gelenn, habask, "
                            },
                            {
                                "text": "o reizha\u00f1 gant douster an enebourien, o c'hortoz ma roio Doue dezho ar geuzidigezh a zegaso anezho da anavezout ar wirionez, "
                            },
                            {
                                "text": "ha ma'z aint kuit eus mezvadur pecho\u00f9 an diaoul a zalc'h anezho ereet ha dindan e volontez.  "
                            }
                        ]
                    },
                    {
                        "verses": [
                            {
                                "text": "   Ret eo dit gouzout e vo amzerio\u00f9 diaes en devezhio\u00f9 diwezha\u00f1. "
                            },
                            {
                                "text": "Rak an dud en em garo o-unan, a garo an arc'hant, a vo fouge\u00fcs, otus, mallozherien, disent ouzh o zado\u00f9 hag o mammo\u00f9, dizanaoudek, disantel, "
                            },
                            {
                                "text": "hep karantez naturel, didruez, droukkomzerien, diroll, garv, enebourien d'an dud vat, "
                            },
                            {
                                "text": "treitour, taer, c'hwezhet a ourgouilh, a garo ar blijadur kentoc'h eget Doue, "
                            },
                            {
                                "text": "o devo an diavaez a zouja\u00f1s-Doue met o devo dinac'het ar pezh a ra he nerzh. En em bella diouzh an dud-se. "
                            },
                            {
                                "text": "En o zouez ema\u00f1 ar re a ya en tiez hag a c'hounit paour-kaezh merc'hed karget a bec'hedo\u00f9, hejet gant pep seurt youlo\u00f9 fall, "
                            },
                            {
                                "text": "atav o teski\u00f1 hep gallout biken dont a-benn da anavezout ar wirionez. "
                            },
                            {
                                "text": "Evel m'o deus Jannez ha Jambrez enebet ouzh Moizez, evel-se ivez ar re-ma\u00f1 a eneb ouzh ar wirionez, tud a skiant hudur ha kollet e-ke\u00f1ver ar feiz. "
                            },
                            {
                                "text": "Met ne d-aint ket pelloc'h, rak o follentez a vo anavezet gant an holl evel ma voe ivez hini an daou-se.  "
                            },
                            {
                                "text": "   Evidout, heuliet ec'h eus va deskadurezh, va c'hundu, va menoz, va feiz, va fasianted, va c'harantez, va dalc'husted, "
                            },
                            {
                                "text": "va heskino\u00f9, va glac'haro\u00f9, evel ar re a zo erruet ganin en Antioch, en Ikoniom, e Listra. Pebezh heskino\u00f9 am eus gouza\u00f1vet! Hag an Aotrou en deus va dieubet anezho holl. "
                            },
                            {
                                "text": "Ya, kement hini a fell dezha\u00f1 beva\u00f1 hervez an douja\u00f1s-Doue e Jezuz-Krist a vo heskinet. "
                            },
                            {
                                "text": "Met an dud fall hag an douellerien a yelo en ur washaat, o touella\u00f1 hag o veza\u00f1 touellet. "
                            },
                            {
                                "text": "Evidout, chom start en trao\u00f9 ac'h eus desket hag anavezet evel asur, o c'houzout gant piv ec'h eus o desket. "
                            },
                            {
                                "text": "Abaoe da vugaleaj ec'h anavezez ar Skriturio\u00f9 Santel a c'hell da zeski\u00f1 evit ar silvidigezh dre ar feiz a zo e Jezuz-Krist. "
                            },
                            {
                                "text": "An holl Skritur a zo awenet gant Doue ha mat da zeski\u00f1, da gendrec'hi\u00f1, da zifazia\u00f1, da gelenn er reizhder, "
                            },
                            {
                                "text": "evit ma vo an den a Zoue peurc'hraet ha prest da bep oberenn vat  "
                            }
                        ]
                    },
                    {
                        "verses": [
                            {
                                "text": "Da bedi\u00f1 start a ran eta dirak Doue ha dirak hon Aotrou Jezuz-Krist, a dle barn ar re vev hag ar re varv pa en em gavo e ziskouezidigezh hag e ren, "
                            },
                            {
                                "text": "prezeg ar ger, dalc'h en amzer hag e-maez an amzer, kroz, gourdrouz, ali, gant pep pasianted hag en ur gelenn. "
                            },
                            {
                                "text": "Rak dont a raio un amzer ma ne c'houza\u00f1vo ket an dud ar gelennadurezh yac'h, met, o c'hoantaat klevout trao\u00f9 plijus, e tastumint doktored hervez o menozio\u00f9, "
                            },
                            {
                                "text": "hag e serrint o divskouarn ouzh ar wirionez, oc'h en em drei\u00f1 etrezek mojenno\u00f9. "
                            },
                            {
                                "text": "Met te, bez aketus en holl drao\u00f9, o c'houza\u00f1v ar glac'haro\u00f9, gra labour un avielour, seven da vinistrerezh en e bezh.  "
                            },
                            {
                                "text": "   Rak me a ya da veza\u00f1 aberzhet hag amzer va disparti a dosta. "
                            },
                            {
                                "text": "Stourmet em eus ar stourm mat, echuet em eus ar redadenn, miret em eus ar feiz. "
                            },
                            {
                                "text": "Diwar vrema\u00f1 ar gurunenn a reizhder a zo lakaet evidon a-du; an Aotrou, ar barner reizh, a roio anezhi din en deiz-se, ha nann hepken din-me met ivez d'ar re holl o devo karet e zonedigezh.  "
                            },
                            {
                                "text": "   Dont dizale da'm c'havout, "
                            },
                            {
                                "text": "rak Demaz en deus dilezet ac'hanon o veza\u00f1 karet ar c'hantved-ma\u00f1 hag a zo aet da Desalonike, Krese\u00f1s a zo aet e Galatia, Tit e Dalmatia. "
                            },
                            {
                                "text": "Lukaz hepken a zo ganin. Kemer Mark hag e zegas ganit, rak talvoudus eo din evit ar ministrerezh. "
                            },
                            {
                                "text": "Kaset em eus Tichik da Efez. "
                            },
                            {
                                "text": "Pa zeui, degas ar vantell am eus lezet e Troaz e ti Karpuz, hag al levrio\u00f9 ivez, dreist-holl ar skrido\u00f9-parch. "
                            },
                            {
                                "text": "Aleksandr, an hini a labour ar c'houevr, en deus graet kalz a zroug din. An Aotrou a rento dezha\u00f1 hervez e obero\u00f9. "
                            },
                            {
                                "text": "En em ziwall ivez outa\u00f1 rak gwall stourmet en deus ouzh hor gerio\u00f9. "
                            },
                            {
                                "text": "Em c'henta\u00f1 difenn, den n'en deus va sikouret met holl o deus va dilezet. Ra ne vo ket kement-se kontet dezho. "
                            },
                            {
                                "text": "Met an Aotrou a zo en em zalc'het tost din hag en deus va c'hre\u00f1vaet, ken ma em eus prezeget gant nerzh hag an holl baganed o deus klevet. Ha dieubet on bet eus geno\u00f9 al leon. "
                            },
                            {
                                "text": "An Aotrou am dieubo eus pep ober drouk hag a saveteo ac'hanon evit e rouantelezh ne\u00f1vel. Dezha\u00f1 ra vo ar gloar e kantvedo\u00f9 ar c'hantvedo\u00f9! Amen. "
                            },
                            {
                                "text": "Salud Priska hag Akilaz, ha tiegezh Onezifor. "
                            },
                            {
                                "text": "Erast a zo chomet e Korint hag em eus lezet Trofim kla\u00f1v e Milet. "
                            },
                            {
                                "text": "Hast buan, dont a-raok ar goa\u00f1v. Eubuluz, Pudens, Linuz, Klaodia hag an holl vreudeur a salud ac'hanout. "
                            },
                            {
                                "text": "Ra vo an Aotrou Jezuz-Krist gant da spered! Ar c'hras ra vo ganeoc'h! Amen.    "
                            }
                        ]
                    }
                ]
            },
            {
                "names": [
                    "Titus"
                ],
                "usfm_id": "Titus",
                "abbreviation": "Titus",
                "chapters": [
                    {
                        "verses": [
                            {
                                "text": "Paol, servijer Doue hag abostol Jezuz-Krist evit feiz ar re zibabet gant Doue hag evit anaoudegezh ar wirionez a zo hervez douja\u00f1s-Doue, "
                            },
                            {
                                "text": "en espera\u00f1s ar vuhez peurbadus he deus Doue prometet a-raok an amzerio\u00f9 peurbadus, e\u00f1 ha ne c'hell ket gaouiadi\u00f1, "
                            },
                            {
                                "text": "hag en deus diskuliet en amzer merket ganta\u00f1 dre e c'her, am eus bet ar garg da brezeg hervez urzh Doue hor Salver, "
                            },
                            {
                                "text": "da Dit, va gwir vab en hor feiz kumun: Ar c'hras, an drugarez hag ar peoc'h ra vo roet dit a-berzh Doue an Tad hag an Aotrou Jezuz-Krist hor Salver! "
                            },
                            {
                                "text": "   Da lezet em eus e Kreta evit ma'c'h urzhiati ar pezh a chom da reizha\u00f1 ha ma tiazezi henaourien e pep k\u00ear, hervez ma em eus gourc'hemennet dit, "
                            },
                            {
                                "text": "mar en em gav unan bennak eno hag a vefe divlam, dimezet d'ur wreg hepken, o kaout bugale feal na vefent ket tamallet a ziroll nag a zisentidigezh. "
                            },
                            {
                                "text": "Rak ret eo e vefe an eskob didamall evel merour aferio\u00f9 Doue, ha ne vefe nag ourgouilhus, na taer, na techet d'ar gwin, na feuls, na douget da ur gounid dizonest, "
                            },
                            {
                                "text": "met er c'hontrol, degemerus, o karout an dud vat, diazez, reizh, santel, habask, "
                            },
                            {
                                "text": "stag ouzh ar wir gredenn a dle beza\u00f1 kelennet, evit ma vefe gouest da alia\u00f1 hervez ar gelennadurezh santel ha da gendrec'hi\u00f1 ar re a stourm outi. "
                            },
                            {
                                "text": "Bez' ez eus a dra sur, dreist-holl e-touez an amdroc'hidi, kalz a dud direizh, lavarerien aner ha touellerien. "
                            },
                            {
                                "text": "Ret eo serri\u00f1 o geno\u00f9 dezho. Diskar a reont tiegezhio\u00f9 a-bezh, en ur gelenn evit ur gounid mezhus ar pezh na zere ket. "
                            },
                            {
                                "text": "Unan bennak anezho, o frofed o-unan, en deus lavaret: Ar Gretiz a zo bepred gaouiat, loened fall, kofo\u00f9 didalvez. "
                            },
                            {
                                "text": "An testeni-ma\u00f1 a zo gwir. Abalamour da gement-se, kroz dezho garv, evit ma teuint santel er feiz, "
                            },
                            {
                                "text": "ha ma n'en em stagint ket ouzh mojenno\u00f9 ar Yuzevien nag ouzh gourc'hemenno\u00f9 tud a zro kein d'ar wirionez. "
                            },
                            {
                                "text": "Pep tra a zo glan evit an hini a zo glan, met n'eus netra glan evit ar re zic'hlan hag evit ar re zifeiz, er c'hontrol, o skiant hag o c'houstia\u00f1s a zo huduraet. "
                            },
                            {
                                "text": "Diskl\u00earia\u00f1 a reont anavezout Doue, met e zinac'h a reont dre o obero\u00f9, o veza\u00f1 euzhus, disent, didalvez e-ke\u00f1ver pep ober mat.  "
                            }
                        ]
                    },
                    {
                        "verses": [
                            {
                                "text": "   Te, lavar an trao\u00f9 a zo hervez ar gelennadurezh vat, "
                            },
                            {
                                "text": "ra vo ar re oadet poellek, dereat, diazez, yac'h er feiz, er garantez, er basianted, "
                            },
                            {
                                "text": "ra o devo ivez ar gwragez oadet an diavaez a zere ouzh ar santelezh, ra ne vint na droukkomzerezed, na re dechet d'ar gwin, ra gelennint ar mad, "
                            },
                            {
                                "text": "evit ma teskint d'ar re yaouank karout o ezhec'h hag o bugale, "
                            },
                            {
                                "text": "beza\u00f1 diazez, diorged, aketus en o zi, mat, sentus ouzh o ezhec'h, evit na vo ket droukkomzet a-enep ger Doue. "
                            },
                            {
                                "text": "Ali en hevelep doare an dud yaouank da veza\u00f1 diazez, "
                            },
                            {
                                "text": "ro da-unan en holl drao\u00f9 skouer an obero\u00f9 mat, er gelennadurezh, er burentez, er siriusted, en onestiz, "
                            },
                            {
                                "text": "en ur ger yac'h, divlam, evit ma vo an enebourien mezhekaet o veza\u00f1 n'o devo droug ebet da lavarout ac'hanoc'h. "
                            },
                            {
                                "text": "Ali ar vevelien da veza\u00f1 sentus ouzh o mestro\u00f9, da blijout dezho en holl drao\u00f9, hep beza\u00f1 dislavarerien, "
                            },
                            {
                                "text": "da laerezh netra, met da ziskouez ur fealded leun, evit lakaat da enori\u00f1 en holl drao\u00f9 kelennadurezh Doue hor Salver. "
                            },
                            {
                                "text": "Rak gras Doue a ro ar silvidigezh a zo en em ziskouezet d'an holl dud, "
                            },
                            {
                                "text": "hag e kelenn ac'hanomp da zinac'h dizouja\u00f1s-Doue ha droukc'hoanto\u00f9 ar bed, da veva\u00f1 er c'hantved-ma\u00f1 gant poell, reizhder ha douja\u00f1s-Doue, "
                            },
                            {
                                "text": "o c'hortoz an espera\u00f1s benniget hag emziskouez gloar hon Doue bras ha Salver Jezuz-Krist, "
                            },
                            {
                                "text": "a zo en em roet e-unan evit hon dasprena\u00f1 a bep direizhder hag evit hor glanaat, evel ur bobl a zo dezha\u00f1 e-unan, gredus evit an obero\u00f9 mat. "
                            },
                            {
                                "text": "Lavar an trao\u00f9-ma\u00f1, ali, gourdrouz gant ur gwir c'halloud. Ra ne zisprizo den ac'hanout.  "
                            }
                        ]
                    },
                    {
                        "verses": [
                            {
                                "text": "   Degas so\u00f1j dezho da veza\u00f1 sentus ouzh ar penno\u00f9-k\u00ear hag ouzh ar galloudo\u00f9, da blega\u00f1, da veza\u00f1 prest da bep ober mat, "
                            },
                            {
                                "text": "ra ne zroukkomzint a-enep den, ra vint tud a beoc'h, sioul, o tiskouez un douster peurvat e-ke\u00f1ver an holl dud. "
                            },
                            {
                                "text": "Rak ni ivez a oa gwechall diskiant, disentus, dihe\u00f1chet, dindan hon techo\u00f9 hag hor plijadurio\u00f9 direizh, o veva\u00f1 er fallentez hag en avi, dellezek a gasoni hag o kasaat an eil egile. "
                            },
                            {
                                "text": "Met pa'z eo en em ziskouezet madelezh Doue hor Salver hag e garantez evit an dud, "
                            },
                            {
                                "text": "en deus hor salvet, nann abalamour d'an obero\u00f9 a reizhder hor bije graet, met hervez e drugarez, dre walc'hadenn an eil c'hinivelezh ha dre nevezidigezh ar Spered-Santel, "
                            },
                            {
                                "text": "en deus skuilhet gant pinvidigezh warnomp dre Jezuz-Krist hor Salver, "
                            },
                            {
                                "text": "evit, o veza\u00f1 reishaet dre e c'hras, ma vijemp heritourien hervez espera\u00f1s ar vuhez peurbadus. "
                            },
                            {
                                "text": "Ar ger-ma\u00f1 a zo gwir hag e fell din e asurez gant nerzh an trao\u00f9-ma\u00f1, evit ma lakaio ar re o deus kredet e Doue d'en em rei\u00f1 d'an obero\u00f9 mat. Setu an trao\u00f9 a zo mat ha talvoudus d'an dud. "
                            },
                            {
                                "text": "Met diwall diouzh ar c'hudenno\u00f9 diskiant, al lignezo\u00f9, an tabuto\u00f9, an enebiezh diwar-benn al lezenn, rak aner int ha didalvoud. "
                            },
                            {
                                "text": "Pella diouzhit an den a zegas an dizunvaniezh, goude beza\u00f1 e gemennet ur wech kenta\u00f1 hag un eil gwech, "
                            },
                            {
                                "text": "o c'houzout penaos un hevelep den a zo direizhet ha penaos e pec'h oc'h en em gondaoni\u00f1 e-unan.  "
                            },
                            {
                                "text": "   Pa gasin dit Artemaz pe Tichik, hast buan dont da'm c'havout e Nikopoliz, rak eno em eus graet va so\u00f1j da dremen ar goa\u00f1v. "
                            },
                            {
                                "text": "Pourchas gant aked beaj Zenaz, doktor al lezenn, hag hini Apolloz, en hevelep doare na vanko netra dezho. "
                            },
                            {
                                "text": "Ra zesko hor re ivez d'ober trao\u00f9 mat en ezhommo\u00f9 ret, evit na chomint ket difrouezh. "
                            },
                            {
                                "text": "Ar re holl a zo ganin a salud ac'hanout. Salud ar re a gar ac'hanomp er feiz. Ar c'hras ra vo ganeoc'h holl! Amen.    "
                            }
                        ]
                    }
                ]
            },
            {
                "names": [
                    "Philemon"
                ],
                "usfm_id": "Philemon",
                "abbreviation": "Phlm",
                "chapters": [
                    {
                        "verses": [
                            {
                                "text": "Paol, prizoniad Jezuz-Krist, ha Timote hor breur, da Filemon, hor c'haret-mat hag hor c'henlabourer, "
                            },
                            {
                                "text": "d'hor c'haret-mat Apfia, da Arkipuz hor c'henvrezelour, ha d'an Iliz a zo en da di: "
                            },
                            {
                                "text": "Ar c'hras hag ar peoc'h ra vo roet deoc'h a-berzh Doue hon Tad hag an Aotrou Jezuz-Krist! "
                            },
                            {
                                "text": "   Trugarekaat a ran va Doue dalc'hmat, o kaout so\u00f1j ac'hanout em pedenno\u00f9, "
                            },
                            {
                                "text": "o veza\u00f1 klevet diwar-benn ar feiz ac'h eus en Aotrou Jezuz ha da garantez evit an holl sent, "
                            },
                            {
                                "text": "evit ma vo efedus oberenn da feiz nerzhus en ur lakaat da c'houzout an holl vat en em ra en ho touez e Jezuz-Krist. "
                            },
                            {
                                "text": "Rak, va breur, da garantez he deus roet deomp ul levenez vras hag ur frealz mat, dre ma ec'h eus laouenaet kalono\u00f9 ar sent.  "
                            },
                            {
                                "text": "   Dre-se, petra bennak ma em eus e Krist ul librentez vras da c'hourc'hemenn dit ar pezh a zo dereat, "
                            },
                            {
                                "text": "koulskoude e pedan kentoc'h ac'hanout en anv ar garantez, o veza\u00f1 ar pezh ez on, Paol koshaet, ha brema\u00f1 zoken prizoniad Jezuz-Krist, "
                            },
                            {
                                "text": "e pedan ac'hanout evit va bugel Onezim, am eus ganet o veza\u00f1 er chadenno\u00f9, "
                            },
                            {
                                "text": "a zo bet gwechall didalvoud dit, met a zo brema\u00f1 talvoudek dit koulz ha din, hag a gasan en-dro dit. "
                            },
                            {
                                "text": "Degemer anezha\u00f1 evel va c'halon va-unan. "
                            },
                            {
                                "text": "C'hoant em boa d'e zerc'hel ganin, evit ma servije ac'hanon en da lec'h en ereo\u00f9 ma'z on evit an Aviel. "
                            },
                            {
                                "text": "Met n'eo ket bet fellet din ober netra hep da ali, evit na vefe ket da vadober evel un dra ret, met a volontez vat. "
                            },
                            {
                                "text": "Rak marteze n'eo bet pellaet diouzhit nemet evit un nebeud amzer, evit ma kavi anezha\u00f1 a-nevez da viken, "
                            },
                            {
                                "text": "n'eo ket mui evel ur sklavour, met dreist ur sklavour, evel ur breur karet-mat, dreist-holl ganin-me ha muioc'h c'hoazh ganit-te, hervez ar c'hig hag hervez an Aotrou. "
                            },
                            {
                                "text": "Mar sellez eta ac'hanon evel unanet dit, degemer anezha\u00f1 eveldon va-unan. "
                            },
                            {
                                "text": "Mar en deus graet ur gaou bennak ouzhit pe mar dle dit un dra bennak, laka kement-se war va c'hont. "
                            },
                            {
                                "text": "Me Paol a skriv kement-ma\u00f1 eus va dorn va-unan, me en paeo hep lavarout dit penaos en em dleez da-unan din. "
                            },
                            {
                                "text": "Ya, breur, ra resevin ar blijadur-se diganit en Aotrou, laouena va c'halon en Aotrou. "
                            },
                            {
                                "text": "Skriva\u00f1 a ran dit leun a fizia\u00f1s e senti ouzhin, oc'h anavezout penaos e ri zoken muioc'h eget na lavaran.  "
                            },
                            {
                                "text": "   War un dro, kempenn din ul lojeiz, rak esperout a ran e vin rentet deoc'h dre ho pedenno\u00f9. "
                            },
                            {
                                "text": "Epafraz, va c'henbrizoniad e Jezuz-Krist, "
                            },
                            {
                                "text": "Mark, Aristark, Demaz, ha Lukaz, va c'henlabourerien, a salud ac'hanout. "
                            },
                            {
                                "text": "Ra vo gras hon Aotrou Jezuz-Krist gant ho spered! Amen.    "
                            }
                        ]
                    }
                ]
            },
            {
                "names": [
                    "Hebrews"
                ],
                "usfm_id": "Hebrews",
                "abbreviation": "Heb",
                "chapters": [
                    {
                        "verses": [
                            {
                                "text": "   Doue, goude beza\u00f1 gwechall komzet d'hon tado\u00f9 meur a wech hag e meur a zoare dre ar brofeded, "
                            },
                            {
                                "text": "en deus komzet ouzhimp en amzer diwezha\u00f1-ma\u00f1 dre e Vab, a zo bet lakaet ganta\u00f1 da heritour war an holl drao\u00f9, dreza\u00f1 ivez en deus krouet ar bed. "
                            },
                            {
                                "text": "Hema\u00f1 a zo splannder skedus e c'hloar hag he\u00f1velder e bersonelezh, derc'hel a ra an holl drao\u00f9 dre e c'her galloudek. E\u00f1 en deus graet e-unan ar c'hlanidigezh eus hor pec'hedo\u00f9 hag a zo en em azezet a-zehou d'ar Veurdez doueel el lec'hio\u00f9 uhel meurbet. "
                            },
                            {
                                "text": "Graet eo bet seul-vui uheloc'h eget an aeled ma en deus bet da h\u00earezh un anv gwelloc'h eget o hini, "
                            },
                            {
                                "text": "rak da behini eus an aeled en deus Doue biskoazh lavaret: Te eo va Mab, da c'hanet em eus hiziv? Pe c'hoazh: Me a vo un Tad dezha\u00f1, hag e\u00f1 a vo ur Mab din? "
                            },
                            {
                                "text": "Hag adarre, pa zegas er bed ar c'henta\u00f1-ganet, e lavar: Ra azeulo holl aeled Doue anezha\u00f1. "
                            },
                            {
                                "text": "Diwar-benn an aeled, e lavar: Ober a ra eus e aeled speredo\u00f9 hag eus e servijerien flammo\u00f9 tan. "
                            },
                            {
                                "text": "Met diwar-benn ar Mab, e lavar: O Doue! Da dron a chomo e kantvedo\u00f9 ar c'hantvedo\u00f9, gwalenn da ren a zo ur walenn a reizhder, "
                            },
                            {
                                "text": "karet ec'h eus ar reizhder ha kasaet an direizhder, dre-se, o Doue, da Zoue en deus da olevet gant un eoul a levenez dreist da genseurted. "
                            },
                            {
                                "text": "Hag ivez: Te Aotrou, ac'h eus diazezet an douar abaoe ar penn-kenta\u00f1, an ne\u00f1vo\u00f9 a zo labour da zaouarn, "
                            },
                            {
                                "text": "da netra e teuint met e chomi, koshaat a raint holl evel ur gwiskamant, "
                            },
                            {
                                "text": "te a rollo anezho evel ur vantell hag e vint che\u00f1chet, met te eo an hevelep hini ha da vloavezhio\u00f9 n'echuint ket. "
                            },
                            {
                                "text": "Ha da behini eus an aeled en deus biskoazh lavaret: Azez a-zehou din, betek ma em bo graet eus da enebourien ur skabell dindan da dreid? "
                            },
                            {
                                "text": "Ha n'int ket holl speredo\u00f9 o vinistra\u00f1, kaset da seveni\u00f1 ur servij e-ke\u00f1ver a re a dle kaout ar silvidigezh da h\u00earezh?  "
                            }
                        ]
                    },
                    {
                        "verses": [
                            {
                                "text": "   Rak-se e tleomp en em staga\u00f1 startoc'h ouzh an trao\u00f9 hon eus klevet, gant aon na vefemp kollet en diabell. "
                            },
                            {
                                "text": "Rak mar d-eo bet galloudus ar gomz prezeget gant an aeled, ha mar he deus pep torridigezh ha pep disentidigezh resevet ur paeamant reizh, "
                            },
                            {
                                "text": "penaos e c'hellimp tec'hout kuit mar dilezomp ur silvidigezh ken bras, a zo bet prezeget da genta\u00f1 gant an Aotrou, a zo bet roet deomp evel gwirion gant ar re o deus e glevet, "
                            },
                            {
                                "text": "Doue o nerzha\u00f1 o zesteni dre sino\u00f9 ha burzhudo\u00f9, dre veur a virakl ha donezono\u00f9 ar Spered-Santel hervez e volontez?  "
                            },
                            {
                                "text": "   Rak n'en deus ket lakaet dindan galloud an aeled ar bed da zont, a gomzomp diwar e benn. "
                            },
                            {
                                "text": "Met unan bennak en ul lech bennak en deus testeniet evel-se: Petra eo an den evit ma ec'h eus so\u00f1j anezha\u00f1, pe mab an den evit ma parez da sell warna\u00f1? "
                            },
                            {
                                "text": "Graet ec'h eus anezha\u00f1 un nebeud izeloc'h eget an aeled, e gurunet ec'h eus gant gloar hag enor, e lakaet ec'h eus da vestr war obero\u00f9 da zaouarn, "
                            },
                            {
                                "text": "ha lakaet ec'h eus an holl drao\u00f9 dindan e dreid. Rak Doue, o veza\u00f1 lakaet an holl drao\u00f9 dindana\u00f1, n'en deus lezet netra na vefe ket dindana\u00f1. Met ne welomp ket c'hoazh brema\u00f1 ez eo pep tra dindana\u00f1. "
                            },
                            {
                                "text": "Met gwelout a reomp Jezuz kurunet gant gloar hag enor; graet eo bet un nebeud izeloc'h eget an aeled dre ar marv en deus gouza\u00f1vet, evit dre c'hras Doue ma anavezje ar marv evit an holl. "
                            },
                            {
                                "text": "A-dra-sur, e oa dereat penaos an hini ema\u00f1 an holl drao\u00f9 evita\u00f1 ha dreza\u00f1, o fellout dezha\u00f1 degas d'ar gloar meur a vibien, a lakaje da veza\u00f1 peurvat dre boanio\u00f9 Pri\u00f1s o silvidigezh. "
                            },
                            {
                                "text": "Rak hag an hini a santela hag ar re a zo santelaet a zeu eus unan hepken. Abalamour da-se n'en deus ket mezh ouzh o gervel e vreudeur, "
                            },
                            {
                                "text": "en ur lavarout: Kemenn a rin da anv da'm breudeur, meuli\u00f1 a rin ac'hanout e-kreiz ar vodadenn, "
                            },
                            {
                                "text": "ha c'hoazh: Me en em fizio enna\u00f1, ha c'hoazh: Setu me ama\u00f1, me hag ar vugale en deus Doue roet din. "
                            },
                            {
                                "text": "Pa o deus eta ar vugale lod er c'hig hag er gwad, e\u00f1 en deus bet ivez lod e kement-se, evit ma tiskarje dre ar marv an hini en doa ar galloud war ar marv, da lavarout eo an diaoul, "
                            },
                            {
                                "text": "ha ma tieubje ar re holl a oa e-pad o buhez dindan ar sklaverezh dre aon rak ar marv. "
                            },
                            {
                                "text": "Rak a-dra-sur n'en deus ket sikouret aeled, met sikouret en deus lignez Abraham. "
                            },
                            {
                                "text": "Dre-se eo bet ret ma teuje e pep tra he\u00f1vel ouzh e vreudeur, evit ma vije ur beleg meur trugarezus ha feal en trao\u00f9 a sell ouzh Doue, evit dasprena\u00f1 pec'hedo\u00f9 ar bobl, "
                            },
                            {
                                "text": "rak, o veza\u00f1 bet temptet e-unan er pezh en deus gouza\u00f1vet, e c'hell sikour ar re a zo temptet.  "
                            }
                        ]
                    },
                    {
                        "verses": [
                            {
                                "text": "   Rak-se, breudeur santel o deus lod er c'halvidigezh ne\u00f1vel, eveshait ouzh an abostol hag ar beleg-meur eus ar feiz a anzavomp, Jezuz-Krist, "
                            },
                            {
                                "text": "a zo bet feal d'an hini en deus e ziazezet, evel ma voe Moizez ivez en e holl diegezh. "
                            },
                            {
                                "text": "Rak kavet eo bet dellezek eus ur gloar dreist hini Moizez, dre ma'z eo brasoc'h enor an hini a sav an ti eget enor an ti e-unan. "
                            },
                            {
                                "text": "Pep ti a zo bet savet gant unan bennak, hogen an hini a sav pep tra eo Doue. "
                            },
                            {
                                "text": "Moizez e gwirionez a zo bet feal en e holl di evel ur servijer, evit rei\u00f1 testeni d'ar pezh a dlee beza\u00f1 lavaret, "
                            },
                            {
                                "text": "met Krist a zo bet lakaet evel Mab da vestr war e di, ha ni eo e di, gant ma virimp betek an diwezh ar fizia\u00f1s start hag an espera\u00f1s a dennomp gloar diouti.  "
                            },
                            {
                                "text": "   Setu perak, evel ma lavar ar Spered-Santel: Hiziv, mar klevit e vouezh, "
                            },
                            {
                                "text": "na galedit ket ho kalono\u00f9 evel ma c'hoarvezas e-doug an enebiezh e deiz an temptadur el lec'h distro, "
                            },
                            {
                                "text": "e-lec'h ho tado\u00f9 a demptas ac'hanon, a amprouas ac'hanon hag a welas va obero\u00f9 e-pad daou-ugent vloaz. "
                            },
                            {
                                "text": "Dre-se e voen imoret a-enep ar rummad-se hag em eus lavaret: O c'halon en em ziank bepred ha n'o deus ket anavezet va hento\u00f9. "
                            },
                            {
                                "text": "Touet em eus eta em c'hounnar: N'antreint ket em diskuizh. "
                            },
                            {
                                "text": "Breudeur, diwallit n'en defe unan bennak ac'hanoc'h ur galon fall ha diskredik, hag na drofe kein d'an Doue bev. "
                            },
                            {
                                "text": "Met en em gennerzhit an eil egile bemdez, e-pad ma'z eo lavaret: Hiziv. Evel-se ra n'en em galedfe unan bennak ac'hanoc'h dre dromplerezh ar pec'hed. "
                            },
                            {
                                "text": "Rak deuet omp da veza\u00f1 lodennek e Krist, gant ma virimp start betek an diwezh hor fizia\u00f1s kenta\u00f1, "
                            },
                            {
                                "text": "e-pad ma'z eo lavaret: Hiziv, mar klevit e vouezh, na galedit ket ho kalono\u00f9 evel ma c'hoarvezas e-doug an enebiezh. "
                            },
                            {
                                "text": "Piv a voe a re a enebas goude beza\u00f1 klevet, nemet ar re holl a zeuas kuit eus Ejipt dindan renerezh Moizez? "
                            },
                            {
                                "text": "Hag a-enep piv e voe Doue imoret e-pad daou-ugent vloaz, nemet a-enep ar re a bec'has hag a gouezhas o c'horfo\u00f9 el lec'h distro? "
                            },
                            {
                                "text": "Ha da biv e touas n'antrejent ket en e ziskuizh, nemet d'ar re a oa disent? "
                            },
                            {
                                "text": "Evel-se e welomp penaos ne c'helljont ket antreal abalamour d'o diskredoni.  "
                            }
                        ]
                    },
                    {
                        "verses": [
                            {
                                "text": "Hor bezet aon eta, pa'z eo bet lezet ganeomp ur bromesa d'antreal en e ziskuizh, n'en defe unan bennak ac'hanoc'h diskouezet beza\u00f1 he dilezet. "
                            },
                            {
                                "text": "Rak ar c'helo\u00f9 mat a zo bet kemennet deomp koulz ha dezho, met ar ger o deus klevet n'eo ket bet talvoudus dezho rak n'eo ket bet ar feiz kevret er re o deus klevet. "
                            },
                            {
                                "text": "Evidomp-ni hon eus kredet, ec'h antreomp en diskuizh, hervez ar pezh en deus lavaret: Evel ma em eus touet em c'hounnar, n'antreint ket em diskuizh. Koulskoude e obero\u00f9 a oa peurc'hraet abaoe krouidigezh ar bed. "
                            },
                            {
                                "text": "Rak en deus komzet evel-se en ul lec'h bennak diwar-benn ar seizhvet devezh: Doue en em ziskuizhas ar seizhvet devezh eus e holl obero\u00f9. "
                            },
                            {
                                "text": "Hag ama\u00f1 c'hoazh: N'antreint ket em diskuizh. "
                            },
                            {
                                "text": "Pa'z eo gwir eta ec'h antreo hinienno\u00f9 e-barzh, ha pa n'eo ket antreet ar re a oa bet graet dezho da genta\u00f1 ar bromesa abalamour d'o diskredoni, "
                            },
                            {
                                "text": "Doue a verk a-nevez un devezh dre ar ger-ma\u00f1: Hiziv, o lavarout dre Zavid ken pell goude, evel ma'z eo lavaret uheloc'h: Hiziv, mar klevit e vouezh, na galedit ket ho kalono\u00f9. "
                            },
                            {
                                "text": "Rak m'en dije Jozue o c'haset en diskuizh, ne gomzje ket goude-se eus un devezh all. "
                            },
                            {
                                "text": "Chom a ra eta un diskuizh a sabad evit pobl Doue. "
                            },
                            {
                                "text": "Rak an hini a zo antreet en e ziskuizh en em ziskuizh eus e obero\u00f9, evel ma reas Doue eus e re. "
                            },
                            {
                                "text": "En em akedomp eta da antreal en diskuizh-se, gant aon na gouezhfe unan bennak en un hevelep diskredoni. "
                            },
                            {
                                "text": "Rak ger Doue a zo bev ha nerzhus, lemmoc'h eget kleze a zaou droc'h ebet, o treuzi\u00f1 betek disparti an ene diouzh ar spered, ar junto\u00f9 diouzh ar mel, hag o merzhout so\u00f1jezono\u00f9 ha mennado\u00f9 ar galon. "
                            },
                            {
                                "text": "N'eus krouadur ebet hag a vefe kuzhet diraza\u00f1, met an holl drao\u00f9 a zo en noazh ha dizolo da zaoulagad an hini e tleomp renta\u00f1 kont dezha\u00f1.  "
                            },
                            {
                                "text": "   Peogwir eta hon eus ur beleg meur en deus treuzet an ne\u00f1v, Jezuz Mab Doue, dalc'homp start hon anzavadenn a feiz. "
                            },
                            {
                                "text": "Rak n'hon eus ket ur beleg-meur na c'hellfe ket kaout truez d'hon dinerzhded, er c'hontrol temptet eo bet eveldomp en holl drao\u00f9, met hep pec'hi\u00f1. "
                            },
                            {
                                "text": "Tostaomp eta gant fizia\u00f1s ouzh tron ar c'hras, evit kaout trugarez ha kavout gras, hag evit beza\u00f1 sikouret en amzer dereat.  "
                            }
                        ]
                    },
                    {
                        "verses": [
                            {
                                "text": "Rak pep beleg-meur kemeret e-touez an dud a zo lakaet evit an dud e trao\u00f9 a sell ouzh Doue, evit ma kinnigo profo\u00f9 hag aberzho\u00f9 evit ar pec'hedo\u00f9. "
                            },
                            {
                                "text": "Gallout a ra kaout truez ouzh ar re a zo en diouiziegezh hag en errol, peogwir eo e\u00f1 ivez e-unan e-kreiz an dinerzhded. "
                            },
                            {
                                "text": "Abalamour da gement-se e tle kinnig aberzho\u00f9 evit e bec'hedo\u00f9 e-unan, kenkoulz hag evit re ar bobl. "
                            },
                            {
                                "text": "Den ne c'hell kemer an enor-se anezha\u00f1 e-unan, nemet an hini a zo galvet gant Doue evel Aaron. "
                            },
                            {
                                "text": "Evel-se ivez Krist n'en deus ket kemeret evita\u00f1 e-unan ar gloar da veza\u00f1 beleg-meur, met resevet en deus digant an hini en deus lavaret: Te eo va Mab, da c'hanet em eus hiziv. "
                            },
                            {
                                "text": "Evel ma lavar ivez en ul lec'h all: Te a zo beleg da viken hervez urzh Melkizedek. "
                            },
                            {
                                "text": "E\u00f1 eo an hini, e-pad deizio\u00f9 e gig, o veza\u00f1 kinniget pedenno\u00f9 ha goulenno\u00f9 gant kriadenno\u00f9 bras ha gant daero\u00f9 d'an hini a c'helle e savetei\u00f1 eus ar marv, hag o veza\u00f1 bet selaouet en abeg d'e zouja\u00f1s Doue, "
                            },
                            {
                                "text": "en deus desket ar sentidigezh dre an trao\u00f9 en deus gouza\u00f1vet, petra bennak ma oa Mab. "
                            },
                            {
                                "text": "Bet lakaet da veza\u00f1 peurvat, eo deuet da veza\u00f1 an oberour eus ur silvidigezh peurbadus evit ar re holl a sent outa\u00f1, "
                            },
                            {
                                "text": "Doue o veza\u00f1 e ziskl\u00eariet beleg-meur hervez urzh Melkizedek.  "
                            },
                            {
                                "text": "   Kalz a drao\u00f9 hon eus da lavarout diwar-benn kement-se, ha trao\u00f9 diaes da zisplega\u00f1, dre ma'z oc'h deuet gorrek da gompren. "
                            },
                            {
                                "text": "Rak e-lec'h ma tlejec'h abaoe pell zo beza\u00f1 mistri, ezhomm hoc'h eus c'hoazh da zeski\u00f1 ar c'hentelio\u00f9 kenta\u00f1 eus komzo\u00f9 Doue, hag oc'h deuet da gaout ezhomm a laezh kentoc'h eget a voued kre\u00f1v. "
                            },
                            {
                                "text": "Hogen an hini a zo maget gant laezh ne gompren ket ger ar reizhder, rak ur bugel bihan eo. "
                            },
                            {
                                "text": "Met ar boued kre\u00f1v a zo evit an dud en oad, evit ar re hag o deus dre gustum o skiant doareet da ziforc'hi\u00f1 ar mad diouzh an droug.  "
                            }
                        ]
                    },
                    {
                        "verses": [
                            {
                                "text": "Setu perak, o lezel ar c'hentelio\u00f9 kenta\u00f1 eus Krist, en em roomp d'ar barfeted, hep lakaat a-nevez an diazez eus nac'hidigezh an obero\u00f9 marv, eus ar feiz e Doue, "
                            },
                            {
                                "text": "eus kelennadurezh ar badezianto\u00f9, eus al lakadur-daouarn, eus an adsavidigezh a-douez ar re varv hag eus ar varn peurbadus. "
                            },
                            {
                                "text": "Kement-se eo ar pezh a raimp, mar plij gant Doue.  "
                            },
                            {
                                "text": "   Rak ar re a zo bet ur wech skl\u00earijennet, o deus ta\u00f1vaet an donezon ne\u00f1vel, o deus bet o lod er Spered-Santel, "
                            },
                            {
                                "text": "o deus ta\u00f1vaet ger mat Doue ha galloudo\u00f9 ar bed da zont, "
                            },
                            {
                                "text": "hag a zo kouezhet, ne c'heller ken o adnevezi\u00f1 hag o degas d'ar geuzidigezh, peogwir e stagont ouzh ar groaz a-nevez evito o-unan Mab Doue, o lakaat anezha\u00f1 e gwel d'an dismega\u00f1s. "
                            },
                            {
                                "text": "Rak un douar douret gant ar glav a gouezh warna\u00f1 alies hag a ro geot mat d'ar re a labour anezha\u00f1, a resev ur vennozh digant Doue, "
                            },
                            {
                                "text": "met an hini a ro drein hag askol, a zo dianzavet ha prest da veza\u00f1 milliget; e ziwezh eo beza\u00f1 devet. "
                            },
                            {
                                "text": "Koulskoude, re garet-mat, e c'hortozomp diganeoc'h trao\u00f9 gwelloc'h hag a sell ouzh ar silvidigezh, petra bennak ma komzomp evel-se. "
                            },
                            {
                                "text": "Rak Doue n'eo ket direizh evit ankounac'haat hoc'h obero\u00f9 ha labour ho karantez hoc'h eus diskouezet evit e anv, o veza\u00f1 sikouret hag o sikour c'hoazh ar sent. "
                            },
                            {
                                "text": "Fellout a ra deomp e tiskouezfe pep hini ac'hanoc'h un hevelep aked, da virout betek an diwezh ur fizia\u00f1s leun en espera\u00f1s, "
                            },
                            {
                                "text": "evit na zeuot ket didalvez, met ma teuot he\u00f1vel ouzh ar re o deus ar promesao\u00f9 da h\u00earezh dre ar feiz ha dre ar basianted.  "
                            },
                            {
                                "text": "   Pa reas Doue ar bromesa da Abraham, evel na c'helle ket toui\u00f1 dre unan brasoc'h, e touas dreza\u00f1 e-unan "
                            },
                            {
                                "text": "hag e lavaras: Me a vennigo ac'hanout a-dra-sur, hag e kreskin ac'hanout a-dra-sur. "
                            },
                            {
                                "text": "Evel-se eo e resevas ar bromesa, o veza\u00f1 gortozet gant dalc'husted. "
                            },
                            {
                                "text": "An dud avat a dou dre un hini a zo brasoc'h egeto, hag ul le evit asura\u00f1 an trao\u00f9 a echu an holl dislavaro\u00f9. "
                            },
                            {
                                "text": "Dre-se Doue, o c'hoantaat diskouez gwelloc'h c'hoazh da heritourien ar bromesa digemm e vennad, a reas gant ul le, "
                            },
                            {
                                "text": "evit ma hor bo ur frealz galloudek, dre an daou dra digemmus-se na c'hell ket Doue gaouiadi\u00f1 enno, ni hag a glask ur repu e perc'hennidigezh nerzhus an espera\u00f1s kinniget deomp. "
                            },
                            {
                                "text": "Mirout a reomp an espera\u00f1s-se evel un eor eus hon ene, sur ha start, hag a ya e diabarzh ar ouel, "
                            },
                            {
                                "text": "e-lec'h ma'z eo Jezuz antreet evidomp evel un diaraoger, o veza\u00f1 bet graet beleg-meur peurbadus hervez urzh Melkizedek.  "
                            }
                        ]
                    },
                    {
                        "verses": [
                            {
                                "text": "   Ar Melkizedek-se, roue Salem, beleg an Doue Uhel-Meurbet, a yeas war arbenn da Abraham pa zistroe goude beza\u00f1 trec'het ar rouaned, a vennigas anezha\u00f1, "
                            },
                            {
                                "text": "hag a resevas ivez digant Abraham an deog eus kement en doa kemeret, a dalv da lavarout da genta\u00f1 roue ar reizhder hervez e anv, ouzhpenn a oa roue Salem da lavarout eo roue a beoc'h, "
                            },
                            {
                                "text": "a zo hep tad, hep mamm, hep lignez, hep dero\u00f9 a zeizio\u00f9 na ziwezh a vuhez, met a zo rentet he\u00f1vel ouzh Mab Doue, a chom beleg da viken. "
                            },
                            {
                                "text": "Brema\u00f1 eveshait pegen bras eo an hini a voe roet dezha\u00f1 gant an uheldad Abraham an deog eus ar preizhadur. "
                            },
                            {
                                "text": "Ar re eus mibien Levi a ra ar garg a velegiezh o deus an urzh, hervez al lezenn, da sevel an deog war ar bobl, da lavarout eo war o breudeur deuet koulskoude eus lounezhi Abraham, "
                            },
                            {
                                "text": "met e\u00f1, ha ne oa ket eus an hevelep tiegezh evelto, a savas an deog war Abraham, hag a vennigas an hini en doa ar promesao\u00f9. "
                            },
                            {
                                "text": "Hogen, hep dislavar, an hini bihana\u00f1 eo a zo benniget gant an hini brasa\u00f1. "
                            },
                            {
                                "text": "Ama\u00f1 eo tud varvel hag a sav an deog, met aze eo testeniet penaos an hini en resev a zo bev. "
                            },
                            {
                                "text": "Ouzhpenn, Levi, a sav an deog, en deus ivez paeet anezha\u00f1 dre Abraham, koulz lavarout, "
                            },
                            {
                                "text": "rak e oa c'hoazh e lounezhi e dad, pa yeas Melkizedek war arbenn dezha\u00f1. "
                            },
                            {
                                "text": "Mar bije eta ar barfeted en em gavet e belegiezh Levi, rak dindan houma\u00f1 eo a zo bet roet al lezenn d'ar bobl, petra e oa ezhomm c'hoazh ma savje ur beleg all hervez urzh Melkizedek ha nann hervez urzh Aaron? "
                            },
                            {
                                "text": "Hag ar velegiezh o veza\u00f1 che\u00f1chet, e oa ret ivez ma vije ur che\u00f1chamant a lezenn. "
                            },
                            {
                                "text": "Rak an hini a vez lavaret kement-se diwar e benn a zo eus ur meuriad all, diouta\u00f1 den ebet n'en deus servijet ouzh an aoter. "
                            },
                            {
                                "text": "Sklaer eo penaos hon Aotrou a zo deuet eus Juda, meuriad n'en deus lavaret Moizez netra diwar e benn e-ke\u00f1ver ar velegiezh. "
                            },
                            {
                                "text": "Kement-se a zeu meurbet anatoc'h pa en em sav ur beleg hervez he\u00f1veledigezh Melkizedek, "
                            },
                            {
                                "text": "a zo bet lakaet en e garg nann hervez ul lezenn eus ur gourc'hemenn kigel met hervez galloud ur vuhez peurbadus, "
                            },
                            {
                                "text": "rak testeniet eo: Te a zo beleg da viken hervez urzh Melkizedek. "
                            },
                            {
                                "text": "Evel-se ar gourc'hemenn kenta\u00f1 a zo bet torret abalamour d'e zic'halloudegezh ha d'e zidalvoudegezh, "
                            },
                            {
                                "text": "rak al lezenn n'he deus degaset netra d'ar barfeted. Lakaet eo bet en e lec'h un espera\u00f1s gwelloc'h, hag en em dostaomp ouzh Doue drezi. "
                            },
                            {
                                "text": "Ha n'eo ket bet lakaet en e garg hep le, "
                            },
                            {
                                "text": "rak ar re all a zo bet lakaet beleien hep le, met hema\u00f1 a zo bet lakaet en e garg gant al le eus an hini en deus lavaret dezha\u00f1: An Aotrou en deus touet ha n'en em dislavaro ket, te a zo beleg da viken hervez urzh Melkizedek. "
                            },
                            {
                                "text": "Jezuz a zo evel-se deuet kret eus un emglev kalz gwelloc'h. "
                            },
                            {
                                "text": "Ouzhpenn e-ke\u00f1ver ar veleien, ez eus bet un niver bras anezho, rak ar marv en deus miret outo da chom atav. "
                            },
                            {
                                "text": "Met e\u00f1, dre ma chom da viken, en deus ur velegiezh na dremeno ket. "
                            },
                            {
                                "text": "Dre-se e c'hell salvi\u00f1 ervat ar re a dosta ouzh Doue dreza\u00f1, pa'z eo bev bepred evit erbedi\u00f1 evito. "
                            },
                            {
                                "text": "Hag e oa ret deomp kaout un hevelep beleg-meur, santel, digablus, dinamm, dispartiet diouzh ar bec'herien, savet dreist an ne\u00f1vo\u00f9, "
                            },
                            {
                                "text": "n'en deus ket ezhomm, evel ar veleien-veur, da ginnig bemdez aberzho\u00f9, da genta\u00f1 evit e bec'hedo\u00f9 e-unan, ha goude evit re ar bobl, rak graet en deus kement-se ur wech oc'h en em ginnig e-unan. "
                            },
                            {
                                "text": "Rak al lezenn a laka beleien-veur tud hag a zo dinerzh, met ger al le, deuet war-lerc'h al lezenn, a laka ar Mab hag a zo peurvat da viken.  "
                            }
                        ]
                    },
                    {
                        "verses": [
                            {
                                "text": "   An dra penna\u00f1 eus ar pezh hon eus lavaret, eo ma hon eus un hevelep beleg-meur, a zo en em azezet a-zehou da dron ar Veurdez en ne\u00f1vo\u00f9, "
                            },
                            {
                                "text": "hag a zo ministr eus ar santual hag eus an tabernakl gwirion savet gant an Aotrou ha nann gant un den. "
                            },
                            {
                                "text": "Pep beleg-meur a zo lakaet en e garg evit kinnig profo\u00f9 hag aberzho\u00f9, dre-se eo ret en defe ivez hema\u00f1 un dra bennak da ginnig. "
                            },
                            {
                                "text": "Mar bije-e\u00f1 war an douar, ne vije ket beleg zoken, o veza\u00f1 ma ez eus beleien a ginnig ar profo\u00f9 hervez al lezenn "
                            },
                            {
                                "text": "hag a ra ur servij, eiladur ha skeud eus an trao\u00f9 ne\u00f1vel, hervez an urzh roet gant Doue da Voizez pa dlee sevel an tabernakl, rak lavaret eo bet dezha\u00f1: Laka evezh d'ober pep tra hervez ar skouer a zo bet diskouezet dit war ar menez. "
                            },
                            {
                                "text": "Met brema\u00f1 en deus resevet ur ministrerezh kement uheloc'h ma'z eo an hanterour eus un emglev kalz gwelloc'h hag a zo bet savet war gwelloc'h promesao\u00f9. "
                            },
                            {
                                "text": "Rak ma vije bet an emglev kenta\u00f1 hep si, ne vije ket bet lec'h evit un eilvet. "
                            },
                            {
                                "text": "Lavaret eo bet dezho evel un tamall: Setu, an deizio\u00f9 a zeuio, eme an Aotrou, ma rin un emglev nevez gant ti Israel ha gant ti Juda, "
                            },
                            {
                                "text": "nann un emglev evel an hini am eus graet gant o zado\u00f9 en deiz ma em eus kemeret anezho dre an dorn hag em eus tennet anezho eus bro Ejipt; rak n'o deus ket kendalc'het em emglev hag em eus o dilezet, eme an Aotrou. "
                            },
                            {
                                "text": "Met setu an emglev a rin gant ti Israel: Goude an deizio\u00f9-se, eme an Aotrou, e lakain va lezenno\u00f9 en o so\u00f1jo\u00f9 hag e skrivin anezho war o c'halono\u00f9, me a vo o Doue hag int a vo va fobl. "
                            },
                            {
                                "text": "Den ne gelenno mui nag e nesa\u00f1 nag e vreur o lavarout: Anavez an Aotrou. Rak an holl am anavezo, adalek an hini bihana\u00f1 betek an hini brasa\u00f1, "
                            },
                            {
                                "text": "dre ma vin trugarezus e-ke\u00f1ver o direizhder ha ne'm bo ken so\u00f1j eus o fec'hedo\u00f9 nag eus o fallentezio\u00f9. "
                            },
                            {
                                "text": "O komz diwar-benn un emglev nevez, e tiskl\u00earias e oa kozh an hini kenta\u00f1. Hag ar pezh a zo deuet da veza\u00f1 hen ha koshaet, a zo prest da vont da get.  "
                            }
                        ]
                    },
                    {
                        "verses": [
                            {
                                "text": "   An emglev kenta\u00f1 en doa ivez eta gourc'hemenno\u00f9 diwar-benn al lid doueel hag ar santual douarel. "
                            },
                            {
                                "text": "Un tabernakl kenta\u00f1 a zo bet savet, ma oa enna\u00f1 ar c'hantolor, an daol hag ar barao\u00f9 a ginnig; galvet e oa al lec'h santel. "
                            },
                            {
                                "text": "En tu all d'an eil gouel e oa an tabernakl galvet sant ar sent, "
                            },
                            {
                                "text": "eno e oa an aoter aour evit an eza\u00f1s hag arc'h an emglev holl c'holoet a aour, e-lec'h ma oa ul lestr aour hag enna\u00f1 ar mann, gwialenn Aaron he doa bleuniet ha taolenno\u00f9 an emglev. "
                            },
                            {
                                "text": "Dreist an arc'h e oa cherubined ar gloar, o c'holei\u00f1 gant o skeud al lec'h-a-drugarez, ar pezh n'eo ket ret komz diwar e benn brema\u00f1 dre ar munud. "
                            },
                            {
                                "text": "Hag an trao\u00f9-se o veza\u00f1 evel-se lakaet, ar veleien a ya bepred e-barzh an tabernakl kenta\u00f1 en ur ober al lid, "
                            },
                            {
                                "text": "met ar beleg-meur e-unan a ya e-barzh an eilvet ur wech ar bloaz, nann hep dougen gwad kinniget evita\u00f1 e-unan hag evit pec'hedo\u00f9 ar bobl. "
                            },
                            {
                                "text": "Ar Spered-Santel a ziskouez dre eno penaos hent sant ar sent ne oa ket c'hoazh digor e-keit ha ma chome an tabernakl kenta\u00f1. "
                            },
                            {
                                "text": "Ur skeudenn e oa evit an amzer a-vrema\u00f1: kinniget e veze profo\u00f9 hag aberzho\u00f9 na c'hellent ket lakaat peurvat e-ke\u00f1ver ar goustia\u00f1s an hini a rae al lid, "
                            },
                            {
                                "text": "hag a oa hepken gourc'hemenno\u00f9 kigel, gant bouedo\u00f9, evajo\u00f9 ha meur a walc'hidigezh, lakaet betek an amzer ma vije renevezet pep tra. "
                            },
                            {
                                "text": "Met Krist a zo deuet evel beleg-meur eus ar mado\u00f9 da zont, o veza\u00f1 tremenet dre un tabernakl brasoc'h ha parfetoc'h n'eo ket bet graet gant dorn an den, da lavarout eo n'eo ket eus ar grouidigezh-ma\u00f1, "
                            },
                            {
                                "text": "aet eo ur wech hepken e sant ar sent, nann gant gwad ar bouc'hed hag hini al leueo\u00f9 met gant e hini e-unan, o veza\u00f1 gounezet un dasprenadur peurbadus. "
                            },
                            {
                                "text": "Rak mar deu gwad an tirvi hag ar bouc'hed ha ludu un annoar, skuilhet war ar re saotret, a santela anezho e-ke\u00f1ver glanded ar c'hig, "
                            },
                            {
                                "text": "pegement muioc'h gwad Krist, hag a zo dre ar Spered peurbadus en em ginniget e-unan dinamm da Zoue, a c'hlanaio ho koustia\u00f1s eus an obero\u00f9 marv, evit ma servijot an Doue bev. "
                            },
                            {
                                "text": "Ha dre-se eo an hanterour eus un emglev nevez, evit, ur wech paeet dre ar marv an torridigezhio\u00f9 graet dindan an emglev kenta\u00f1, ma resevo ar re c'halvet ar bromesa eus un h\u00earezh peurbadus. "
                            },
                            {
                                "text": "Rak e-lec'h ma ez eus un testamant, eo ret e vefe prouet marv an testamanter. "
                            },
                            {
                                "text": "Rak goude ar marv eo e teu an testamant da veza\u00f1 talvoudek, peogwir n'en deus nerzh ebet e-pad ma'z eo bev an testamanter. "
                            },
                            {
                                "text": "Setu perak an emglev kenta\u00f1 ivez ne voe ket lakaet hep skuilha\u00f1 gwad. "
                            },
                            {
                                "text": "Goude m'en doe Moizez diskl\u00eariet d'an holl bobl ar gourc'hemenno\u00f9 eus al lezenn en o fezh, e kemeras gwad al leueo\u00f9 hag ar bouc'hed, gant dour, gloan ruz ha sikadez, hag e sparfas war al levr e-unan ha war an holl bobl, "
                            },
                            {
                                "text": "en ur lavarout: Hema\u00f1 eo gwad an emglev en deus Doue urzhiet evidoc'h. "
                            },
                            {
                                "text": "Ober a reas ivez sparfadur gwad war an tabernakl ha war holl listri al lid. "
                            },
                            {
                                "text": "An darn vuia\u00f1 eus an trao\u00f9 a zo glanaet gant ar gwad hervez al lezenn, hag hep skuilha\u00f1 gwad n'eus ket a bardon. "
                            },
                            {
                                "text": "Ret e oa eta da skeudenn an trao\u00f9 a zo en ne\u00f1vo\u00f9 beza\u00f1 glanaet en doare-se, met ret e oa d'an trao\u00f9 ne\u00f1vel o-unan beza\u00f1 glanaet gant aberzho\u00f9 kalz gwelloc'h c'hoazh. "
                            },
                            {
                                "text": "Rak Krist n'eo ket aet e-barzh ur santual graet gant dorn an den evel skeudenn an hini gwirion, met aet eo e-barzh an ne\u00f1v e-unan, evit en em ziskouez brema\u00f1 evidomp dirak Doue, "
                            },
                            {
                                "text": "nann evit en em ginnig e-unan meur a wech, evel ma'z a bep bloaz ar beleg-meur e sant ar sent gant ur gwad all n'eo ket e hini, "
                            },
                            {
                                "text": "rak neuze en dije ranket gouza\u00f1v meur a wech abaoe krouidigezh ar bed, met brema\u00f1, e diwezh ar c'hantvedo\u00f9, eo en em ziskouezet ur wech hepken evit dilemel ar pec'hed oc'h en em aberzhi\u00f1 e-unan. "
                            },
                            {
                                "text": "Hag evel ma'z eo ret d'an dud mervel ur wech, ha goude-se e teu ar varnedigezh, "
                            },
                            {
                                "text": "en hevelep doare ivez Krist, o veza\u00f1 bet kinniget ur wech evit dougen pec'hedo\u00f9 kalz a dud, en em ziskouezo un eil gwech hep pec'hed d'ar re en gortoz evit ar silvidigezh.  "
                            }
                        ]
                    },
                    {
                        "verses": [
                            {
                                "text": "Gant al lezenn eta ema\u00f1 skeud ar mado\u00f9 da zont met n'ema\u00f1 ket eiladur gwirion an trao\u00f9; neuze ne c'hell morse, dre an hevelep aberzho\u00f9 a ginniger dalc'hmat bep bloaz, peurwellaat ar re a dosta. "
                            },
                            {
                                "text": "Anez e vije bet paouezet d'o c'hinnig, abalamour d'ar re a rae al lid, o veza\u00f1 ur wech glanaet, n'o dije bet ken koustia\u00f1s ebet eus o fec'hedo\u00f9. "
                            },
                            {
                                "text": "Met so\u00f1j ar pec'hedo\u00f9 a zo degaset bep bloaz gant an aberzho\u00f9-se, "
                            },
                            {
                                "text": "rak gwad an tirvi hag ar bouc'hed ne c'hell ket lemel ar pec'hedo\u00f9. "
                            },
                            {
                                "text": "Dre-se, o tont er bed, e\u00f1 a lavar: Ne'c'h eus c'hoantaet nag aberzho\u00f9 na profo\u00f9, met roet ec'h eus din ur c'horf, "
                            },
                            {
                                "text": "ne'c'h eus ket kemeret a blijadur el loskaberzho\u00f9 nag en aberzho\u00f9 evit ar pec'hed. "
                            },
                            {
                                "text": "Neuze em eus lavaret: Setu, e teuan, o Doue, evit ober da volontez, evel ma'z eo skrivet diwar va fenn e roll al levr. "
                            },
                            {
                                "text": "Goude beza\u00f1 lavaret da genta\u00f1: N'eo ket fellet dit aberzho\u00f9 na profo\u00f9 na loskaberzho\u00f9 nag aberzho\u00f9 evit ar pec'hed, ha ne'c'h eus ket kemeret plijadur enno, daoust ma'z int kinniget hervez al lezenn, "
                            },
                            {
                                "text": "e lavar c'hoazh: Setu, e teuan, o Doue, evit ober da volontez. Lemel a ra kuit an aberzh kenta\u00f1 evit lakaat an eil. "
                            },
                            {
                                "text": "Dre ar volontez-ma\u00f1 eo ez omp santelaet, dre ar prof eus korf Jezuz-Krist graet ur wech hepken. "
                            },
                            {
                                "text": "Ouzhpenn, pep beleg en em zalc'h bemdez oc'h ober ar servij hag o kinnig meur a wech an hevelep aberzho\u00f9, na c'hellont morse lemel ar pec'hedo\u00f9 kuit, "
                            },
                            {
                                "text": "met e\u00f1, o veza\u00f1 kinniget un aberzh hepken evit ar pec'hedo\u00f9, a zo en em azezet evit atav en tu dehou da Zoue, "
                            },
                            {
                                "text": "o c'hortoz diwar vrema\u00f1 ma teuio e enebourien da veza\u00f1 ar skabell dindan e dreid. "
                            },
                            {
                                "text": "Rak dre ur prof hepken, en deus rentet peurvat da viken ar re a zo santelaet. "
                            },
                            {
                                "text": "Ar Spered-Santel a ro deomp ivez an testeni a gement-se, rak goude beza\u00f1 lavaret da genta\u00f1: "
                            },
                            {
                                "text": "Setu an emglev a rin ganto: Goude an deizio\u00f9-se, eme an Aotrou, e lakain va lezenno\u00f9 en o c'halono\u00f9 hag e skrivin anezho en o so\u00f1jo\u00f9, e lavar c'hoazh: "
                            },
                            {
                                "text": "Ha ne'm bo ken so\u00f1j eus o fec'hedo\u00f9 nag eus o direizhderio\u00f9. "
                            },
                            {
                                "text": "Hag e-lec'h ma'z eo pardonet ar pec'hedo\u00f9, n'eus mui a brof evit ar pec'hed.  "
                            },
                            {
                                "text": "   Evel-se eta, breudeur, pa hon eus ar frankiz da vont e-barzh sant ar sent dre wad Jezuz, "
                            },
                            {
                                "text": "dre an hent nevez ha bev en deus digoret deomp a-dreuz ar ouel, da lavarout eo a-dreuz e gig, "
                            },
                            {
                                "text": "hag o veza\u00f1 ma hon eus ur beleg-meur lakaet war di Doue, "
                            },
                            {
                                "text": "tostaomp gant ur galon wirion hag ur fizia\u00f1s leun a feiz, o kaout ar c'halono\u00f9 glanaet eus loustoni ur goustia\u00f1s fall hag ar c'horf gwalc'het gant dour pur. "
                            },
                            {
                                "text": "Dalc'homp start anzavadenn hon espera\u00f1s, rak an hini en deus graet ar bromesa a zo feal. "
                            },
                            {
                                "text": "Lakaomp evezh an eil ouzh egile evit en em atiza\u00f1 d'ar garantez ha d'an obero\u00f9 mat. "
                            },
                            {
                                "text": "Na zilezomp ket hor bodadeg, evel m'o deus hinienno\u00f9 ar c'hiz d'ober, met en em aliomp an eil egile, ha kement-se muioc'h-muia\u00f1 dre ma welit an deiz o tostaat. "
                            },
                            {
                                "text": "Rak mar pec'homp a-youl goude beza\u00f1 resevet anaoudegezh ar wirionez, ne chom aberzh ebet evit ar pec'hedo\u00f9, "
                            },
                            {
                                "text": "met ur gortoz spontus eus ar varn hag eus an tan leskidik a dle lonka\u00f1 an enebourien. "
                            },
                            {
                                "text": "An neb en deus torret lezenn Moizez a zo lakaet d'ar marv hep trugarez war desteni daou pe dri zest. "
                            },
                            {
                                "text": "A bebezh kastiz brasoc'h a gav deoc'h ne vo ket kavet dellezek an hini a vac'ho gant e dreid Mab Doue, a gemero evit disantel gwad an emglev ez eo bet santelaet dreza\u00f1, hag a zismega\u00f1so Spered ar c'hras? "
                            },
                            {
                                "text": "Rak anavezout a reomp an hini en deus lavaret: Din-me eo ar ve\u00f1ja\u00f1s, me a rento tra evit tra, eme an Aotrou; ha c'hoazh: An Aotrou a varno e bobl. "
                            },
                            {
                                "text": "Un dra euzhus eo kouezha\u00f1 etre daouarn an Doue bev. "
                            },
                            {
                                "text": "Met ho pet so\u00f1j eus an deizio\u00f9 kenta\u00f1 ma hoc'h eus, goude beza\u00f1 bet skl\u00earijennet, gouza\u00f1vet stourmo\u00f9 bras gant poanio\u00f9, "
                            },
                            {
                                "text": "pa oac'h, diouzh un tu lakaet dirak an holl en dismega\u00f1so\u00f9 hag en trubuilho\u00f9, ha diouzh un tu all deuet da eil d'ar re o deus gouza\u00f1vet kement-se. "
                            },
                            {
                                "text": "Rak bet hoc'h eus truez ouzh va ereo\u00f9 hag asantet hoc'h eus gant levenez e vije dilamet diganeoc'h ho mado\u00f9, o c'houzout penaos ez eus evidoc'h en ne\u00f1vo\u00f9 mado\u00f9 gwelloc'h ha peurbadus. "
                            },
                            {
                                "text": "Na zilezit ket eta ho fizia\u00f1s, ur gopr bras a vo ganti. "
                            },
                            {
                                "text": "Ezhomm hoc'h eus a basianted, evit goude beza\u00f1 graet bolontez Doue, ma resevot ar pezh a zo bet prometet. "
                            },
                            {
                                "text": "Rak c'hoazh un nebeudig, gwall nebeud amzer, hag an hini a zeu a erruo ha ne zaleo ket. "
                            },
                            {
                                "text": "Hogen an den reizh a vevo dre ar feiz, met ma en em denn kuit, va ene ne gemer ket plijadur enna\u00f1. "
                            },
                            {
                                "text": "Evidomp-ni, n'omp ket eus ar re en em denn kuit evit en em goll, met eus ar re o deus ar feiz evit silvidigezh o ene.  "
                            }
                        ]
                    },
                    {
                        "verses": [
                            {
                                "text": "   Hogen ar feiz a zo ur gortoz kalet eus an trao\u00f9 a esperer, un anatadur eus ar re na weler ket. "
                            },
                            {
                                "text": "Drezi o deus an henaourien kavet un testeni mat. "
                            },
                            {
                                "text": "Dre ar feiz ec'h ouzomp ez eo bet graet ar bed dre c'her Doue, en hevelep doare ma n'eo ket bet graet ar pezh a weler gant trao\u00f9 gwelus. "
                            },
                            {
                                "text": "Dre ar feiz e kinnigas Abel da Zoue un aberzh gwelloc'h eget hini Ka\u00efn, drezi e voe diskl\u00eariet reizh, Doue o renta\u00f1 testeni d'e brofo\u00f9, ha drezi e komz c'hoazh petra bennak ma'z eo marv. "
                            },
                            {
                                "text": "Dre ar feiz e voe savet Enok en ne\u00f1v evit na welje ket ar marv, ha ne voe ket kavet ken abalamour m'en doa Doue e savet. Rak a-raok ma voe savet, en doa resevet an testeni da veza\u00f1 bet plijus da Zoue. "
                            },
                            {
                                "text": "Hogen ne c'heller ket beza\u00f1 kavet plijus ganta\u00f1 hep ar feiz, rak ret eo d'an hini a dosta ouzh Doue kredi\u00f1 ez ema\u00f1 hag e teu da veza\u00f1 ar gopraer eus ar re a glask anezha\u00f1. "
                            },
                            {
                                "text": "Dre ar feiz Noe, aliet a-berzh Doue eus an trao\u00f9 na weled ket c'hoazh, a voe leuniet a zouja\u00f1s, hag a reas un arc'h evit silvidigezh e diegezh. Drezi e kondaonas ar bed hag e teuas da veza\u00f1 heritour eus ar reizhder a zo hervez ar feiz. "
                            },
                            {
                                "text": "Dre ar feiz Abraham, pa voe galvet, a sentas evit mont d'ar vro a dlee kaout da h\u00earezh hag a yeas kuit, hep anavezout pelec'h ez ae. "
                            },
                            {
                                "text": "Dre ar feiz e chomas en douar a oa bet prometet dezha\u00f1 evel en un douar estren, o chom dindan teltenno\u00f9 gant Izaak ha Jakob, kenheritourien eus an hevelep promesa. "
                            },
                            {
                                "text": "Rak gortoz a rae ar g\u00ear he deus diazezo\u00f9, an hini a zo Doue an oberer hag ar saver anezhi. "
                            },
                            {
                                "text": "Dre ar feiz ivez Sara a resevas ar galloud da go\u00f1sev hag, en desped d'he oad, e c'hanas ur bugel, abalamour ma he doa kredet e oa feal an hini en doa graet ar bromesa. "
                            },
                            {
                                "text": "Dre-se eus un den hepken hag a oa dija dinerzhet, eo bet ganet ur vandenn a dud ken niverus evel stered an ne\u00f1v, evel traezh aod ar mor ha na c'hell ket beza\u00f1 kontet. "
                            },
                            {
                                "text": "Holl int marv er feiz hep beza\u00f1 resevet an trao\u00f9 prometet, met o veza\u00f1 o gwelet a-bell hag o veza\u00f1 kredet enno, asa\u00f1tet o deus hag anzavet o deus e oant diavaezidi ha beajourien war an douar. "
                            },
                            {
                                "text": "Ar re a gomz evel-se a ziskouez sklaer e klaskont ur vro. "
                            },
                            {
                                "text": "Mar o dije bet so\u00f1j eus an hini a-belec'h e oant deuet, o dije bet amzer a-walc'h da zistrei\u00f1 dezhi, "
                            },
                            {
                                "text": "met brema\u00f1 e c'hoantaont unan gwelloc'h, da lavarout eo unan ne\u00f1vel. Dre-se Doue n'en deus ket mezh o veza\u00f1 galvet o Doue, rak kempennet en deus ur g\u00ear dezho. "
                            },
                            {
                                "text": "Dre ar feiz Abraham a ginnigas Izaak pa voe amprouet; an hini en doa resevet ar promesao\u00f9 a ginnigas e vab nemeta\u00f1, "
                            },
                            {
                                "text": "a oa bet lavaret diwar e benn: En Izaak eo e vo galvet da lignez. "
                            },
                            {
                                "text": "Anavezout a rae e c'helle Doue zoken adsevel a-douez ar re varv, hag evel-se ec'h adkavas anezha\u00f1 evel dre ur seurt adsavidigezh a varv. "
                            },
                            {
                                "text": "Dre ar feiz Izaak a vennigas Jakob hag Eza\u00fc, e-sell eus an trao\u00f9 da zont. "
                            },
                            {
                                "text": "Dre ar feiz Jakob o vervel a vennigas pep hini eus mibien Jozef, hag a azeulas harpet war benn e vazh. "
                            },
                            {
                                "text": "Dre ar feiz Jozef o vervel a reas anv eus ermaeziadeg bugale Israel, hag a roas urzhio\u00f9 diwar-benn e eskern. "
                            },
                            {
                                "text": "Dre ar feiz Moizez, o veza\u00f1 bet ganet, a voe kuzhet e-pad tri miz gant e dud, dre ma weljont e oa kaer ar bugel ha na zoujjont ket urzh ar roue. "
                            },
                            {
                                "text": "Dre ar feiz Moizez, deuet da veza\u00f1 bras, a nac'has beza\u00f1 galvet mab da verc'h Faraon, "
                            },
                            {
                                "text": "o tibab beza\u00f1 gwallgaset gant pobl Doue kentoc'h eget kaout e-pad ur pennad amzer plijadur ar pec'hed, "
                            },
                            {
                                "text": "o prizia\u00f1 mezhegezh Krist evel ur binvidigezh brasoc'h eget te\u00f1zorio\u00f9 Bro Ejipt, rak gwelout a rae ar gopr. "
                            },
                            {
                                "text": "Dre ar feiz e kuitaas an Ejipt hep kaout aon rak kounnar ar roue, rak derc'hel a reas start, evel o welout an hini a zo diwelus. "
                            },
                            {
                                "text": "Dre ar feiz e reas ar Pask hag ar sparfadur gwad, evit na stokje ket an distrujer ouzh ar re genta\u00f1-ganet eus Israel. "
                            },
                            {
                                "text": "Dre ar feiz e treuzjont ar mor Ruz evel pa vije bet douar sec'h, an Ejiptiz o veza\u00f1 esaeet tremen a voe beuzet. "
                            },
                            {
                                "text": "Dre ar feiz mogerio\u00f9 Jeriko a gouezhas, goude ma oa bet graet an dro dezho e-pad seizh devezh. "
                            },
                            {
                                "text": "Dre ar feiz Rahab ar c'hast ne voe ket kollet asambles gant ar re zisent, dre ma he doa degemeret ar spierien e peoc'h. "
                            },
                            {
                                "text": "Ha petra a lavarin c'hoazh? Rak an amzer a vankfe din evit komz eus Gedeon, Barak, Samzun, Jefte, David, Samuel, ar brofeded, "
                            },
                            {
                                "text": "dre ar feiz o deus trec'het rouantelezhio\u00f9, o deus embreget ar reizhder, o deus resevet ar mado\u00f9 prometet, o deus serret geno\u00f9 al leoned, "
                            },
                            {
                                "text": "o deus mouget nerzh an tan, o deus en em ziwallet diouzh troc'h ar c'hleze, o deus yac'haet eus o c'hle\u00f1vedo\u00f9, int bet didrec'hus er brezel, o deus lakaet war dec'h armeo\u00f9 estra\u00f1jour. "
                            },
                            {
                                "text": "Gwragez a adkavas o re varv dre an adsavidigezh, reo\u00f9 all a voe merzheriet, o nac'ha\u00f1 an dieubidigezh evit kaout un adsavidigezh welloc'h, "
                            },
                            {
                                "text": "reo\u00f9 all a dremenas dre amprouenn ar goaperezhio\u00f9 hag ar skourjez, an ereo\u00f9 hag ar prizon, "
                            },
                            {
                                "text": "meinataet e voent, heskennet, amprouet, lazhet int bet gant ar c'hleze, redek a rejont ama\u00f1 hag ahont, gwisket gant krec'hin de\u00f1ved ha girvi, en dienez a bep tra, heskinet ha gwallgaset, "
                            },
                            {
                                "text": "int ha ne oa ket ar bed dellezek anezho, o kildrei\u00f1 el lec'hio\u00f9 distro ha war ar menezio\u00f9, e mougevio\u00f9 ha toullo\u00f9 an douar. "
                            },
                            {
                                "text": "Ar re-se holl, o veza\u00f1 kavet un testeni mat dre o feiz, n'o deus ket degemeret ar mado\u00f9 prometet, "
                            },
                            {
                                "text": "Doue o veza\u00f1 pourvezet un dra bennak gwelloc'h evidomp, evit na zeujent ket hepdomp d'ar barfeted.  "
                            }
                        ]
                    },
                    {
                        "verses": [
                            {
                                "text": "   Evel-se eta ni ivez, o kaout en-dro deomp ur goabrenn ken bras a desto\u00f9, taolomp kuit diouzhimp pep bec'h hag ar pec'hed a bak ac'hanomp ken aezet, ha redomp gant dalc'h el la\u00f1s a zo digoret deomp, "
                            },
                            {
                                "text": "o sellout ouzh Jezuz, ar rener hag ar peuroberer eus hor feiz, e\u00f1 hag en deus gouza\u00f1vet ar groaz ha disprizet ar vezhusted abalamour d'al levenez a oa kinniget dezha\u00f1, hag a zo azezet a-zehou da dron Doue. "
                            },
                            {
                                "text": "Eveshait eta ouzh an hini en deus gouza\u00f1vet a-berzh ar bec'herien un enebiezh ken bras outa\u00f1, evit na gouezhot ket en ur lezel hoc'h eneo\u00f9 da zinerzha\u00f1. "
                            },
                            {
                                "text": "N'hoc'h eus ket c'hoazh stourmet betek ar gwad oc'h enebi\u00f1 ouzh ar pec'hed, "
                            },
                            {
                                "text": "hag ankounac'haet hoc'h eus an ali roet deoc'h evel da vibien: Va mab, na zispriz ket kastiz an Aotrou ha na goll ket kalon pa rebech ac'hanout, "
                            },
                            {
                                "text": "rak an Aotrou a gastiz an hini a gar hag a sko gant e walenn pep mab a vez anavezet ganta\u00f1. "
                            },
                            {
                                "text": "Mar gouza\u00f1vit ar c'hastiz, Doue en em ziskouez deoc'h evel da vibien, rak piv eo ar mab ha ne vez ket kastizet gant e dad? "
                            },
                            {
                                "text": "Met mar d-oc'h hep beza\u00f1 kastizet eus ar c'hastiz o deus an holl lod enna\u00f1, oc'h eta bugale vastard ha nann mibien. "
                            },
                            {
                                "text": "A-hend-all hon tado\u00f9 hervez ar c'hig o deus hor c'hastizet hag hon eus o enoret, ha ne sentimp ket muioc'h ouzh Tad ar speredo\u00f9 evit kaout ar vuhez? "
                            },
                            {
                                "text": "Rak hon tado\u00f9 hor c'hastize evit nebeud devezhio\u00f9, evel ma kavent mat, met Doue hor c'hastiz evit hor mad, evit ma hor bo lod er santelezh. "
                            },
                            {
                                "text": "Gwir eo penaos pep kastiz n'en em ziskouez ket raktal evel un abeg a levenez met evel un abeg a dristidigezh, met goude e tegas ur frouezh peoc'hius a reizhder d'ar re a zo bet evel-se kelennet. "
                            },
                            {
                                "text": "Kre\u00f1vait eta ho taouarn dinerzhet hag ho taoulin semplaet, "
                            },
                            {
                                "text": "ha grit un hent eeun d'ho treid, evit ma n'en em zihe\u00f1cho ket ar pezh a zo kamm met ma vo kentoc'h yac'haet. "
                            },
                            {
                                "text": "Klaskit ar peoc'h gant an holl hag ar santelezh na welo den hepti an Aotrou, "
                            },
                            {
                                "text": "o lakaat evezh na ziouerfe den eus gras Doue. Ra ne vounto gwrizienn c'hwerv ebet en diavaez d'ho trubuilha\u00f1, gant aon na vefe kalz lousaet gant kement-se, "
                            },
                            {
                                "text": "ha ra ne vo gastaouer ebet na zisakr ebet evel Eza\u00fc, a werzhas e zroed a vab hena\u00f1 evit ur meuz. "
                            },
                            {
                                "text": "Anavezout a rit penaos goude-se, pa fellas dezha\u00f1 kaout ar vennozh da h\u00earezh, e voe taolet kuit rak ne gavas ket ur che\u00f1chamant a volontez, petra bennak ma en goulennas gant daero\u00f9. "
                            },
                            {
                                "text": "N'hoc'h eus ket tostaet ouzh ur menez a c'helled steki\u00f1 hag a oa devet dre an tan, nag ouzh ar goabrenn, nag ouzh an de\u00f1valijenn, nag ouzh ar gorventenn, "
                            },
                            {
                                "text": "nag ouzh son an drompilh, nag ouzh trouz ar gerio\u00f9 a oa en un doare ken ma pedas ar re en kleve na vije mui komzet outo, "
                            },
                            {
                                "text": "rak ne c'hellent ket gouza\u00f1v ar gourc'hemenn-ma\u00f1: Mar stok ul loen zoken ouzh ar menez, e vo meinataet pe doullet gant un dared. "
                            },
                            {
                                "text": "Hag ar pezh a weled a oa ken spontus ma lavaras Moizez: Spouronet on hag e krenan. "
                            },
                            {
                                "text": "C'hwi avat hoc'h eus tostaet ouzh Menez Sion, ouzh k\u00ear an Doue bev, ouzh ar Jeruzalem ne\u00f1vel, ouzh dekviliado\u00f9 a aeled, "
                            },
                            {
                                "text": "ouzh bodadeg hag ouzh iliz ar re genta\u00f1-ganet a zo skrivet o anvio\u00f9 en ne\u00f1vo\u00f9, ouzh ar barner a zo Doue an holl, ouzh speredo\u00f9 ar re reizh deuet d'ar barfeted, "
                            },
                            {
                                "text": "ouzh Jezuz, hanterour un emglev nevez, hag ouzh gwad ar sparfadur a lavar trao\u00f9 gwelloc'h eget hini Abel. "
                            },
                            {
                                "text": "Lakait evezh na zisprizfec'h an hini a gomz ouzhoc'h, rak ma ne dec'has ket ar re a zisprizas an hini a alie anezho war an douar, pegen diaesoc'h c'hoazh e vo deomp tec'hout mar troomp kein d'an hini a gomz deomp eus an ne\u00f1vo\u00f9, "
                            },
                            {
                                "text": "a vra\u00f1sellas e vouezh neuze an douar, hag en deus graet brema\u00f1 ur bromesa o lavarout: Ur wech c'hoazh, e vra\u00f1sellin nann hepken an douar, met ivez an ne\u00f1v. "
                            },
                            {
                                "text": "Ar gerio\u00f9-ma\u00f1: Ur wech c'hoazh, a verk diskar an trao\u00f9 bra\u00f1sellet, evel o veza\u00f1 bet graet, evit ma pado an trao\u00f9 divra\u00f1sellus. "
                            },
                            {
                                "text": "Dre-se, o resev ur rouantelezh divra\u00f1sellus, miromp ar c'hras evit ma servijimp Doue drezi en un doare a blijo dezha\u00f1, gant keheladur ha gant douja\u00f1s, "
                            },
                            {
                                "text": "rak hon Doue a zo ivez un tan loskus.  "
                            }
                        ]
                    },
                    {
                        "verses": [
                            {
                                "text": "   Ra bado ar garantez a vreudeur. "
                            },
                            {
                                "text": "N'ankounac'hait ket an herberc'h, rak dreza\u00f1 o deus hinienno\u00f9 roet degemer da aeled hep henn gouzout. "
                            },
                            {
                                "text": "Ho pet so\u00f1j eus ar brizonidi evel ma vijec'h chadennet ganto, hag eus ar re a zo gwallgaset peogwir emaoc'h hoc'h-unan en ur c'horf. "
                            },
                            {
                                "text": "Ra vo an dimezi\u00f1 enoret gant an holl hag ar gwele hep hudurnez, rak Doue a varno ar c'hadaled hag an avoultrerien. "
                            },
                            {
                                "text": "Ra vo ho kundu hep pizhoni, bezit laouen gant ar pezh hoc'h eus rak e\u00f1 e-unan en deus lavaret: A-dra-sur ne lezin ket ac'hanout ha ne guitain ket ac'hanout. "
                            },
                            {
                                "text": "Evel-se e lavaromp gant fizia\u00f1s: An Aotrou eo va sikour, ne'm bo ket aon. Petra a c'hell an den ober din? "
                            },
                            {
                                "text": "Ho pet so\u00f1j eus ho renerien o deus prezeget deoc'h ger Doue, eveshait ouzh disoc'h o buhez hag heuilhit o feiz. "
                            },
                            {
                                "text": "Jezuz-Krist a zo an hevelep hini, dec'h, hag hiziv, ha da viken. "
                            },
                            {
                                "text": "N'en em lezit ket da veza\u00f1 stlejet dre gelennadurezhio\u00f9 a bep seurt hag estren, rak mat eo e vefe ar galon nerzhet gant ar c'hras ha nann gant bouedo\u00f9 n'o deus servijet da netra d'ar re staget outo. "
                            },
                            {
                                "text": "Un aoter hon eus, hag ar re a servij en tabernakl n'o deus ket ar galloud da zebri\u00f1 diouti. "
                            },
                            {
                                "text": "Korfo\u00f9 al loened a zo douget o gwad er santual gant ar beleg-meur evit ar pec'hed, a zo devet er-maez eus ar c'hamp. "
                            },
                            {
                                "text": "Dre-se ivez Jezuz, evit santelaat ar bobl dre e wad e-unan, en deus gouza\u00f1vet en diavaez eus an nor. "
                            },
                            {
                                "text": "Deomp eta d'e gavout er-maez eus ar c'hamp, o tougen e zismega\u00f1s. "
                            },
                            {
                                "text": "Rak n'hon eus ama\u00f1 k\u00ear badus ebet, met klask a reomp an hini a zo da zont. "
                            },
                            {
                                "text": "Neuze dreza\u00f1, kinnigomp hep paouez da Zoue un aberzh a veuleudi, da lavarout eo frouezh ar muzello\u00f9 a anzav e anv. "
                            },
                            {
                                "text": "Ha n'ankounac'hait ober vad ha rei\u00f1 lod eus ho mado\u00f9, rak Doue a gemer plijadur en un hevelep aberzh. "
                            },
                            {
                                "text": "Sentit ouzh ho renerien ha plegit dezho, rak eveshaat a reont war hoc'h eneo\u00f9 evel o tleout renta\u00f1 kont anezho, evit ma c'hellint ober kement-se gant levenez ha nann en ur glemm, rak e vefe dic'hounid deoc'h. "
                            },
                            {
                                "text": "Pedit evidomp, rak e kredomp kaout ur goustia\u00f1s vat, o c'hoantaat en em gundui\u00f1 mat en holl drao\u00f9. "
                            },
                            {
                                "text": "Pedi\u00f1 a ran ac'hanoc'h startoc'h d'henn ober, evit ma vin rentet kentoc'h deoc'h. "
                            },
                            {
                                "text": "An Doue a beoc'h, hag en deus degaset en-dro a-douez ar re varv mesaer bras an de\u00f1ved dre wad an emglev peurbadus, hon Aotrou Jezuz, "
                            },
                            {
                                "text": "a rento ac'hanoc'h peurc'hraet e pep ober mat, evit ma reot e volontez, oc'h ober e-unan ennoc'h ar pezh a gav mat, dre Jezuz-Krist, ra vo ar gloar dezha\u00f1 e kantvedo\u00f9 ar c'hantvedo\u00f9! Amen. "
                            },
                            {
                                "text": "Breudeur, ho pedi\u00f1 a ran da c'houza\u00f1v ar ger-ma\u00f1 a ali, rak skrivet em eus deoc'h e nebeut a c'herio\u00f9. "
                            },
                            {
                                "text": "Gouzout a rit eo bet dibrizoniet hor breur Timote. Mar deu prest, e welin ac'hanoc'h asambles ganta\u00f1. "
                            },
                            {
                                "text": "Saludit hoc'h holl renerien hag an holl sent. Re eus Italia a salud ac'hanoc'h. "
                            },
                            {
                                "text": "Ar c'hras ra vo ganeoc'h holl! Amen.    "
                            }
                        ]
                    }
                ]
            },
            {
                "names": [
                    "James"
                ],
                "usfm_id": "James",
                "abbreviation": "Jas",
                "chapters": [
                    {
                        "verses": [
                            {
                                "text": "Jakez, servijer Doue hag an Aotrou Jezuz-Krist, d'an daouzek meuriad a zo stlabezet: Salud! "
                            },
                            {
                                "text": "   Va breudeur, sellit evel ul levenez vras an temptadurio\u00f9 a bep seurt en em gav ganeoc'h, "
                            },
                            {
                                "text": "o c'houzout penaos amprouenn ho feiz a laka ar basianted da sevel ennoc'h. "
                            },
                            {
                                "text": "Ha ra zeuio ar basianted da gas hec'h oberenn da benn, evit ma viot peurvat ha peurc'hraet hep mankout e netra. "
                            },
                            {
                                "text": "Ma vank furnez da unan bennak ac'hanoc'h, ra c'houlenno digant Doue a ro d'an holl gant largentez hep rebech, hag e vo roet dezha\u00f1. "
                            },
                            {
                                "text": "Met ra c'houlenno gant feiz, hep doueti\u00f1, rak an hini a zouet a zo he\u00f1vel ouzh houl ar mor a zo keflusket gant an avel ha taolet ama\u00f1 ha ahont. "
                            },
                            {
                                "text": "Un hevelep den ne dle ket gortoz resev un dra bennak digant an Aotrou, "
                            },
                            {
                                "text": "lodennet eo e galon ha kildro eo en e holl hento\u00f9. "
                            },
                            {
                                "text": "Ra gavo gloar ar breur a stad izel pa vez uhelaet, "
                            },
                            {
                                "text": "hag an hini pinvidik pa vez izelaet, rak tremen a raio evel bleu\u00f1v ar geot. "
                            },
                            {
                                "text": "Savet eo an heol gant e dommder, sec'het en deus ar c'heotenn, kouezhet eo he bleu\u00f1venn ha kaerder he neuz a zo kollet. Evel-se e we\u00f1vo ar pinvidig en e hento\u00f9. "
                            },
                            {
                                "text": "E\u00fcrus an den a c'houza\u00f1v an temptadur, rak goude beza\u00f1 bet amprouet, e resevo ar gurunenn a vuhez en deus an Aotrou prometet d'ar re a gar anezha\u00f1. "
                            },
                            {
                                "text": "Ra ne lavaro den pa vez temptet: Doue eo a dempt ac'hanon. Rak Doue ne c'hell ket beza\u00f1 temptet gant an droug hag e-unan ne dempt den. "
                            },
                            {
                                "text": "Met pep hini a zo temptet pa'z eo sachet hag hualet gant e zroukc'hoant e-unan. "
                            },
                            {
                                "text": "Hag an droukc'hoant, pa'z en deus ko\u00f1sevet, a c'han ar pec'hed. Hag ar pec'hed, pa'z eo kaset da benn, a c'han ar marv. "
                            },
                            {
                                "text": "Va breudeur karet-mat, na vezit ket tromplet, "
                            },
                            {
                                "text": "pep gras dispar ha pep donezon peurvat a zeu eus an nec'h hag a ziskenn eus Tad ar skl\u00earijenn, na vez enna\u00f1 na kemmadur na skeud a che\u00f1chamant. "
                            },
                            {
                                "text": "Hor c'hrouet en deus hervez e volontez gant ger ar wirionez, evit ma vijemp evel ar c'henta\u00f1 frouezh eus e grouadurien.  "
                            },
                            {
                                "text": "   Evel-se va breudeur karet-mat, ra vo pep den buan da selaou, gorrek da gomz, gorrek da gounnari\u00f1, "
                            },
                            {
                                "text": "rak kounnar an den ne beurc'hra ket reizhder Doue. "
                            },
                            {
                                "text": "Setu perak, oc'h en em ziwiska\u00f1 eus pep loustoni hag eus an holl zrougiezh, degemerit gant douster ar ger a zo bet plantet ennoc'h hag a c'hell savetei\u00f1 hoc'h eneo\u00f9. "
                            },
                            {
                                "text": "Bezit oberourien eus ar ger, ha na vezit ket selaouerien hepken oc'h en em drompla\u00f1 hoc'h-unan dre arguzenno\u00f9 fals. "
                            },
                            {
                                "text": "Rak mar d-eo unan bennak ur selaouer eus ar ger ha nann un oberour, ez eo he\u00f1vel ouzh un den a sell ouzh e zremm naturel en ur melezour "
                            },
                            {
                                "text": "ha, goude beza\u00f1 sellet outa\u00f1, a ya kuit hag a ankounac'ha kerkent penaos e oa. "
                            },
                            {
                                "text": "Met an hini en devo sellet ouzh al lezenn beurvat, lezenn ar frankiz, hag en devo kendalc'het hep beza\u00f1 ur selaouer ankounac'haus met o veza\u00f1 un oberour eus al labour, hennezh a vo benniget er pezh en devo graet. "
                            },
                            {
                                "text": "Mar so\u00f1j unan bennak ac'hanoc'h beza\u00f1 relijius ha ne vestroni ket e deod met e trompl e galon, relijion an den-se a zo didalvez. "
                            },
                            {
                                "text": "Ar relijion glan ha dinamm dirak Doue hon Tad, eo gweladenni\u00f1 an emzivaded hag an inta\u00f1vezed en o glac'har, hag en em virout diouzh saotro\u00f9 ar bed.  "
                            }
                        ]
                    },
                    {
                        "verses": [
                            {
                                "text": "   Va breudeur, ra vo ar feiz hoc'h eus eus hon Aotrou glorius Jezuz-Krist diuntuek e-ke\u00f1ver diavaezio\u00f9 an dud. "
                            },
                            {
                                "text": "Rak mar deu en ho podadeg un den gant ur walenn aour ha dilhad kaer, ha mar deu ivez e-barzh ur paour gant dilhad dister, "
                            },
                            {
                                "text": "hag o sellout ouzh an hini a zoug an dilhad kaer, e lavarit dezha\u00f1: Azez ama\u00f1 en ul lec'h mat, hag e lavarit d'ar paour: En em zalc'h aze en da sav, pe: Azez ama\u00f1 e trao\u00f1 skabell va zreid, "
                            },
                            {
                                "text": "daoust ha ne rit ket van eus diavaezio\u00f9 an dud e-touez ac'hanoc'h ha n'och ket deuet da veza\u00f1 barnerien gant so\u00f1jezono\u00f9 fall? "
                            },
                            {
                                "text": "Selaouit, va breudeur karet-mat, ha Doue n'en deus ket dibabet ar re baour eus ar bed-ma\u00f1 evit ma vint pinvidik er feiz hag heritourien ar rouantelezh en deus prometet d'ar re a gar anezha\u00f1? "
                            },
                            {
                                "text": "C'hwi er c'hontrol, a zispriz ar paour! Ha n'eo ket ar re binvidik eo ar re a wask ac'hanoc'h hag a stlej ac'hanoc'h dirak al lezio\u00f9-barn? "
                            },
                            {
                                "text": "Ha ne vallozhont ket an anv kaer a zo bet galvet warnoc'h? "
                            },
                            {
                                "text": "Mar peurc'hrit al lezenn roueel hervez ar Skritur: Karout a ri da nesa\u00f1 eveldout da-unan, e rit mat, "
                            },
                            {
                                "text": "met mar grit van eus diavaezio\u00f9 an dud, e rit ur pec'hed, o veza\u00f1 tamallet gant al lezenn da veza\u00f1 torrerien. "
                            },
                            {
                                "text": "Rak piv bennak en devo miret an holl lezenn met a gouezho war ur poent hepken, a vo kablus e-ke\u00f1ver an holl. "
                            },
                            {
                                "text": "Rak an hini en deus lavaret: Ne ri ket avoultriezh, en deus ivez lavaret: Ne vi ket muntrer. Neuze ma ne rez ket avoultriezh met mar drouklazhez, ez out torrer al lezenn. "
                            },
                            {
                                "text": "Evel-se, komzit ha grit evel tud hag a dle beza\u00f1 barnet dre lezenn ar frankiz, "
                            },
                            {
                                "text": "rak ar varn a zo hep trugarez evit an hini n'en deus ket bet trugarezus. Met an drugarez a sav dreist ar varn.  "
                            },
                            {
                                "text": "   Va breudeur, petra a dalvezo da un den lavarout en deus ar feiz ma n'en deus ket an obero\u00f9? Hag ar feiz-se a c'hello e salvi\u00f1? "
                            },
                            {
                                "text": "Ma'z ema\u00f1 ur breur pe ur c'hoar en noazh, ha ma vank dezho ar boued pemdeziek, "
                            },
                            {
                                "text": "ha mar lavar unan bennak ac'hanoc'h dezho: It e peoc'h, en em dommit ha debrit ho kwalc'h, ha ma ne rofec'h ket dezho ar pezh o deus ezhomm evit ar c'horf, da betra e servije kement-se? "
                            },
                            {
                                "text": "Evel-se ema\u00f1 ivez gant ar feiz, ma n'eus ket an obero\u00f9 marv eo enni hec'h-unan. "
                            },
                            {
                                "text": "Met unan bennak a lavaro: Te ac'h eus ar feiz, ha me am eus an obero\u00f9. Diskouez din da feiz hep da obero\u00f9, ha me a ziskouezo dit va feiz dre va obero\u00f9. "
                            },
                            {
                                "text": "Kredi\u00f1 a rez ez eus un Doue hepken, mat a rez. An diaouled a gred ivez kement-se hag e krenont. "
                            },
                            {
                                "text": "Ha fellout a ra dit anavezout, o den aner, ez eo marv ar feiz hep an obero\u00f9? "
                            },
                            {
                                "text": "Abraham hon tad, ha ne voe ket reishaet dre an obero\u00f9 pa ginnigas Izaak e vab war an aoter? "
                            },
                            {
                                "text": "Gwelout a rez penaos e laboure ar feiz gant e obero\u00f9, ha penaos dre an obero\u00f9 ar feiz a zeuas da veza\u00f1 peurvat. "
                            },
                            {
                                "text": "Evel-se ar pezh a lavar ar Skritur a voe peurc'hraet: Abraham a gredas Doue ha kement-se a voe kontet dezha\u00f1 da reizhder. Hag e voe anvet mignon Doue. "
                            },
                            {
                                "text": "Gwelout a rit eta ez eo an den reishaet dre an obero\u00f9 ha nann dre ar feiz hepken. "
                            },
                            {
                                "text": "En hevelep doare Rahab ar c'hast, ha ne voe ket reishaet dre an obero\u00f9 pa zegemeras ar gannaded ha pa lakaas anezho da vont kuit dre un hent all? "
                            },
                            {
                                "text": "Evel ma'z eo marv ar c'horf hep ar spered, evel-se eo marv ar feiz hep an obero\u00f9.  "
                            }
                        ]
                    },
                    {
                        "verses": [
                            {
                                "text": "   Va breudeur, ra ne vo ket en ho touez kalz a gelennerien, rak dont a raio warnomp ur varnedigezh garvoc'h. "
                            },
                            {
                                "text": "Streboti\u00f1 a reomp holl e meur a dra. Ma ez eus unan bennak ha ne strebot ket pa gomz, un den peurvat eo, un den a c'hell mestronia\u00f1 ivez e gorf a-bezh. "
                            },
                            {
                                "text": "Setu, e lakaomp gweskenno\u00f9 e geno\u00f9 ar c'hezeg evit o lakaat da senti\u00f1 ouzhimp, hag e troomp du-ma\u00f1 ha du-hont o c'horf a-bezh. "
                            },
                            {
                                "text": "Setu c'hoazh, al listri hag a zo ken bras ha bountet gant avelio\u00f9 nerzhus, a zo troet du-ma\u00f1 ha du-hont gant ur stur bihan meurbet el lec'h ma fell d'ar sturier. "
                            },
                            {
                                "text": "Evel-se an teod a zo ivez un ezel bihan, hag en em c'hwezh a drao\u00f9 bras. Sellit penaos un tan bihan a c'hell enaoui\u00f1 ur goadeg bras. "
                            },
                            {
                                "text": "An teod ivez a zo un tan, ur bed a zireizhder. An teod a zo lakaet e-touez hon izili, o saotra\u00f1 ar c'horf a-bezh hag oc'h entana\u00f1 red ar vuhez, o veza\u00f1 entanet e-unan gant ar gehenn. "
                            },
                            {
                                "text": "Pep seurt loened gouez, laboused, stlejviled ha loened-mor a vez do\u00f1vaet hag a zo bet do\u00f1vaet gant an den, "
                            },
                            {
                                "text": "met den ebet ne c'hell do\u00f1vaat an teod, un droug eo na c'heller ket trec'hi\u00f1, leun eo a vinim marvel. "
                            },
                            {
                                "text": "Ganta\u00f1 e vennigomp Doue an Tad ha ganta\u00f1 e villigomp an dud deuet da veza\u00f1 hervez skeudenn Doue. "
                            },
                            {
                                "text": "Eus an hevelep geno\u00f9 e teu ar vennozh hag ar vallozh. Arabat eo, va breudeur, e vez an trao\u00f9 evel-se. "
                            },
                            {
                                "text": "Hag e taol ur feunteun eus an hevelep digor dour dous ha dour c'hwerv? "
                            },
                            {
                                "text": "Va breudeur, hag e c'hell ur wezenn-fiez rei\u00f1 olivez, pe ur winienn fiez? Evel-se feunteun ebet ne c'hell rei\u00f1 dour sall ha dour dous.  "
                            },
                            {
                                "text": "   Ha bez' ez eus en ho touez un den fur bennak ha skiantek? Ra ziskouezo e obero\u00f9 dre ur gundu vat gant douster ha furnez. "
                            },
                            {
                                "text": "Met mar d-eus ur gred c'hwerv hag ur c'hoant a dabut en ho kalon, na dennit ket gloar ha na lavarit gaou ebet a-enep ar wirionez. "
                            },
                            {
                                "text": "Hounnezh n'eo ket ar furnez a zeu eus an nec'h, met douarel eo, kigel, diaoulek. "
                            },
                            {
                                "text": "Rak e-lec'h ma'z ema\u00f1 ur gred c'hwerv hag ur c'hoant a dabut, ez eus trubuilh hag obero\u00f9 drouk a bep seurt. "
                            },
                            {
                                "text": "Ar furnez eus an nec'h a zo da genta\u00f1 glan, goude peoc'hiek, habask, poellek, leun a drugarez hag a frouezh mat, hep ober van eus diaveazio\u00f9 hag hep pilpouzerezh. "
                            },
                            {
                                "text": "Frouezh ar reizhder a zo hadet er peoc'h evit ar re en em ro d'ar peoc'h.  "
                            }
                        ]
                    },
                    {
                        "verses": [
                            {
                                "text": "   A-belec'h e teu en ho touez an emganno\u00f9 hag an tabuto\u00f9? Ha n'eo ket eus ho kwallyoulo\u00f9 a stourm en hoc'h izili? "
                            },
                            {
                                "text": "C'hoantaat a rit ha ne berc'hennit ket. Muntrerien oc'h ha gwarizius, ha ne c'hellit ket resev ho kwalc'h. Stourm a rit ha brezeli\u00f1, ha koulskoude ne berc'hennit netra peogwir ne c'houlennit ket. "
                            },
                            {
                                "text": "Goulenn a rit ha ne resevit ket abalamour ma c'houlennit fall, evit dic'hoanta\u00f1 ho kwallyoulo\u00f9. "
                            },
                            {
                                "text": "Tud ha gwragez avoultr, ha n'ouzoc'h ket penaos karantez ar bed a zo enebiezh ouzh Doue? An neb eta a fell dezha\u00f1 beza\u00f1 mignon d'ar bed en em ra enebour da Zoue. "
                            },
                            {
                                "text": "Ha so\u00f1jal a rit e lavar ar Skritur en aner penaos: ar Spered a chom ennomp en deus c'hoanto\u00f9 a zoug d'ar warizi? "
                            },
                            {
                                "text": "Er c'hontrol e ro ur c'hras vrasoc'h. Dre-se, ar Skritur a lavar: Doue a harp ouzh ar re ourgouilhus, met rei\u00f1 a ra gras d'ar re uvel. "
                            },
                            {
                                "text": "Sujit eta da Zoue, harpit ouzh an diaoul hag e tec'ho diouzhoc'h. "
                            },
                            {
                                "text": "Tostait ouzh Doue hag e tostaio ouzhoc'h. Pec'herien, naetait ho taouarn, tud a galon lodennet, glanait ho kalono\u00f9. "
                            },
                            {
                                "text": "Merzit ho reuzeudigezh, bezit en ka\u00f1v ha gouelit, ra vo troet ho c'hoarzh e daero\u00f9 hag ho levenez e tristidigezh. "
                            },
                            {
                                "text": "En em izelait dirak an Aotrou hag ec'h uhelaio ac'hanoc'h. "
                            },
                            {
                                "text": "Breudeur, na zroukkomzit ket en eil diwar-benn egile. An hini a zroukkomz diwar-benn ur breur pe a varn e vreur, a zroukkomz diwar-benn al lezenn hag a varn al lezenn. Ha mar barnez al lezenn, n'out ket un oberour eus al lezenn met ur barner. "
                            },
                            {
                                "text": "Ul lezenner hepken a zo, an hini a c'hell salvi\u00f1 ha koll, te avat piv out, te hag a varn ar re all? "
                            },
                            {
                                "text": "Brema\u00f1, ouzhoc'h ar re a lavar: Mont a raimp hiziv pe warc'hoazh d'ar g\u00ear-ma\u00f1-g\u00ear, hag e tremenimp eno ur bloavezh, da werzha\u00f1 ha da c'hounit. "
                            },
                            {
                                "text": "N'ouzoc'h ket petra a vo warc'hoazh. Rak petra eo ho puhez? N'eo nemet ur vogedenn en em ziskouez evit un nebeud amzer hag a dec'h goude. "
                            },
                            {
                                "text": "Kentoc'h e tlefec'h lavarout: Mar fell d'an Aotrou, e vevimp hag e raimp an dra-ma\u00f1 pe an dra-se. "
                            },
                            {
                                "text": "Met brema\u00f1 e kavit gloar en ho fougeo\u00f9. Pep fouge a seurt-se a zo fall. "
                            },
                            {
                                "text": "Hennezh eta a anavez ar mad a dlefe d'ober ha n'henn gra ket, a bec'h.  "
                            }
                        ]
                    },
                    {
                        "verses": [
                            {
                                "text": "   Brema\u00f1 c'hwi, tud pinvidik, gouelit ha laoskit kriadenno\u00f9 abalamour d'ar gwalleurio\u00f9 a ya da gouezha\u00f1 warnoc'h. "
                            },
                            {
                                "text": "Ho pinvidigezhio\u00f9 a zo breinet hag ho tilhad a zo debret gant ar pre\u00f1ved. "
                            },
                            {
                                "text": "Hoc'h aour hag hoc'h arc'hant a zo merglet, hag ar mergl anezho a sav e testeni a-enep deoc'h hag a lonko ho kigo\u00f9 evel un tan. Dastumet hoc'h eus un te\u00f1zor en deizio\u00f9 diwezha\u00f1. "
                            },
                            {
                                "text": "Setu, gopr al labourerien o deus medet en ho parkeier hag hoc'h eus dalc'het a gri, ha kriadenno\u00f9 ar vederien a zo deuet betek divskouarn Aotrou an armeo\u00f9. "
                            },
                            {
                                "text": "Bevet hoc'h eus er blijadurezh hag en dudi war an douar, en em leuniet oc'h bet evel en un devezh a lazhadeg. "
                            },
                            {
                                "text": "Kondaonet hoc'h eus, lakaet hoc'h eus d'ar marv an hini reizh, ha n'en deus ket harzet ouzhoc'h.  "
                            },
                            {
                                "text": "   Breudeur, gortozit gant pasianted donedigezh an Aotrou. Setu, al labourer-douar a c'hortoz gant pasianted frouezh prizius an douar, betek ma en devo resevet ar glav eus ar genta\u00f1 hag eus an diwezha\u00f1 amzer. "
                            },
                            {
                                "text": "C'hwi ivez, gortozit gant pasianted, kre\u00f1vait ho kalono\u00f9, rak donedigezh an Aotrou a zo tost. "
                            },
                            {
                                "text": "Breudeur, na glemmit ket an eil a-enep egile, gant aon na vefec'h kondaonet. Setu, ar barner a zo e-tal an nor. "
                            },
                            {
                                "text": "Va breudeur, kemerit evit skouer a boan hag a basianted ar brofeded o deus komzet en anv an Aotrou. "
                            },
                            {
                                "text": "Setu, e tiskl\u00eariomp benniget ar re o deus gouza\u00f1vet gant dalc'hidigezh. Klevet hoc'h eus komz diwar-benn pasianted Job, ha ec'h anavezit an diwezh en deus roet an Aotrou dezha\u00f1, rak an Aotrou a zo leun a drugarez hag a druez. "
                            },
                            {
                                "text": "Dreist-holl, va breudeur, na douit na dre an ne\u00f1v, na dre an douar, na dre le all ebet. Met ra vo ho ya, ya, hag ho nann, nann, gant aon na gouezhfec'h er gondaonidigezh.  "
                            },
                            {
                                "text": "   Ha bez' ez eus unan bennak poaniet en ho touez? Ra bedo. Ha bez' ez eus unan bennak el levenez? Ra gano kantiko\u00f9. "
                            },
                            {
                                "text": "Ha bez' ez eus unan bennak kla\u00f1v en ho touez? Ra c'halvo henaourien an Iliz ha ra bedo ar re-ma\u00f1 evita\u00f1 oc'h olevi\u00f1 anezha\u00f1 gant eoul en anv an Aotrou. "
                            },
                            {
                                "text": "Pedenn ar feiz a saveteo ar c'hla\u00f1vour hag an Aotrou en adsavo, ha mar en deus graet pec'hedo\u00f9, e vint pardonet dezha\u00f1. "
                            },
                            {
                                "text": "Anzavit ho faoto\u00f9 an eil d'egile ha pedit an eil evit egile, evit ma viot yac'haet. Pedenn c'hredus an den reizh he deus ur galloud bras. "
                            },
                            {
                                "text": "Elia a oa un den techet d'an hevelep gwanderio\u00f9 eveldomp. Pedi\u00f1 a reas start na gouezhje ket a c'hlav ha ne gouezhas ket a c'hlav war an douar e-pad tri bloaz ha c'hwec'h miz. "
                            },
                            {
                                "text": "Neuze e pedas a-nevez hag an ne\u00f1v a roas glav, hag an douar a daolas e frouezh. "
                            },
                            {
                                "text": "Breudeur, mar pella unan bennak ac'hanoc'h diouzh ar wirionez ha mar deu unan all d'e zegas enni, "
                            },
                            {
                                "text": "ra ouezo penaos an hini en devo degaset ur pec'her diouzh hent an errol a salvo un ene eus ar marv hag a c'holoio un niver bras a bec'hedo\u00f9.    "
                            }
                        ]
                    }
                ]
            },
            {
                "names": [
                    "I Peter"
                ],
                "usfm_id": "I Peter",
                "abbreviation": "1Pet",
                "chapters": [
                    {
                        "verses": [
                            {
                                "text": "P\u00ear, abostol Jezuz-Krist, d'ar re zibabet a vev evel diavaezidi stlabezet er Pont, e Galatia, e Kapadokia, en Azia hag e Bitinia, "
                            },
                            {
                                "text": "dibabet hervez ragouiziegezh Doue an Tad, evit beza\u00f1 santelaet gant ar Spered, evit senti\u00f1 ouzh Jezuz-Krist ha kaout lod e sparfadur e wad: Ra vo ar c'hras hag ar peoc'h kresket deoc'h! "
                            },
                            {
                                "text": "   Ra vo benniget Doue ha Tad hon Aotrou Jezuz-Krist, en deus hon eil-c'hanet hervez e drugarez vras evit un espera\u00f1s bev dre adsavidigezh Jezuz-Krist a-douez ar re varv, "
                            },
                            {
                                "text": "evit un h\u00earezh divreinus, didarch, diwe\u00f1vus, ha lakaet a-du en ne\u00f1v evidoc'h, "
                            },
                            {
                                "text": "c'hwi hag a zo miret gant galloud Doue, dre ar feiz, evit ar silvidigezh prest da veza\u00f1 diskuliet en amzerio\u00f9 diwezha\u00f1. "
                            },
                            {
                                "text": "E kement-se en em laouenait, petra bennak ma'z oc'h tristaet brema\u00f1 evit un nebeud amzer dre veur amprouenn pa'z eo ret e c'hoarvezfe kement-se, "
                            },
                            {
                                "text": "evit ma teuio amprouenn ho feiz, priziusoc'h eget an aour a ya da goll hag a zo koulskoude amprouet dre an tan, da drei\u00f1 evidoc'h e meuleudi, enor ha gloar, da emziskuliadur Jezuz-Krist. "
                            },
                            {
                                "text": "Karout a rit anezha\u00f1 hep beza\u00f1 e welet, kredi\u00f1 a rit enna\u00f1 hep beza\u00f1 e welet c'hoazh, hag en em laouenait gant ul levenez dilavarus ha glorius, "
                            },
                            {
                                "text": "o c'hounit ar priz eus ho feiz, silvidigezh hoc'h eneo\u00f9. "
                            },
                            {
                                "text": "Diwar-benn ar silvidigezh-se eo o deus enklasket hag imbourc'het pizh ar brofeded o deus profedet diwar-benn ar c'hras dlee dont ennoc'h, "
                            },
                            {
                                "text": "o klask anavezout e peseurt amzer hag e peseurt degouezhio\u00f9 e c'hoarvezfe ar pezh a ziskoueze Spered Krist a oa enno, e\u00f1 hag a destenie diagent poanio\u00f9 Krist hag ar gloar a heuilhfe anezho. "
                            },
                            {
                                "text": "Diskuliet e voe dezho penaos ne oa ket evito o-unan met evidomp-ni e oant ministred eus an trao\u00f9-se, a zo bet diskl\u00eariet deoc'h brema\u00f1 gant ar re o deus prezeget an Aviel deoc'h dre ar Spered-Santel degaset eus an ne\u00f1v, trao\u00f9 hag a garfe an aeled o gwelout betek ar fo\u00f1s. "
                            },
                            {
                                "text": "Dre-se gourizit divgroazell ho klevidigezh, bezit poellek, gortozit gant un espera\u00f1s peurvat ar c'hras a vo degaset deoc'h da emziskuliadur Jezuz-Krist, "
                            },
                            {
                                "text": "hag evel bugale sentus, n'en em renit ket diouzh droukc'hoanto\u00f9 ho tiouiziegezh a wechall. "
                            },
                            {
                                "text": "Met evel ma'z eo santel an hini en deus ho kalvet, bezit hoc'h-unan santel en hoc'h holl gundu, "
                            },
                            {
                                "text": "rak skrivet eo: Bezit santel, rak me a zo santel. "
                            },
                            {
                                "text": "Ha mar galvit Tad an hini a varn pep unan hervez e obero\u00f9 hep ober van eus den, en em renit eta gant douja\u00f1s e-pad an amzer hoc'h eus da dremen ama\u00f1, "
                            },
                            {
                                "text": "o c'houzout penaos n'eo ket dre drao\u00f9 breinus, evel arc'hant pe aour, oc'h bet dasprenet eus an doare aner da veva\u00f1 ho poa bet da h\u00earezh digant ho tado\u00f9, "
                            },
                            {
                                "text": "met dre wad prizius Krist, evel hini eus un oan dinamm ha didarch, "
                            },
                            {
                                "text": "raktonket dija a-raok krouidigezh ar bed, met diskuliet en amzerio\u00f9 diwezha\u00f1 abalamour deoc'h, "
                            },
                            {
                                "text": "dreza\u00f1 e kredit e Doue, e\u00f1 hag en deus e adsavet a-douez ar re varv ha roet dezha\u00f1 gloar, evit ma vije ho feiz hag hoc'h espera\u00f1s e Doue. "
                            },
                            {
                                "text": "O veza\u00f1 sentet ouzh ar wirionez dre ar Spered, hoc'h eus glanaet hoc'h eneo\u00f9 evit kaout ur garantez a vreur didroidell. En em garit gant dalc'h an eil egile gant ur galon c'hlan, "
                            },
                            {
                                "text": "o veza\u00f1 bet eil-c'hanet nann dre un had breinus met dre un had divreinus, dre c'her Doue a vev hag a chom da viken. "
                            },
                            {
                                "text": "Rak pep kig a zo evel ar geot, hag holl c'hloar an den evel bleu\u00f1v ar geot. Ar geot a zisec'h hag e vleu\u00f1v a gouezh, "
                            },
                            {
                                "text": "met ger an Aotrou a chom da virviken. Hag ar ger-se eo, a zo bet prezeget deoc'h en Aviel.  "
                            }
                        ]
                    },
                    {
                        "verses": [
                            {
                                "text": "   O tilezel eta pep fallentez, pep touellerezh, pep troidellerezh, pep gwarizi ha pep droukkomz, "
                            },
                            {
                                "text": "c'hoantait evel bugale nevez-c'hanet laezh glan ar ger, evit ma c'hellot kreski\u00f1 dreza\u00f1, "
                            },
                            {
                                "text": "peogwir hoc'h eus ta\u00f1vaet ez eo mat an Aotrou, "
                            },
                            {
                                "text": "en ur dostaat outa\u00f1, e\u00f1 hag a zo ar maen bev taolet kuit gant an dud, met dibabet gant Doue ha prizius. "
                            },
                            {
                                "text": "C'hwi ivez, evel mein bev, a zo savet evit beza\u00f1 un ti speredel, ur velegiezh santel, evit kinnig aberzho\u00f9 speredel kavet plijus gant Doue dre Jezuz-Krist. "
                            },
                            {
                                "text": "Dre-se eo lavaret er Skritur: Setu, e lakaan e Sion ur maen-korn dibabet ha prizius, hag an hini a gredo enna\u00f1 ne vo ket mezhekaet. "
                            },
                            {
                                "text": "Resev a reot eta an enor, c'hwi ar re a gred. Met evit ar re zifeiz, ar maen taolet kuit gant ar re a va\u00f1sone a zo deuet da veza\u00f1 ar maen-korn, "
                            },
                            {
                                "text": "ur maen-kouezh hag ur roc'h a wallskouer. Int en em stok a-enep dezha\u00f1 o tisenti\u00f1 ouzh ar ger, hag evit kement-se eo ez int bet tonket. "
                            },
                            {
                                "text": "Met c'hwi a zo ur ouenn dibabet, ur velegiezh roueel, ur vroad santel, ur bobl bet prenet, evit embann vertuzio\u00f9 an hini en deus ho kalvet eus an de\u00f1valijenn d'e skl\u00earijenn vurzhudus, "
                            },
                            {
                                "text": "c'hwi ha ne oac'h ket gwechall ur bobl met a zo brema\u00f1 pobl Doue, c'hwi ha n'ho poa ket kavet trugarez met hoc'h eus kavet brema\u00f1 trugarez.  "
                            },
                            {
                                "text": "   Re garet-mat, ho pedi\u00f1 a ran evel diavaezidi ha beajourien d'en em virout diouzh an droukc'hoanto\u00f9 kigel a ra brezel ouzh an ene, "
                            },
                            {
                                "text": "oc'h en em ren en un doare onest e-touez ar baganed, evit ma teuint da rei\u00f1 gloar da Zoue e deiz ar weladenn, o welout hoc'h obero\u00f9 mat e-lec'h droukkomz diwar ho penn evel pa vefec'h torfedourien. "
                            },
                            {
                                "text": "Plegit eta, abalamour d'an Aotrou, da gement tra ensvet gant an dud, pe d'ar roue evel d'an hini a zo dreist ar re all, "
                            },
                            {
                                "text": "pe d'ar c'houarnourien evel da dud kaset eus e berzh da gastiza\u00f1 ar re a ra an droug ha da aproui\u00f1 ar re a ra ar mad. "
                            },
                            {
                                "text": "Rak bolontez Doue eo, ma serrot ar geno\u00f9 da ziouiziegezh an dud dibourvez a skiant-vat en ur ober ar mad, "
                            },
                            {
                                "text": "evel o veza\u00f1 frank, nann evel tud a ra eus al librentez ur ouel da c'holei\u00f1 o fallentez, met evel servijerien Doue. "
                            },
                            {
                                "text": "Enorit an holl dud, karit an holl vreudeur, doujit Doue, enorit ar roue. "
                            },
                            {
                                "text": "Servijerien, bezit sentus ouzh ho mistri e pep douja\u00f1s, nann hepken ouzh ar re a zo mat ha dous, met ivez ouzh ar re a zo diaes. "
                            },
                            {
                                "text": "Rak ur c'hras eo pa zeu unan bennak da c'houza\u00f1v enkrezio\u00f9 en abeg d'e goustia\u00f1s e-ke\u00f1ver Doue, o poania\u00f1 en gaou. "
                            },
                            {
                                "text": "Rak peseurt gloar a zeu deoc'h mar gouza\u00f1vit gant pasianted beza\u00f1 skoet pa hoc'h eus graet an droug? Met mar gouza\u00f1vit gant pasianted ar poan evit beza\u00f1 graet ar mad, kement-se a zo ur c'hras eus Doue. "
                            },
                            {
                                "text": "Da gement-se eo ez oc'h bet galvet, peogwir Krist ivez en deus gouza\u00f1vet poanio\u00f9 evidoc'h, o lezel deoc'h ur skouer evit ma kerzhot war e lerc'h, "
                            },
                            {
                                "text": "e\u00f1 ha n'en deus graet pec'hed ebet ha n'eus ket bet kavet tromplerezh en e geno\u00f9, "
                            },
                            {
                                "text": "e\u00f1, dismega\u00f1set, na rente dismega\u00f1s ebet, gwallgaset, na rae gourdrouz ebet met en em lakae dindan an hini a varn gant reizhder, "
                            },
                            {
                                "text": "e\u00f1 hag en deus douget hor pec'hedo\u00f9 e-unan en e gorf war ar c'hoad, evit ma teujemp, o veza\u00f1 marv d'ar pec'hed, da veva\u00f1 d'ar reizhder, e\u00f1 ez oc'h bet yac'haet dre e c'houlio\u00f9. "
                            },
                            {
                                "text": "Rak bez' e oac'h evel de\u00f1ved dianket, met brema\u00f1 ez oc'h distroet da vesaer ha diwaller hoc'h eneo\u00f9.  "
                            }
                        ]
                    },
                    {
                        "verses": [
                            {
                                "text": "   En hevelep doare, gwragez, sentit ouzh hoc'h ezhec'h hoc'h-unan, evel-se mar d-eus hinienno\u00f9 na sentont ket ouzh ar ger, e vint gounezet hep ar ger dre gundu o gwragez, "
                            },
                            {
                                "text": "pa welint ho kundu glan ha douja\u00f1sus. "
                            },
                            {
                                "text": "Ra ne vo ket ho kempennadurezh hini an diavaez, blev rodellaouet, bragerizo\u00f9 aour pe dilhad peurgempenn, "
                            },
                            {
                                "text": "met an hini a zo kuzhet e diabarzh ar galon, purentez divreinus ur spered dous ha peoc'hus, a zo prizius kena\u00f1 dirak Doue. "
                            },
                            {
                                "text": "Rak evel-se en em gempennas gwechall ar gwragez santel a espere e Doue hag a sente ouzh o ezhec'h, "
                            },
                            {
                                "text": "evel ma sente Sara ouzh Abraham o c'hervel anezha\u00f1 hec'h aotrou. Anezhi eo oc'h deuet da veza\u00f1 merc'hed, oc'h ober ar mad hep lezel ac'hanoc'h da veza\u00f1 trubuilhet gant aon ebet. "
                            },
                            {
                                "text": "En hevelep doare, ezhec'h, en em renit gant furnez e-ke\u00f1ver ho kwragez evel e-ke\u00f1ver krouadurio\u00f9 gwanoc'h, roit enor dezho peogwir en devo ivez ganeoc'h gras ar vuhez da h\u00earezh, hag evit na vo ennoc'h harz ebet ouzh ho pedenno\u00f9.  "
                            },
                            {
                                "text": "   A-hend-all, bezit holl eus un hevelep santad, truezus, oc'h en em garout evel breudeur, leun a drugarez, a volontez vat, "
                            },
                            {
                                "text": "hep renta\u00f1 droug evit droug na dismega\u00f1s evit dismega\u00f1s, o venniga\u00f1 er c'hontrol, o c'houzout ez oc'h galvet da gement-se evit m'ho po ar vennozh da h\u00earezh. "
                            },
                            {
                                "text": "Rak an hini a fell dezha\u00f1 karout ar vuhez ha gwelout devezhio\u00f9 e\u00fcrus, ra viro e deod diouzh an droug hag e vuzello\u00f9 diouzh ar c'homzo\u00f9 tromplus, "
                            },
                            {
                                "text": "ra droio e gein d'an droug evit ober ar mad, ra glasko ar peoc'h ha ra heulio anezhi, "
                            },
                            {
                                "text": "rak daoulagad an Aotrou a zo war ar re reizh hag e zivskouarn a zo evezhius d'o fedenno\u00f9, met dremm an Aotrou a zo a-enep ar re a ra an droug. "
                            },
                            {
                                "text": "Ha piv a wallgaso ac'hanoc'h ma heuilhit ar mad? "
                            },
                            {
                                "text": "Ha zoken pa c'houza\u00f1vfec'h evit ar reizhder, e vefec'h e\u00fcrus. N'ho pet ket a aon rak ar spont o deus c'hoant da ober deoc'h ha na vezit ket nec'het, "
                            },
                            {
                                "text": "met santelait en ho kalono\u00f9 an Aotrou Doue. Bezit atav prest d'en em zifenn gant douster ha douja\u00f1s e-ke\u00f1ver ar re a c'houlenn kont diouzhoc'h diwar-benn an espera\u00f1s a zo ennoc'h, "
                            },
                            {
                                "text": "o kaout ur goustia\u00f1s vat, evit ma vo mezhekaet er pezh a lavar a-enep deoc'h ar re a zeu da damall ho kundu vat e Krist, evel pa vijec'h torfedourien. "
                            },
                            {
                                "text": "Rak gwelloc'h eo gouza\u00f1v, mar d-eo bolontez Doue, oc'h ober ar mad eget oc'h ober an droug.  "
                            },
                            {
                                "text": "   Rak Krist ivez en deus gouza\u00f1vet ur wech evit ar pec'hedo\u00f9, e\u00f1 reizh evit ar re zireizh, evit hon degas da Zoue. Lakaet eo bet d'ar marv er c'hig, met bevaet hervez ar Spered, "
                            },
                            {
                                "text": "hag enna\u00f1 ivez eo aet da brezeg d'ar speredo\u00f9 dalc'het er prizon, "
                            },
                            {
                                "text": "ar re a oa bet gwechall diskredik, pa c'hortoze pasianted Doue en amzer Noe, e-pad ma en em c'hrae an arc'h; enni un niver bihan a eneo\u00f9, da lavarout eo eizh, a voe saveteet a-dreuz an dour. "
                            },
                            {
                                "text": "Hag ar skeudenn a gement-se, ar vadeziant, nann an hini a lam kuit saotro\u00f9 ar c'horf met ar c'hoant start eus ur goustia\u00f1s vat dirak Doue, a zeu d'hor savetei\u00f1 brema\u00f1 dre adsavidigezh Jezuz-Krist a varv. "
                            },
                            {
                                "text": "E\u00f1, o veza\u00f1 aet en ne\u00f1v, a zo a-zehou da Zoue, ha dindana\u00f1 ema\u00f1 an aeled, an nerzhio\u00f9 hag ar galloudo\u00f9.  "
                            }
                        ]
                    },
                    {
                        "verses": [
                            {
                                "text": "Evel-se, Krist o veza\u00f1 gouza\u00f1vet evidomp er c'hig, c'hwi ivez en em armit gant an hevelep so\u00f1j; rak an hini en deus gouza\u00f1vet er c'hig en deus paouezet da bec'hi\u00f1, "
                            },
                            {
                                "text": "evit na vevo mui hervez droukc'hoanto\u00f9 an dud, met hervez bolontez Doue, e-pad an amzer a chom ganta\u00f1 da veva\u00f1 er c'hig. "
                            },
                            {
                                "text": "Rak a-walc'h eo deomp beza\u00f1 graet en amzer hor buhez tremenet bolontez ar baganed, en ur gerzhout en hudurniezh, en droukc'hoanto\u00f9, er vezventi, er c'horfado\u00f9 hag en idolerezh argarzhus. "
                            },
                            {
                                "text": "Hag e kavont souezhus na redfec'h ket ganto en un hevelep diroll a vuhez fall, hag e troukkomzont ac'hanoc'h. "
                            },
                            {
                                "text": "Renta\u00f1 a raint kont d'an hini a zo prest da varn ar re vev hag ar re varv. "
                            },
                            {
                                "text": "Rak an Aviel a zo bet ivez prezeget d'ar re varv, evit ma teujent, goude beza\u00f1 bet barnet er c'hig hervez an den, da veva\u00f1 er spered hervez Doue. "
                            },
                            {
                                "text": "Diwezh an holl drao\u00f9 a dosta. Bezit eta fur hag aketus er pedenno\u00f9. "
                            },
                            {
                                "text": "Dreist-holl, ho pet an eil evit egile ur garantez birvidik, rak ar garantez a c\u2019holoio un niver bras a bec'hedo\u00f9. "
                            },
                            {
                                "text": "En em zegemerit an eil egile en ho tiez hep grozmolat. "
                            },
                            {
                                "text": "Ra implijo pep hini an donezon en deus resevet e servij ar re all, evel merourien vat a bep gras Doue. "
                            },
                            {
                                "text": "Mar komz unan bennak, ra gomzo hervez gerio\u00f9 Doue. Mar gra unan bennak ur servij, ra raio anezha\u00f1 hervez an nerzh en deus Doue roet dezha\u00f1, evit ma vo en holl drao\u00f9 roet gloar da Zoue dre Jezuz-Krist, a zo dezha\u00f1 ar gloar hag ar galloud e kantvedo\u00f9 ar c'hantvedo\u00f9! Amen. "
                            },
                            {
                                "text": "Re garet-mat, ne vezit ket souezhet ma ez eus ur fornez en ho touez evit hoc'h amproui\u00f1, evel ma c'hoarvezfe ganeoc'h un dra iskis bennak. "
                            },
                            {
                                "text": "Met en em laouenait o veza\u00f1 ma hoc'h eus lod e poanio\u00f9 Krist, evit ma viot ivez leuniet eus ul levenez vras-meurbet pa vo diskuliet e c'hloar. "
                            },
                            {
                                "text": "Mar bez lavaret dismega\u00f1so\u00f9 deoc'h abalamour da anv Krist, e\u00fcrus oc'h, rak ar Spered a c'hloar, Spered Doue, a zo warnoc'h. Mallozhet eo ganto, met resev a ra gloar diganeoc'h. "
                            },
                            {
                                "text": "Ra ne c'houza\u00f1vo hini ac'hanoc'h evel ur muntrer, pe ul laer, pe un torfedour, pe un den a emell e trao\u00f9 ar re all. "
                            },
                            {
                                "text": "Met mar gouza\u00f1v unan bennak evel kristen, ra n'en devo ket mezh ha ra roio gloar da Zoue e kement-se. "
                            },
                            {
                                "text": "Rak an amzer a zeu ma tle ar varn kregi\u00f1 gant ti Doue. Ha mar krog ganeomp-ni, petra a vo diwezh ar re na sentont ket ouzh Aviel Doue? "
                            },
                            {
                                "text": "Mar bez a-boan salvet an den reizh, petra e teuio da veza\u00f1 an den dizoue hag ar pec'her? "
                            },
                            {
                                "text": "Evel-se eta, ra zeuio ar re a c'houza\u00f1v hervez bolontez Doue, da erbedi\u00f1 o eneo\u00f9 evel da ur C'hrouer feal en ur ober ar mad.  "
                            }
                        ]
                    },
                    {
                        "verses": [
                            {
                                "text": "   Pedi\u00f1 a ran an henaourien a zo en ho touez, me hag a zo henaour ganto, test eus poanio\u00f9 Krist, kenlodeg er gloar a dle beza\u00f1 diskuliet: "
                            },
                            {
                                "text": "Mesait de\u00f1ved Doue a zo en ho touez o veilha\u00f1 warno, nann dre heg met a volontez vat, nann evit ur gounid mezhus met a c'hrad vat, "
                            },
                            {
                                "text": "nann evel pa vijec'h mestr war ar re a zo fiziet ennoc'h met o veza\u00f1 skouer vat an tropell. "
                            },
                            {
                                "text": "Ha pa zeuio ar Mesaer meur, e vo roet deoc'h ar gurunenn divreinus a c'hloar. "
                            },
                            {
                                "text": "En hevelep doare, tud yaouank, sentit ouzh an henaourien. En em wiskit a izelegezh, o plega\u00f1 holl an eil d'egile, rak: Doue a harp ouzh ar re ourgouilhus, met rei\u00f1 a ra gras d'ar re uvel. "
                            },
                            {
                                "text": "En em izelait eta dindan dorn galloudus Doue, evit ma uhelaio ac'hanoc'h pa vo an amzer, "
                            },
                            {
                                "text": "oc'h en em divec'hia\u00f1 warna\u00f1 eus hoc'h holl nec'hamanto\u00f9, rak e teu d'ho prederia\u00f1. "
                            },
                            {
                                "text": "Bezit poellek, beilhit, rak hoc'h enebour an diaoul a dro war ho tro evel ul leon o yudal, o klask piv a c'hello lonka\u00f1. "
                            },
                            {
                                "text": "Harpit outa\u00f1 o veza\u00f1 start er feiz, o c'houzout penaos ho preudeur a zo er bed a c'houza\u00f1v an hevelep poanio\u00f9. "
                            },
                            {
                                "text": "Hag an Doue a bep gras, en deus hor galvet d'e c'hloar peurbadus e Jezuz-Krist, goude ma ho po gouza\u00f1vet un nebeudig, ho klokaio, ho kre\u00f1vaio, ho nerzho, ho lakaio da veza\u00f1 divrall. "
                            },
                            {
                                "text": "Dezha\u00f1 ra vo ar gloar hag ar galloud e kantvedo\u00f9 ar c'hantvedo\u00f9! Amen.  "
                            },
                            {
                                "text": "   Berr a-walc'h em eus skrivet deoc'h dre Silvan, ur breur feal a gav din, evit alia\u00f1 ac'hanoc'h hag asura\u00f1 ac'hanoc'h penaos eo hounnezh gwir c'hras Doue, an hini e chomit start enni. "
                            },
                            {
                                "text": "Iliz ar re zibabet a zo e Babilon a salud ac'hanoc'h, ha Mark va mab ivez. "
                            },
                            {
                                "text": "Saludit an eil egile dre ur pok a garantez. Ra vo ar peoc'h ganeoc'h holl a zo e Jezuz-Krist! Amen.    "
                            }
                        ]
                    }
                ]
            },
            {
                "names": [
                    "II Peter"
                ],
                "usfm_id": "II Peter",
                "abbreviation": "2Pet",
                "chapters": [
                    {
                        "verses": [
                            {
                                "text": "Simon-P\u00ear, servijer hag abostol Jezuz-Krist, d'ar re o deus resevet da lod ur feiz ken prizius hag hon hini, dre reizhder hon Doue ha Salver Jezuz-Krist: "
                            },
                            {
                                "text": "Ra vo kresket ar c'hras hag ar peoc'h ennoc'h dre anaoudegezh Doue hag hon Aotrou Jezuz! "
                            },
                            {
                                "text": "   E c'halloud doueel en deus roet deomp kement a sell ouzh ar vuhez hag ouzh douja\u00f1s-Doue, dre anaoudegezh an hini en deus hor galvet dre e c'hloar hag e vertuz. "
                            },
                            {
                                "text": "Dre ar re-ma\u00f1, en deus roet deomp promesao\u00f9 bras-meurbet ha prizius, evit ma teuot drezo da gemer perzh en natur doueel, o tec'hout diouzh ar breinadur a zo er bed dre an droukc'hoant. "
                            },
                            {
                                "text": "E kement-se eta, degasit hoc'h holl aked evit unani\u00f1 asambles gant ho feiz ar vertuz, gant ar vertuz ar c'houiziegezh, "
                            },
                            {
                                "text": "gant ar c'houiziegezh an emvestroni, gant an emvestroni ar basianted, gant ar basianted an douja\u00f1s-Doue, "
                            },
                            {
                                "text": "gant an douja\u00f1s-Doue ar vadelezh a vreur, gant ar vadelezh a vreur ar garantez. "
                            },
                            {
                                "text": "Rak ma en em gav an trao\u00f9-se ennoc'h ha mar fonnont, ne lezint ac'hanoc'h na didalvez na difrouezh en anaoudegezh hon Aotrou Jezuz-Krist. "
                            },
                            {
                                "text": "Met an hini n'ema\u00f1 ket an trao\u00f9-se enna\u00f1 a zo dall, e weled a zo berr, hag ankounac'haet en deus glanidigezh e bec'hedo\u00f9 tremenet. "
                            },
                            {
                                "text": "Rak-se, breudeur, bezit muioc'h-muia\u00f1 aketus da gre\u00f1vaat ho kalvedigezh hag ho tibaberezh, rak oc'h ober kement-se ne strebotot biken, "
                            },
                            {
                                "text": "hag evel-se e vo roet deoc'h gant largentez un donedigezh vat e rouantelezh peurbadus hon Aotrou ha Salver Jezuz-Krist.  "
                            },
                            {
                                "text": "   Setu perak ne vankin ket da zegas deoc'h dalc'hmat an trao\u00f9-se da so\u00f1j, petra bennak ma o anavezit ha ma'z oc'h kre\u00f1vaet er wirionez-se. "
                            },
                            {
                                "text": "Kredi\u00f1 a ran ez eo reizh din, keit ha ma vin en tabernakl-ma\u00f1, derc'hel ac'hanoc'h dihun dre alio\u00f9, "
                            },
                            {
                                "text": "o c'houzout penaos e kuitain prest va zabernakl, evel ma en deus an Aotrou Jezuz-Krist roet din da anavezout. "
                            },
                            {
                                "text": "Met preder am bo d'ober ar pezh a zo ret evit ma c'hellot atav kaout so\u00f1j eus an trao\u00f9-se goude ma vin aet kuit. "
                            },
                            {
                                "text": "Rak n'eo ket oc'h heulia\u00f1 mojenno\u00f9 savet gant ampartiz hon eus roet deoc'h da anavezout galloud ha donedigezh hon Aotrou Jezuz-Krist, met goude beza\u00f1 gwelet e splannder gant hon daoulagad hon-unan. "
                            },
                            {
                                "text": "Rak resevet en deus digant Doue an Tad enor ha gloar, pa voe kaset dezha\u00f1 ar vouezh-ma\u00f1 gant ar gloar uhela\u00f1: Hema\u00f1 eo va mab karet-mat, enna\u00f1 em eus lakaet va holl levenez. "
                            },
                            {
                                "text": "Ha klevet hon eus ar vouezh-se deuet eus an ne\u00f1v pa oamp asambles ganta\u00f1 war ar menez santel.  "
                            },
                            {
                                "text": "   Bez' hon eus ivez ger start-meurbet ar brofeded. Mat e rit en em staga\u00f1 outa\u00f1, evel ouzh ul lamp o lugerni\u00f1 en ul lec'h te\u00f1val betek ma sklaerio an deiz ha ma savo steredenn ar mintin en ho kalono\u00f9. "
                            },
                            {
                                "text": "Gouezit da genta\u00f1 kement-ma\u00f1: profediezh ebet eus ar Skritur ne zeu eus santad an den e-unan, "
                            },
                            {
                                "text": "rak ar brofediezh n'eo ket bet degaset gwechall dre volontez an den, met tud santel Doue o deus komzet renet gant ar Spered-Santel.  "
                            }
                        ]
                    },
                    {
                        "verses": [
                            {
                                "text": "   Bez' ez eus bet fals-profeded e-touez ar bobl, bez' e vo ivez en ho touez fals-doktored a zegaso e kuzh sektenno\u00f9 fall hag, o nac'ha\u00f1 ar Mestr en deus o frenet, e tennint a-daol ar gollidigezh warno o-unan. "
                            },
                            {
                                "text": "Kalz a heulio anezho en o hento\u00f9 fall, hag e vo droukkomzet diwar-benn hent ar wirionez abalamour dezho. "
                            },
                            {
                                "text": "Dre zroukc'hoant e korvoint ac'hanoc'h gant gerio\u00f9 touellus, met abaoe pell amzer ne ehan o c'hondaonidigezh da dostaat hag o c'hollidigezh ne chom ket morgousket. "
                            },
                            {
                                "text": "Rak ma n'en deus ket Doue espernet an aeled o doa pec'het met mar en deus o zaolet en donderio\u00f9 staget gant chadenno\u00f9 a de\u00f1valijenn evit beza\u00f1 dalc'het a-benn ar varn, "
                            },
                            {
                                "text": "ma n'en deus ket espernet ar bed kozh met mar en deus diwallet eizh den a oa Noe ganto, ar prezeger eus ar reizhder, pa zegasas al li\u00f1vadenn-veur war ved an dud dizoue, "
                            },
                            {
                                "text": "mar en deus kondaonet Sodom ha Gomora da veza\u00f1 distrujet o renta\u00f1 ar c'h\u00eario\u00f9-se e ludu evit o rei\u00f1 da skouer d'ar re a vevfe e dizouja\u00f1s-Doue, "
                            },
                            {
                                "text": "ha mar en deus diwallet Lot an den reizh, an hini a oa poaniet gant kundu euzhus an dud fall-se, "
                            },
                            {
                                "text": "rak an den reizh-se a oa o chom en o zouez, hag a c'hlac'hare bemdez e ene reizh abalamour d'ar pezh a wele hag a gleve diwar-benn o obero\u00f9 fallakr, "
                            },
                            {
                                "text": "an Aotrou a oar mirout eus an amprouenn ar re a zouj anezha\u00f1 ha derc'hel ar re zireizh da veza\u00f1 kastizet da zeiz ar varn, "
                            },
                            {
                                "text": "dreist-holl ar re a gerzh hervez ar c'hig e c'hoantidigezh an hudurniezh hag e dispriz ar galloud. Rok hag hardizh, e tismega\u00f1sont hep aon ar gloario\u00f9, "
                            },
                            {
                                "text": "e-lec'h an aeled, petra bennak ma'z int brasoc'h e nerzh hag e galloud, ne zougont ket ur varnedigezh a zismega\u00f1s en o enep dirak an Aotrou. "
                            },
                            {
                                "text": "Met ar re-ma\u00f1, evel loened diskiant dre natur, ganet evit beza\u00f1 paket ha distrujet, e troukkomzont eus ar pezh ne gomprenont ket, hag e vint distrujet en o breinadurezh o-unan, "
                            },
                            {
                                "text": "o resev ar gopr eus o direizhder. Karout a reont beza\u00f1 bemdez er plijadurio\u00f9, bez' ez int saotr hag hudurniezh o kemer plijadur en o zromplerezh o-unan pa zebront asambles ganeoc'h. "
                            },
                            {
                                "text": "O daoulagad a zo leun a avoultriezh, ne baouezont ket da bec'hi\u00f1, o klask da eren an eneo\u00f9 n'int ket diazezet mat, o c'halon a zo roet d'an droukc'hoant, bez' ez int bugale a vallozh. "
                            },
                            {
                                "text": "O veza\u00f1 kuitaet an hent eeun, en em gollet int o heulia\u00f1 hent Balaam mab Beor, a garas gopr an direizhder, "
                            },
                            {
                                "text": "met a voe tamallet evit e zisentidigezh. Un azenez vut, o komz gant mouezh un den, a enebas ouzh follentez ar profed. "
                            },
                            {
                                "text": "Ar re-se a zo feunteunio\u00f9 hep dour, koumoul kaset kuit gant un avel-dro, dic'houlo\u00f9 an de\u00f1valijenn a zo lakaet a-du evito da viken. "
                            },
                            {
                                "text": "O terc'hel lavario\u00f9 c'hwezhet gant fouge, e tennont dre zroukc'hoanto\u00f9 ar c'hig hag gant an hudurniezh tud hag o doa nebeud a-raok tec'het diouzh ar re a vev en diroll, "
                            },
                            {
                                "text": "o prometi\u00f1 dezho al librentez, petra bennak ma'z int o-unan sklavourien eus ar vreinadurezh, rak dont a ra pep hini da veza\u00f1 sklavour eus ar pezh a zo trec'h warna\u00f1. "
                            },
                            {
                                "text": "Goude beza\u00f1 tec'het diouzh hudurniezh ar bed dre anaoudegezh an Aotrou ha Salver Jezuz-Krist, mar deuont d'en em rei\u00f1 a-nevez e-barzh ha da veza\u00f1t trec'het, o stad diwezha\u00f1 a vo gwashoc'h eget an hini kenta\u00f1. "
                            },
                            {
                                "text": "Rak gwelloc'h e vefe bet dezho na anavezjent ket hent ar reizhder, eget goude beza\u00f1 e anavezet distrei\u00f1 diouzh ar gourc'hemenn santel a oa bet roet dezho. "
                            },
                            {
                                "text": "Met c'hoarvezet eo ganto hervez ur c'hrennlavar gwir: Ar c'hi a zo distroet d'ar pezh en doa distaolet, hag ar wiz a zo en em ruilhet er fank goude beza\u00f1 bet gwalc'het.  "
                            }
                        ]
                    },
                    {
                        "verses": [
                            {
                                "text": "   Re garet-mat, setu dija an eilvet lizher a skrivan deoc'h. En eil hag en egile e talc'han ho skiant yac'hus dihun dre alio\u00f9, "
                            },
                            {
                                "text": "evit ma ho po so\u00f1j eus ar gerio\u00f9 a zo bet lavaret diaraok gant ar brofeded santel, hag eus hor gourc'hemenn-ni ebestel an Aotrou ha Salver. "
                            },
                            {
                                "text": "Ret eo gouzout da genta\u00f1 penaos en devezhio\u00f9 diwezha\u00f1 e teuio goapaerien en em gunduo hervez o droukc'hoanto\u00f9 o-unan "
                            },
                            {
                                "text": "hag a lavaro: Pelec'h ema\u00f1 promesa e zonedigezh? Rak abaoe ma'z eo marv an tado\u00f9, an holl drao\u00f9 a zo chomet evel ma oant e penn-kenta\u00f1 ar grouidigezh. "
                            },
                            {
                                "text": "Rak a-ratozh eo n'ouzont ket kement-ma\u00f1: an ne\u00f1vo\u00f9 a voe gwechall krouet dre c'her Doue, kenkoulz hag an douar a oa er-maez eus an dour hag en dour, "
                            },
                            {
                                "text": "ha penaos e voe kollet dreza\u00f1 ar bed eus an amzer-se, goloet gant dour. "
                            },
                            {
                                "text": "Met an ne\u00f1v hag an douar a-vrema\u00f1 a zo miret dre an hevelep ger, ha lakaet a-du evit an tan, da zeiz ar varn ha kollidigezh an dud na zoujont ket Doue. "
                            },
                            {
                                "text": "Koulskoude re garet-mat, na dremenit ket hep anavezout penaos, evit an Aotrou un devezh a zo evel mil bloaz ha mil bloaz evel un devezh. "
                            },
                            {
                                "text": "An Aotrou ne zaleo ket da gas da benn e bromesa evel ma ez eus lod a gred, met diskouez a ra pasianted en hor c'he\u00f1ver, o veza\u00f1 na fell ket dezha\u00f1 ez afe den da goll met e teufe an holl d'ar geuzidigezh. "
                            },
                            {
                                "text": "Deiz an Aotrou a zeuio evel ul laer en noz. En amzer-se an ne\u00f1v a dremeno gant trouz vras, an elfenno\u00f9 entanet a vo teuzet, an douar gant an obero\u00f9 a zo enna\u00f1 a vo devet holl. "
                            },
                            {
                                "text": "O veza\u00f1 ma tle an holl drao\u00f9-se eta beza\u00f1 teuzet, peseurt tud ne dlefec'h ket beza\u00f1 dre ar santelezh eus ho puhez ha dre an douja\u00f1s-Doue, "
                            },
                            {
                                "text": "o c'hortoz hag o hasta\u00f1 donedigezh deiz Doue, ma vo teuzet an ne\u00f1v entanet ha ma en em fonto an elfenno\u00f9 devet? "
                            },
                            {
                                "text": "Met hervez e bromesa, e c'hortozomp ne\u00f1vo\u00f9 nevez hag un douar nevez e-lec'h ma chomo ar reizhder. "
                            },
                            {
                                "text": "Setu perak, re garet-mat, o c'hortoz an trao\u00f9-se, en em nerzhit da veza\u00f1 kavet er peoc'h, didarch ha direbech diraza\u00f1. "
                            },
                            {
                                "text": "Kredit penaos pasianted hir hon Aotrou eo ho silvidigezh, evel m'en deus skrivet deoc'h hor breur karet-mat Paol hervez ar furnez a zo bet roet dezha\u00f1. "
                            },
                            {
                                "text": "A-hend-all e ra evel-se en e holl lizhiri pa gomz enno eus an trao\u00f9-ma\u00f1; lod 'zo diaes da gompren hag a vez distroet gant an dud diouiziek ha disur, kement hag ar Skriturio\u00f9 all, evit o c'holl o-unan. "
                            },
                            {
                                "text": "Re garet-mat, c'hwi a oar en a-raok, lakait evezh, gant aon na vefec'h hoalet gant tromplerezh ar re ziroll, ha na zeufec'h da gouezha\u00f1 eus ho started. "
                            },
                            {
                                "text": "Met kreskit e gras hag en anaoudegezh hon Aotrou ha Salver Jezuz-Krist. Dezha\u00f1 ra vo ar gloar, brema\u00f1 hag evit ar beurbadelezh! Amen.    "
                            }
                        ]
                    }
                ]
            },
            {
                "names": [
                    "I John"
                ],
                "usfm_id": "I John",
                "abbreviation": "1John",
                "chapters": [
                    {
                        "verses": [
                            {
                                "text": "   Ar pezh a oa adalek ar penn-kenta\u00f1, ar pezh hon eus klevet, ar pezh hon eus gwelet gant hon daoulagad, ar pezh hon eus sellet outa\u00f1 hag o deus hon daouarn stoket enna\u00f1, diwar-benn ar Ger a vuhez, "
                            },
                            {
                                "text": "rak ar vuhez a zo en em ziskouezet, hag hon eus he gwelet hag e roomp testeni anezhi, hag e prezegomp deoc'h ar vuhez peurbadus a oa e-kichen an Tad hag a zo en em ziskouezet deomp, "
                            },
                            {
                                "text": "ar pezh hon eus gwelet ha klevet, a ziskl\u00eariomp deoc'h evit ma viot unanet ivez ganeomp. Hor c'henunvaniezh a zo gant an Tad ha gant e Vab Jezuz-Krist. "
                            },
                            {
                                "text": "Hag e skrivomp deoc'h an trao\u00f9-ma\u00f1 evit ma vo peurvat ho levenez.  "
                            },
                            {
                                "text": "   Kement-ma\u00f1 eo an diskl\u00eariadur hon eus klevet diganta\u00f1 hag a roomp da anavezout deoc'h: Doue a zo skl\u00earijenn ha n'eus te\u00f1valijenn ebet enna\u00f1. "
                            },
                            {
                                "text": "Mar lavaromp ez omp e kenunvaniezh ganta\u00f1 ha ma kerzhomp en de\u00f1valijenn, e lavaromp gaou ha ne heuliomp ket ar wirionez. "
                            },
                            {
                                "text": "Met mar kerzhomp er skl\u00earijenn, evel ma'z ema\u00f1 e-unan er skl\u00earijenn, ez omp e kenunvaniezh an eil gant egile ha gwad Jezuz-Krist e Vab hor glana a bep pec'hed. "
                            },
                            {
                                "text": "Mar lavaromp n'hon eus ket a bec'hed, en em douellomp hon-unan hag ar wirionez n'ema\u00f1 ket ennomp. "
                            },
                            {
                                "text": "Mar anzavomp hor pec'hedo\u00f9, e\u00f1 a zo feal ha reizh evit o fardoni\u00f1 deomp hag evit hor glanaat a bep direizhder. "
                            },
                            {
                                "text": "Mar lavaromp n'hon eus ket a bec'hed, e lakaomp anezha\u00f1 gaouiat hag e c'her n'ema\u00f1 ket ennomp.  "
                            }
                        ]
                    },
                    {
                        "verses": [
                            {
                                "text": "Va bugale vihan, skriva\u00f1 a ran an trao\u00f9-ma\u00f1 deoc'h evit na bec'hot ket. Ha mar en deus unan bennak ac'hanoc'h pec'het, hon eus un alvokad e-kichen an Tad, Jezuz-Krist ar reizh. "
                            },
                            {
                                "text": "E\u00f1 eo un aberzh-dic'haoui\u00f1 evit hor pec'hedo\u00f9, ha nann hepken evit hor re, met ivez evit re ar bed holl. "
                            },
                            {
                                "text": "Dre gement-ma\u00f1 ec'h ouzomp hon eus e anavezet: mar miromp e c'hourc'hemenno\u00f9. "
                            },
                            {
                                "text": "An hini a lavar: E anavezet em eus, ha na vir ket e c'hourc'hemenno\u00f9, a zo ur gaouiad hag ar wirionez ne chom ket enna\u00f1. "
                            },
                            {
                                "text": "Met evit an hini a vir e c'her, karantez Doue a zo e gwirionez peurvat enna\u00f1. Dre gement-se ec'h ouzomp emaomp enna\u00f1. "
                            },
                            {
                                "text": "An hini a lavar e chom enna\u00f1 a dle ivez kerzhout evel m'en deus kerzhet e\u00f1 e-unan. "
                            },
                            {
                                "text": "Breudeur, ne skrivan ket deoc'h ur gourc'hemenn nevez, met ur gourc'hemenn kozh hoc'h eus bet adalek ar penn-kenta\u00f1. Ar gourc'hemenn kozh-se, eo ar ger hoc'h eus klevet adalek ar penn-kenta\u00f1. "
                            },
                            {
                                "text": "Met ivez e skrivan deoc'h ur gourc'hemenn nevez, a zo gwir enna\u00f1 hag ennoc'h, rak an de\u00f1valijenn a dremen hag ar skl\u00earijenn wirion a lugern dija. "
                            },
                            {
                                "text": "An hini a lavar ema\u00f1 er skl\u00earijenn, hag a gasa e vreur, a zo c'hoazh brema\u00f1 en de\u00f1valijenn. "
                            },
                            {
                                "text": "An hini a gar e vreur a chom er skl\u00earijenn, ha n'eus enna\u00f1 abeg da gouezha\u00f1 ebet. "
                            },
                            {
                                "text": "Met an hini a gasa e vreur a zo en de\u00f1valijenn hag a gerzh en de\u00f1valijenn, ne oar ket pelec'h ez a, rak an de\u00f1valijenn he deus dallet e zaoulagad. "
                            },
                            {
                                "text": "Bugale vihan, skriva\u00f1 a ran deoc'h dre ma'z eo pardonet ho pec'hedo\u00f9 deoc'h abalamour d'e anv. "
                            },
                            {
                                "text": "Tado\u00f9, skriva\u00f1 a ran deoc'h dre ma hoc'h eus anavezet an hini a zo adalek ar penn-kenta\u00f1. Tud yaouank, skriva\u00f1 a ran deoc'h dre ma hoc'h eus trec'het an hini drouk. Bugale vihan, skriva\u00f1 a ran deoc'h dre ma hoc'h eus anavezet an Tad. "
                            },
                            {
                                "text": "Tado\u00f9, skrivet em eus deoc'h dre ma hoc'h eus anavezet an hini a zo adalek ar penn-kenta\u00f1. Tud yaouank, skrivet em eus deoc'h dre ma'z oc'h kre\u00f1v, ma chom ger Doue ennoc'h ha ma hoc'h eus trec'het an hini drouk. "
                            },
                            {
                                "text": "Na garit ket ar bed nag an trao\u00f9 a zo er bed. Mar kar unan bennak ar bed, karantez an Tad n'ema\u00f1 ket enna\u00f1, "
                            },
                            {
                                "text": "rak kement a zo er bed, c'hoantegezh ar c'hig, c'hoantegezh an daoulagad ha lorc'h ar vuhez ne zeu ket eus an Tad met eus ar bed. "
                            },
                            {
                                "text": "Ar bed a dremen, e c'hoantegezh ivez, met an hini a ra bolontez Doue a chom da viken.  "
                            },
                            {
                                "text": "   Bugale vihan, houma\u00f1 eo an eur diwezha\u00f1, hag evel ma hoc'h eus klevet e teu an enepkrist, bez' ez eus adalek brema\u00f1 meur a enepkrist. Dre gement-se ec'h ouzomp eo deuet an eur diwezha\u00f1. "
                            },
                            {
                                "text": "Aet int er-maez eus hon touez, met ne oant ket eus hor re, rak ma vijent bet eus hor re, e vijent chomet ganeomp. Met aet int er-maez evit ma vije diskouezet ne oant ket holl eus hor re. "
                            },
                            {
                                "text": "Resevet hoc'h eus an oleviadur a-berzh an hini santel, hag ec'h anavezit pep tra. "
                            },
                            {
                                "text": "N'em eus ket skrivet deoc'h dre ma n'anavezit ket ar wirionez, met abalamour ma'c'h anavezit anezhi ha ma ne zeu gaou ebet eus ar wirionez. "
                            },
                            {
                                "text": "Piv a zo gaouiat, ma n'eo an hini a nac'h ez eo Jezuz ar C'hrist? Hema\u00f1 eo an enepkrist: an hini a nac'h an Tad hag ar Mab. "
                            },
                            {
                                "text": "Piv bennak a nac'h ar Mab n'en deus ket kennebeut an Tad, hag an hini a anzav ar Mab en deus ivez an Tad. "
                            },
                            {
                                "text": "Ra chomo ennoc'h eta ar pezh hoc'h eus klevet adalek ar penn-kenta\u00f1. Mar chom ennoc'h ar pezh hoc'h eus klevet adalek ar penn-kenta\u00f1, c'hwi a chomo ivez er Mab hag en Tad. "
                            },
                            {
                                "text": "Kement-ma\u00f1 eo ar bromesa en deus graet deomp: ar vuhez peurbadus. "
                            },
                            {
                                "text": "Skrivet em eus deoc'h an trao\u00f9-ma\u00f1 diwar-benn ar re a douell ac'hanoc'h. "
                            },
                            {
                                "text": "Met an oleviadur hoc'h eus resevet diganta\u00f1 a chom ennoc'h ha n'hoc'h eus ket ezhomm e kelennfe den ac'hanoc'h. Hag evel ma tesk an oleviadur-se deoc'h pep tra, ma'z eo gwirion ha ma n'eo ket ur gaou, chomit enna\u00f1 hervez ma'z eo bet desket deoc'h ganta\u00f1.  "
                            },
                            {
                                "text": "   Brema\u00f1 eta bugale vihan, chomit enna\u00f1 evit ma hor bo fizia\u00f1s pa en em ziskouezo, ha ma ne vimp ket mezhek diraza\u00f1 en e zonedigezh. "
                            },
                            {
                                "text": "Mar gouzoc'h ez eo reizh, e c'houezit penaos piv bennak a ra ar reizhder a zo ganet anezha\u00f1.  "
                            }
                        ]
                    },
                    {
                        "verses": [
                            {
                                "text": "Gwelit pebezh karantez en deus diskouezet an Tad en hor c'he\u00f1ver, evit ma vefemp galvet bugale Doue! Dre gement-ma\u00f1 eo n'anavez ket ar bed ac'hanomp: o veza\u00f1 n'en deus ket anavezet anezha\u00f1. "
                            },
                            {
                                "text": "Re garet-mat, ni a zo brema\u00f1 bugale Doue hag ar pezh a vimp n'eo ket bet c'hoazh diskouezet. Met anavezout a reomp penaos pa vo diskouezet, e vimp he\u00f1vel outa\u00f1 abalamour ma welimp anezha\u00f1 evel ma'z ema\u00f1. "
                            },
                            {
                                "text": "Piv bennak en deus an espera\u00f1s-se enna\u00f1 en em c'hlana e-unan, evel ma'z eo glan e-unan. "
                            },
                            {
                                "text": "Piv bennak a bec'h a dorr ivez al lezenn, rak ar pec'hed a zo un dorridigezh eus al lezenn. "
                            },
                            {
                                "text": "Gouzout a rit penaos eo en em ziskouezet evit lemel hor pec'hedo\u00f9 ha penaos n'eus pec'hed ebet enna\u00f1. "
                            },
                            {
                                "text": "Piv bennak a chom enna\u00f1 ne bec'h ket, piv bennak a bec'h n'en deus ket e welet ha n'en deus ket e anavezet. "
                            },
                            {
                                "text": "Bugale vihan, ra ne douello den ac'hanoc'h. An hini a ra ar reizhder a zo reizh evel ma'z eo e-unan reizh. "
                            },
                            {
                                "text": "An hini a ra ar pec'hed a zo eus an diaoul, rak an diaoul a bec'h adalek ar penn-kenta\u00f1. Evit kement-ma\u00f1 eo en em ziskouezet Mab Doue: evit distruja\u00f1 obero\u00f9 an diaoul. "
                            },
                            {
                                "text": "Piv bennak a zo ganet a Zoue ne ra ket ar pec'hed abalamour hadenn Doue a chom enna\u00f1, ha ne c'hell ket pec'hi\u00f1 abalamour ma'z eo ganet a Zoue. "
                            },
                            {
                                "text": "E kement-ma\u00f1 eo e teu bugale Doue ha bugale an diaoul d'en em rei\u00f1 da anavezout: piv bennak ne ra ket ar reizhder n'eo ket eus Doue, na kennebeut an hini na gar ket e vreur.  "
                            },
                            {
                                "text": "   Kement-ma\u00f1 eo an diskl\u00eariadur hoc'h eus klevet adalek ar penn-kenta\u00f1: ma en em garfemp an eil egile, "
                            },
                            {
                                "text": "ha ma ne vefemp ket he\u00f1vel ouzh Kain a oa eus an droug hag a lazhas e vreur. Ha perak e lazhas anezha\u00f1? Abalamour ma oa fall e obero\u00f9 ha ma oa reizh re e vreur. "
                            },
                            {
                                "text": "Breudeur, na vezit ket souezhet e kasafe ar bed ac'hanoc'h. "
                            },
                            {
                                "text": "Ni a oar penaos omp tremenet eus ar marv d'ar vuhez, o veza\u00f1 ma karomp ar vreudeur. An hini na gar ket e vreur a chom er marv. "
                            },
                            {
                                "text": "Piv bennak a gasa e vreur a zo ur muntrer, ha gouzout a rit penaos muntrer ebet n'en deus ar vuhez peurbadus o chom enna\u00f1. "
                            },
                            {
                                "text": "E kement-ma\u00f1 eo hon eus anavezet ar garantez: roet en deus e vuhez evidomp. Ni ivez a dle rei\u00f1 hor buhez evit ar vreudeur. "
                            },
                            {
                                "text": "Mar en deus unan bennak mado\u00f9 ar bed-ma\u00f1 hag, o welout e vreur en ezhomm, e serr outa\u00f1 e galon, penaos e chomfe karantez Doue enna\u00f1? "
                            },
                            {
                                "text": "Va bugale vihan, na garomp ket gant komzo\u00f9 ha gant an teod, met en obero\u00f9 hag e gwirionez. "
                            },
                            {
                                "text": "E kement-se eo ec'h ouzomp penaos omp er wirionez, ha penaos e sederaimp hor c'halono\u00f9 diraza\u00f1, "
                            },
                            {
                                "text": "rak mar kondaon hor c'halon ac'hanomp, Doue a zo brasoc'h eget hor c'halon hag a anavez an holl drao\u00f9. "
                            },
                            {
                                "text": "Re garet-mat, ma ne gondaon ket hor c'halon ac'hanomp, hon eus fizia\u00f1s dirak Doue. "
                            },
                            {
                                "text": "Petra bennak a c'houlennomp, en resevomp diganta\u00f1, abalamour ma viromp e c'hourc'hemenno\u00f9 ha ma reomp ar pezh a blij dezha\u00f1. "
                            },
                            {
                                "text": "Ha kement-ma\u00f1 eo e c'hourc'hemenn: ma kredimp en anv e Vab Jezuz-Krist ha ma en em garimp an eil egile, evel m'en deus gourc'hemennet deomp. "
                            },
                            {
                                "text": "An den a vir e c'hourc'hemenno\u00f9 a chom enna\u00f1 ha e\u00f1 en den-se. Ha dre gement-ma\u00f1 eo ec'h ouzomp e chom ennomp: dre ar Spered en deus roet deomp.  "
                            }
                        ]
                    },
                    {
                        "verses": [
                            {
                                "text": "   Re garet-mat, na gredit ket da bep spered, met amprouit ar speredo\u00f9 evit gouzout hag int a zo a-berzh Doue, rak meur a fals-profed a zo deuet er bed. "
                            },
                            {
                                "text": "Dre gement-ma\u00f1 eo ec'h anavezit Spered Doue: pep spered a anzav ez eo deuet Jezuz-Krist er c'hig a zo eus Doue, "
                            },
                            {
                                "text": "ha pep spered n'anzav ket ez eo deuet Jezuz-Krist er c'hig n'eo ket eus Doue, hini an enepkrist eo, hoc'h eus klevet lavarout ema\u00f1 o tont, hag a zo dija a-vrema\u00f1 er bed. "
                            },
                            {
                                "text": "Bugale vihan, c'hwi a zo eus Doue hag hoc'h eus trec'het anezho, abalamour an hini a zo ennoc'h a zo brasoc'h eget an hini a zo er bed. "
                            },
                            {
                                "text": "Int a zo eus ar bed, dre-se e komzont hervez ar bed hag ar bed a selaou anezho. "
                            },
                            {
                                "text": "Ni a zo eus Doue, an hini a anavez Doue a selaou ac'hanomp, an hini n'eo ket eus Doue ne selaou ket ac'hanomp. A gement-se ec'h anavezomp ar spered a wirionez hag ar spered a errol.  "
                            },
                            {
                                "text": "   Re garet-mat, en em garomp an eil egile, rak ar garantez a zeu eus Doue, ha piv bennak a gar a zo ganet a Zoue hag a anavez Doue. "
                            },
                            {
                                "text": "An hini na gar ket n'en deus ket anavezet Doue, rak Doue a zo karantez. "
                            },
                            {
                                "text": "E kement-ma\u00f1 eo en em ziskouezet karantez Doue en hor c'he\u00f1ver: kaset en deus Doue e Vab nemeta\u00f1 er bed evit ma vevimp dreza\u00f1. "
                            },
                            {
                                "text": "E kement-ma\u00f1 ema\u00f1 ar garantez: n'eo ket ni hon eus karet Doue, met e\u00f1 eo an hini en deus hor c'haret ha kaset e Vab en aberzh-dic'haoui\u00f1 evit hor pec'hedo\u00f9. "
                            },
                            {
                                "text": "Re garet-mat, mar en deus Doue hor c'haret evel-se, ni a dle ivez en em garout an eil egile. "
                            },
                            {
                                "text": "Den n'eus biskoazh gwelet Doue. Mar en em garomp an eil egile, Doue a chom ennomp hag e garantez a zo peurc'hraet ennomp. "
                            },
                            {
                                "text": "E kement-ma\u00f1 ec'h ouzomp e chomomp enna\u00f1 hag e\u00f1 ennomp: o veza\u00f1 ma en deus roet deomp eus e Spered. "
                            },
                            {
                                "text": "Ha ni hon eus gwelet hag e roomp testeni penaos an Tad en deus kaset ar Mab evel Salver ar bed. "
                            },
                            {
                                "text": "Piv bennak a anzav ez eo Jezuz Mab Doue, Doue a chom enna\u00f1, hag e\u00f1 e Doue. "
                            },
                            {
                                "text": "Ni hon eus anavezet ha kredet er garantez en deus Doue evidomp. Doue a zo karantez, hag an hini a chom er garantez a chom e Doue ha Doue enna\u00f1. "
                            },
                            {
                                "text": "E kement-se eo bet peurc'hraet ar garantez ennomp, evit ma hor bo fizia\u00f1s da zeiz ar varnedigezh, o veza\u00f1 ma'z omp er bed-se evel ma ema\u00f1 e-unan. "
                            },
                            {
                                "text": "Ne vez aon ebet er garantez, met ar garantez peurvat a gas an aon kuit, rak an aon a zalc'h ur c'hastiz; an hini en deus aon n'eo ket peurvat er garantez. "
                            },
                            {
                                "text": "Ni a gar anezha\u00f1 dre ma en deus hor c'haret da genta\u00f1. "
                            },
                            {
                                "text": "Mar lavar unan bennak: Me a gar Doue, hag e kasa e vreur, ur gaouiad eo. Rak an hini na gar ket e vreur a wel, penaos e c'hellfe karout Doue na wel ket? "
                            },
                            {
                                "text": "Hag ar c'hourc'hemenn-ma\u00f1 hon eus bet diganta\u00f1: an hini a gar Doue, ra garo ivez e vreur.  "
                            }
                        ]
                    },
                    {
                        "verses": [
                            {
                                "text": "   Piv bennak a gred ez eo Jezuz ar C'hrist a zo ganet a Zoue, ha piv bennak a gar an hini en deus e c'hanet, a gar ivez an hini a zo ganet anezha\u00f1. "
                            },
                            {
                                "text": "Dre gement-ma\u00f1 ec'h ouzomp e karomp bugale Doue: o veza\u00f1 ma karomp Doue ha ma viromp e c'hourc'hemenno\u00f9. "
                            },
                            {
                                "text": "Rak kement-ma\u00f1 eo karantez Doue: ma virimp e c'hourc'hemenno\u00f9. Hag e c'hourc'hemenno\u00f9 n'int ket diaes, "
                            },
                            {
                                "text": "abalamour kement a zo ganet a Zoue a drec'h ar bed, ha kement-ma\u00f1 eo ar gounid a drec'h ar bed: hor feiz. "
                            },
                            {
                                "text": "Piv eo an hini a drec'h ar bed, nemet an hini a gred ez eo Jezuz Mab Doue? "
                            },
                            {
                                "text": "E\u00f1 eo an hini a zo deuet dre an dour ha dre ar gwad: Jezuz-Krist, nann dre an dour hepken, met dre an dour ha dre ar gwad. Hag ar Spered eo a ro testeni a gement-se, dre ma'z eo ar Spered a wirionez. "
                            },
                            {
                                "text": "Rak bez' ez eus tri a ro testeni en ne\u00f1v, an Tad, ar Ger hag ar Spered-Santel, hag an tri-se a zo unan. "
                            },
                            {
                                "text": "Ha bez' ez eus tri hag a ro testeni war an douar, ar Spered, an dour hag ar gwad, hag an tri-se a zo a-unvan. "
                            },
                            {
                                "text": "Mar resevomp testeni an dud, testeni Doue a zo brasoc'h, rak kement-ma\u00f1 eo an testeni en deus Doue roet diwar-benn e Vab: "
                            },
                            {
                                "text": "an hini a gred e Mab Doue en deus an testeni-ma\u00f1 enna\u00f1 e-unan; an hini na gred ket Doue a ra anezha\u00f1 gaouiat, peogwir ne gred ket d'an testeni en deus roet Doue diwar-benn e Vab. "
                            },
                            {
                                "text": "Ha setu ama\u00f1 an testeni: Doue en deus roet deomp ar vuhez peurbadus, hag ar vuhez-se a zo en e Vab. "
                            },
                            {
                                "text": "An neb en deus ar Mab en deus ar vuhez. An neb n'en deus ket Mab Doue n'en deus ket ar vuhez. "
                            },
                            {
                                "text": "Skrivet em eus deoc'h an trao\u00f9-ma\u00f1, deoc'h-c'hwi hag a gred en anv Mab Doue, evit ma ouiot hoc'h eus ar vuhez peurbadus, hag evit ma c'hellot kredi\u00f1 en anv Mab Doue. "
                            },
                            {
                                "text": "Kement-ma\u00f1 eo ar fizia\u00f1s hon eus enna\u00f1: mar goulennomp un dra bennak hervez e youl, e selaou ac'hanomp. "
                            },
                            {
                                "text": "Ha mar gouzomp e selaou ac'hanomp petra bennak a c'houlennomp, ec'h ouzomp hon eus dija ar pezh hon eus goulennet diganta\u00f1. "
                            },
                            {
                                "text": "Mar gwel unan bennak e vreur o pec'hi\u00f1 eus ur pec'hed na gas ket d'ar marv, ra bedo, hag e roio ar vuhez d'ar re na reont ket ur pec'hed a gas d'ar marv. Bez' ez eus ur pec'hed a gas d'ar marv, ne lavaran ket pedi\u00f1 evit ar pec'hed-se. "
                            },
                            {
                                "text": "Pep direizhder a zo ur pec'hed, met ez eus ur pec'hed na gas ket d'ar marv. "
                            },
                            {
                                "text": "Gouzout a reomp penaos piv bennak a zo ganet a Zoue ne bec'h ket; met an hini a zo ganet a Zoue en em vir e-unan hag an droug ne stok ket enna\u00f1. "
                            },
                            {
                                "text": "Gouzout a reomp ez omp eus Doue hag ema\u00f1 ar bed holl beuzet en droug. "
                            },
                            {
                                "text": "Ha gouzout a reomp ez eo deuet Mab Doue, en deus roet deomp skiant evit anavezout an Hini gwirion, hag emaomp en Hini gwirion-se, en e Vab Jezuz-Krist. E\u00f1 eo an Doue gwirion hag ar vuhez peurbadus. "
                            },
                            {
                                "text": "Bugale vihan, diwallit diouzh an idolo\u00f9! Amen.    "
                            }
                        ]
                    }
                ]
            },
            {
                "names": [
                    "II John"
                ],
                "usfm_id": "II John",
                "abbreviation": "2John",
                "chapters": [
                    {
                        "verses": [
                            {
                                "text": "An henaour, d'an Itron dibabet ha d'he bugale, a garan er wirionez, ha nann me va-unan met ar re holl o deus anavezet ar wirionez, "
                            },
                            {
                                "text": "abalamour d'ar wirionez a chom ennomp hag a vo ganeomp evit ar beurbadelezh: "
                            },
                            {
                                "text": "Ra vo ganeoc'h ar c'hras, an drugarez hag ar peoc'h, a-berzh Doue an Tad hag a-berzh an Aotrou Jezuz-Krist, Mab an Tad, er wirionez hag er garantez! "
                            },
                            {
                                "text": "   En em laouenaet bras on o veza\u00f1 kavet meur a hini eus da vugale o kerzhout er wirionez, hervez ar gourc'hemenn hon eus resevet digant an Tad. "
                            },
                            {
                                "text": "Ha brema\u00f1, Itron, e pedan ac'hanout, nann evel ma skrivfen dit ur gourc'hemenn nevez met an hini hon eus bet adalek ar penn-kenta\u00f1, ma en em garimp an eil egile. "
                            },
                            {
                                "text": "Ha ama\u00f1 ema\u00f1 ar garantez: ma kerzhimp hervez e c'hourc'hemenno\u00f9. Kement-se eo ar gourc'hemenn, evel ma hoc'h eus e glevet adalek ar penn-kenta\u00f1 evit ma kerzhot enna\u00f1.  "
                            },
                            {
                                "text": "   Rak meur a doueller a zo deuet e-barzh ar bed ha n'anzavont ket ez eo deuet Jezuz-Krist er c'hig. Hennezh eo an toueller hag an enepkrist. "
                            },
                            {
                                "text": "Lakait evezh ouzhoc'h hoch'-unan, evit na gollimp ket ar frouezh eus hol labour, met ma resevimp ur gopr leun. "
                            },
                            {
                                "text": "Piv bennak a dremen dreist ha ne chom ket e kelennadurezh Krist n'en deus ket Doue. An hini a chom e kelennadurezh Krist en deus an Tad hag ar Mab. "
                            },
                            {
                                "text": "Mar deu unan bennak d'ho kavout ha ne zegas ket ganta\u00f1 ar gelennadurezh-se, na zegemerit ket anezha\u00f1 en ho ti ha na saludit ket anezha\u00f1, "
                            },
                            {
                                "text": "rak an hini a salud anezha\u00f1 a gemer lod en e obero\u00f9 fall. "
                            },
                            {
                                "text": "Petra bennak ma em eus kalz a drao\u00f9 da skriva\u00f1 deoc'h, ne fell ket din henn ober gant paper ha liv, met spi am eus ez in betek ennoc'h hag e komzimp geno\u00f9 ouzh geno\u00f9, evit ma vo peurvat hol levenez. "
                            },
                            {
                                "text": "Bugale da c'hoar dibabet, a salud ac'hanout! Amen.    "
                            }
                        ]
                    }
                ]
            },
            {
                "names": [
                    "III John"
                ],
                "usfm_id": "III John",
                "abbreviation": "3John",
                "chapters": [
                    {
                        "verses": [
                            {
                                "text": "   An henaour, da C'haiuz ar c'haret-mat, a garan er wirionez. "
                            },
                            {
                                "text": "Karet-mat, pedi\u00f1 a ran e vleugnfes e-ke\u00f1ver an holl drao\u00f9 hag e vefes e yec'hed mat, evel ma'z ema\u00f1 da ene o vleunia\u00f1. "
                            },
                            {
                                "text": "En em laouenaet bras on pa o deus breudeur en em gavet ama\u00f1 hag o deus roet testeni eus ar wirionez a zo ennout hag eus an doare ma kerzhez er wirionez. "
                            },
                            {
                                "text": "N'eus ket evidon ur brasoc'h levenez eget klevout penaos e kerzh va bugale er wirionez. "
                            },
                            {
                                "text": "Karet-mat, ober a rez gant fealded ar pezh a gasez da benn evit ar vreudeur hag evit an estra\u00f1jourien, "
                            },
                            {
                                "text": "roet o deus testeni eus da garantez dirak an Iliz. Mat a ri pourveza\u00f1 d'o beaj en un doare dellezek a Zoue. "
                            },
                            {
                                "text": "Rak aet int evit e anv, hep degemer netra digant ar baganed. "
                            },
                            {
                                "text": "Dleout a reomp eta degemer hevelep tud, evit dont da veza\u00f1 labourerien ganto evit ar wirionez. "
                            },
                            {
                                "text": "Skrivet em eus d'an Iliz, met Diotrefez a gar beza\u00f1 an hini kenta\u00f1 en o zouez, na zegemer ket ac'hanomp. "
                            },
                            {
                                "text": "Dre-se, mar deuan, e tegasin so\u00f1j eus an obero\u00f9 a ra o terc'hel gwallgomzo\u00f9 a-enep deomp. Ha pa ne vez ket a-walc'h kement-se, ne zegemer ket e-unan ar vreudeur, ha ne lez ket d'ober ar re a garfe o degemer hag e kas anezho kuit eus an Iliz. "
                            },
                            {
                                "text": "Karet-mat, kemer skouer eus ar mad nann eus an droug. An hini a ra ar mad a zo eus Doue, met an hini a ra an droug n'en deus ket gwelet Doue. "
                            },
                            {
                                "text": "An holl, hag ar wirionez hec'h-unan, a ro un testeni mat da Zemetriuz. Ni ivez a ro testeni dezha\u00f1, ha gouzout a rit ez eo hon testeni gwirion. "
                            },
                            {
                                "text": "Kalz a drao\u00f9 am befe da skriva\u00f1 dit, met ne fell ket din henn ober gant liv ha gant ar bluenn, "
                            },
                            {
                                "text": "rak spi am eus ez kwelin prest, hag e e komzimp geno\u00f9 ouzh geno\u00f9. Ar peoc'h ra vo ganit! Ar vignoned a salud ac'hanout. Salud ar vignoned, pep hini dre e anv.    "
                            }
                        ]
                    }
                ]
            },
            {
                "names": [
                    "Jude"
                ],
                "usfm_id": "Jude",
                "abbreviation": "Jude",
                "chapters": [
                    {
                        "verses": [
                            {
                                "text": "Jud, servijer Jezuz-Krist ha breur Jakez, d'ar re a zo bet galvet e Doue an Tad, a zo bet santelaet hag a zo bet miret evit Jezuz-Krist: "
                            },
                            {
                                "text": "Ra gresko ennoc'h an drugarez, ar peoc'h hag ar garantez! "
                            },
                            {
                                "text": "   Re garet-mat, c'hoant bras am boa da skriva\u00f1 diwar-benn hor silvidigezh kumun, hag em eus so\u00f1jet e oa ret din henn ober evit hoc'h aspedi\u00f1 da stourm evit ar feiz a zo bet roet d'ar sent ur wech evit mat. "
                            },
                            {
                                "text": "Rak en em silet ez eus en ho touez hinienno\u00f9 a zo skrivet abaoe pell 'zo o c'hondaonidigezh, tud na zouj ket Doue, a dro gras hon Doue e dirollerezh, hag a zinac'h Doue ar Mestr hepken ha Jezuz-Krist hon Aotrou. "
                            },
                            {
                                "text": "Hogen e fell din degas da so\u00f1j deoc'h ar pezh a anavezit dija, penaos an Aotrou, o veza\u00f1 saveteet ar bobl eus bro Ejipt, a zistrujas goude-se ar re n'o doa ket kredet, "
                            },
                            {
                                "text": "penaos e talc'h, ereet gant chadenno\u00f9 peurbadus e-kreiz an de\u00f1valijenn evit barnedigezh an deiz bras, an aeled n'o deus ket miret o stad kenta\u00f1 hag o deus kuitaet o chomlec'h o-unan, "
                            },
                            {
                                "text": "ha peanaos Sodom, Gomora hag ar c'herio\u00f9 nesa\u00f1 a oa en em roet d'an hevelep loustoni ha da bec'hedo\u00f9 a-enep an natur, a servij da skouer o c'houza\u00f1v ar boan eus un tan peurbadus. "
                            },
                            {
                                "text": "En hevelep doare, ar re-se ivez, sebeliet en o hu\u00f1vreo\u00f9, a saotr o c'hig, a zispriz ar mestroni, a wallgomz diwar-benn ar gloaro\u00f9. "
                            },
                            {
                                "text": "Hogen Mikael an arc'hael, pa stourme a-enep an diaoul diwar-benn korf Moizez, ne gredas ket dougen un tamall a vallozh, met lavarout a reas: Ra c'hourdrouzo an Aotrou ac'hanout! "
                            },
                            {
                                "text": "Met ar re-ma\u00f1 a wallgomz diwar-benn ar pezh n'anavezont ket. En em vreina\u00f1 a reont e kement hag a ouzont dre natur evel loened dibourvez a skiant. "
                            },
                            {
                                "text": "Gwalleur dezho! Rak heuliet o deus hent Kain, en em daolet int e dihe\u00f1chadur Balaam, karantez ar gounid, kollet int en enebiezh Kore. "
                            },
                            {
                                "text": "Sklosenno\u00f9 int en ho predo\u00f9 a garantez pa zebront ganeoc'h oc'h en em vaga\u00f1 o-unan hep dalc'hidigezh ebet. Int a zo koabrenno\u00f9 hep dour kaset ama\u00f1 hag ahont gant an avelio\u00f9, gwez difrouezh e dilerc'h an diskar-amzer marv div wech ha diwriziennet, "
                            },
                            {
                                "text": "gwagenno\u00f9 fuloret eus ar mor o teurel eon o loustoni, sterenno\u00f9 o kantren a zo miret dezho da viken dic'houlo\u00f9 an de\u00f1valijenn. "
                            },
                            {
                                "text": "Diwar o fenn eo en deus Enok, ar seizhvet den abaoe Adam, profedet o lavarout: Setu, an Aotrou a zo deuet gant e zekviliado\u00f9 santel "
                            },
                            {
                                "text": "evit dougen e varn war an holl dud, hag evit kendrec'hi\u00f1 an holl dud na zouj ket Doue eus an holl obero\u00f9 a zizouja\u00f1s-Doue o deus graet hag eus an holl drao\u00f9 kunujus o deus ar bec'herien na zouj ket Doue lavaret a-enep dezha\u00f1. "
                            },
                            {
                                "text": "Tud int ha ne reont nemet grozmolat, en em glemm bepred, a gerzh hervez o droukc'hoanto\u00f9, o geno\u00f9 a lavar komzo\u00f9 ourgouilhus, douja\u00f1 a reont tud dre interest.  "
                            },
                            {
                                "text": "   Met c'hwi, re garet-mat, ho pet so\u00f1j eus an trao\u00f9 a zo bet rak-lavaret gant ebestel hon Aotrou Jezuz-Krist. "
                            },
                            {
                                "text": "Lavarout a raent deoc'h penaos en amzerio\u00f9 diwezha\u00f1 e vije goapaeriena gerzhje hervez o droukc'hoanto\u00f9 o-unan hep douja\u00f1s-Doue. "
                            },
                            {
                                "text": "Ar re-se a zo tud hag en em zisparti o-unan, tud douget d'o c'horf ha n'ema\u00f1 ket ar Spered ganto. "
                            },
                            {
                                "text": "Met c'hwi, re garet-mat, en em savit hoc'h-unan war ho feiz santel-meurbet ha pedit dre ar Spered-Santel, "
                            },
                            {
                                "text": "en em zalc'hit e karantez Doue, o c'hortoz trugarez hon Aotrou Jezuz-Krist evit ar vuhez peurbadus. "
                            },
                            {
                                "text": "Kemerit truez ouzh darn met gant poell, "
                            },
                            {
                                "text": "salvit reo\u00f9 all gant douja\u00f1s o tenna\u00f1 anezho eus an tan, o kasaat betek an dilhad saotret gant ar c'hig. "
                            },
                            {
                                "text": "D'an hini a c'hell ho tiwall a bep lamm hag ho lakaat d'en em ziskouez dinamm ha leun a levenez dirak e c'hloar, "
                            },
                            {
                                "text": "da Zoue hor Salver ema\u00f1 enna\u00f1 hepken ar furnez, ra vo gloar, meurdez, nerzh ha galloud, brema\u00f1 hag evit ar beurbadelezh! Amen.    "
                            }
                        ]
                    }
                ]
            },
            {
                "names": [
                    "Revelation of John"
                ],
                "usfm_id": "Revelation of John",
                "abbreviation": "Rev",
                "chapters": [
                    {
                        "verses": [
                            {
                                "text": "   Diskuliadur Jezuz-Krist, roet dezha\u00f1 gant Doue evit diskouez d'e servijerien an trao\u00f9 a dle c'hoarvezout prest, hag en deus kaset ha roet da anavezout dre e ael d'e servijer Yann, "
                            },
                            {
                                "text": "en deus diskl\u00eariet ger Doue ha testeni Jezuz-Krist, ha kement en deus gwelet. "
                            },
                            {
                                "text": "E\u00fcrus an hini a lenn hag ar re a selaou gerio\u00f9 an diougan-ma\u00f1, hag a vir an trao\u00f9 a zo bet skrivet enna\u00f1, rak an amzer a zo tost.  "
                            },
                            {
                                "text": "   Yann, d'ar seizh Iliz a zo en Azia: Ar c'hras hag ar peoc'h ra vo roet deoc'h a-berzh an hini a zo hag a oa hag a zeu, hag a-berzh ar seizh spered a zo dirak e dron, "
                            },
                            {
                                "text": "hag a-berzh Jezuz-Krist, an test feal, ar c'henta\u00f1-ganet a-douez ar re varv ha Pri\u00f1s rouaned an douar. D'an hini en deus hor c'haret, en deus hor gwalc'het eus hor pec'hedo\u00f9 dre e wad "
                            },
                            {
                                "text": "hag en deus graet ac'hanomp rouaned hag aberzhourien da Zoue e Dad, ra vo dezha\u00f1 ar gloar hag ar galloud e kantvedo\u00f9 ar c'hantvedo\u00f9! Amen. "
                            },
                            {
                                "text": "Setu, ema\u00f1 o tont war ar c'hoabr, ha pep lagad a welo anezha\u00f1, zoken ar re o deus e doullet. Holl veuriado\u00f9 an douar a hirvoudo abalamour dezha\u00f1. Ya. Amen. "
                            },
                            {
                                "text": "Me eo an Alfa hag an Omega, ar penn-kenta\u00f1 hag an diwezh, eme an Aotrou Doue, an hini a zo hag a oa hag a zeu, an Holl-C'halloudeg.  "
                            },
                            {
                                "text": "   Me, ho preur Yann, unanet deoc'h en anken, er rouantelezh hag er c'hendalc'husted e Jezuz-Krist, edon en enezenn anvet Patmoz abalamour da c'her Doue hag abalamour da desteni Jezuz-Krist. "
                            },
                            {
                                "text": "Bez' e voen estlammet er spered da zeiz an Aotrou, hag e klevis a-dre\u00f1v din ur vouezh kre\u00f1v evel hini un drompilh, "
                            },
                            {
                                "text": "a lavare: Me eo an Alfa hag an Omega, ar c'henta\u00f1 hag an diwezha\u00f1, ar pezh a welez, skriv e\u00f1 en ul levr ha kas anezha\u00f1 d'ar seizh Iliz a zo en Azia, da Efez, da Smirna, da Bergam, da Diatira, da Sardiz, da Filadelfia ha da Laodikea. "
                            },
                            {
                                "text": "Me a zistroas evit gwelout a-belec'h e teue ar vouezh a gomze ouzhin. Pa voen troet, e welis seizh kantolor aour, "
                            },
                            {
                                "text": "hag e-kreiz ar seizh kantolor, unan bennak he\u00f1vel ouzh mab an den, gwisket gant ur sae hir ha gourizet war boull e galon gant ur gouriz aour. "
                            },
                            {
                                "text": "E benn hag e vlev a oa gwenn evel gloan gwenn, evel an erc'h, e zaoulagad a oa evel ur flamm-tan, "
                            },
                            {
                                "text": "e dreid a oa he\u00f1vel ouzh kouevr fin-meurbet, evel ma oa tanet sklaer gant ur forn, e vouezh a oa evel ar vouezh eus kalz a zoureier. "
                            },
                            {
                                "text": "En e zorn dehou en doa seizh steredenn. Eus e c'heno\u00f9 e teue ur c'hleze lemm a zaou droc'h hag e zremm a lugerne evel an heol en e nerzh. "
                            },
                            {
                                "text": "Pa welis anezha\u00f1, e kouezhis d'e dreid evel marv. Lakaat a reas e zorn dehou warnon o lavarout din: Na'z pez ket aon! Me eo ar c'henta\u00f1 hag an diwezha\u00f1, "
                            },
                            {
                                "text": "an hini a zo bev. Bet on marv, ha setu, ez on bev e kantvedo\u00f9 ar c'hantvedo\u00f9. Amen. Me am eus alc'houezio\u00f9 lec'h ar marv hag ar marv. "
                            },
                            {
                                "text": "Skriv an trao\u00f9 ac'h eus gwelet, hag ar re a zo, hag ar re a dle en em gavout goude ar re-ma\u00f1, "
                            },
                            {
                                "text": "mister ar seizh steredenn ac'h eus gwelet em dorn dehou hag ar seizh kantolor aour. Ar seizh steredenn a zo aeled ar seizh Iliz, ar seizh kantolor ac'h eus gwelet a zo ar seizh Iliz.  "
                            }
                        ]
                    },
                    {
                        "verses": [
                            {
                                "text": "   Skriv da ael Iliz Efez: Setu ar pezh a lavar an hini a zalc'h ar seizh steredenn en e zorn dehou, an hini a gerzh e-kreiz ar seizh kantolor aour: "
                            },
                            {
                                "text": "Anavezout a ran da obero\u00f9, da labour ha da basianted. Gouzout a ran penaos ne c'hellez ket gouza\u00f1v ar re zrouk, penaos ec'h eus amprouet ar re en em lavar ebestel ha n'int ket, hag ec'h eus kavet anezho gaouiat. "
                            },
                            {
                                "text": "Gouza\u00f1vet ec'h eus, bet ec'h eus pasianted, labouret ec'h eus evit va anv ha ne'c'h eus ket kollet kalon. "
                            },
                            {
                                "text": "Met un dra bennak am eus a-enep dit: dilezet ec'h eus da garantez genta\u00f1. "
                            },
                            {
                                "text": "Az pez so\u00f1j eta a-belec'h out kouezhet, az pez keuz ha gra da obero\u00f9 kenta\u00f1, anez e teuin prest da'z kavout hag e lamin da gantolor eus e lec'h, ma ne'c'h eus ket keuz. "
                            },
                            {
                                "text": "Koulskoude ec'h eus kement-ma\u00f1: kasaat a rez obero\u00f9 an Nikolaidi, a gasaan ivez. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9. D'an hini a drec'ho me a roio da zebri\u00f1 eus ar wezenn a vuhez a zo e-kreiz baradoz Doue.  "
                            },
                            {
                                "text": "   Skriv da ael Iliz Smirna: Setu ar pezh a lavar ar c'henta\u00f1 hag an diwezha\u00f1, an hini a zo bet marv hag a zo deuet adarre d'ar vuhez: "
                            },
                            {
                                "text": "Anavezout a ran da obero\u00f9, da drubuilho\u00f9 ha da baourentez, petra bennak ma'z out pinvidik, ha gwallgomzo\u00f9 ar re en em lavar Yuzevien ha n'int ket, met a zo ur sinagogenn eus Satan. "
                            },
                            {
                                "text": "Na'z pez ket aon rak netra eus an trao\u00f9 az po da c'houza\u00f1v. Setu, an diaoul a ya da deurel hinienno\u00f9 ac'hanoc'h er prizon evit ma viot amprouet, hag ho po un trubuilh e-pad dek devezh. Bez feal betek ar marv, hag e roin dit ar gurunenn a vuhez. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9. An hini a drec'ho ne vo ket gloazet gant an eil marv.  "
                            },
                            {
                                "text": "   Skriv da ael Iliz Pergam: Setu ar pezh a lavar an hini en deus ar c'hleze lemm a zaou droc'h: "
                            },
                            {
                                "text": "Anavezout a ran da obero\u00f9, e pelec'h e chomez, e-lec'h ma ema\u00f1 tron Satan. Hag e talc'hez va anv ha ne'c'h eus ket nac'het va feiz, zoken en deizio\u00f9 ma'z eo bet lakaet d'ar marv Antipaz, va merzher feal, en ho touez, e-lec'h ma chom Satan. "
                            },
                            {
                                "text": "Met trao\u00f9 bennak am eus a-enep dit: bez' ec'h eus aze tud hag a zalc'h kelennadurezh Balaam, a zeske da Valag lakaat ur maen-kouezh dirak mibien Israel evit ma tebrjent trao\u00f9 aberzhet d'an idolo\u00f9 ha ma kouezhjent er c'hadaliezh. "
                            },
                            {
                                "text": "Evel-se, ec'h eus ivez tud a zalc'h kelennadurezh an Nikolaidi, ar pezh a gasaan. "
                            },
                            {
                                "text": "Az pez eta keuz, anez e teuin prest da'z kavout hag e stourmin outo gant kleze va geno\u00f9. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9. D'an hini a drec'ho e roin da zebri\u00f1 eus ar mann kuzhet hag e roin dezha\u00f1 ur maen gwenn, ha war ar maen-se e vo skrivet un anv nevez n'eo anavezet gant den, nemet gant an hini a resev anezha\u00f1.  "
                            },
                            {
                                "text": "   Skriv da ael Iliz Tiatira: Setu ar pezh a lavar Mab Doue, an hini en deus e zaoulagad evel ur flamm-tan hag e dreid he\u00f1vel ouzh kouevr fin meurbet: "
                            },
                            {
                                "text": "Anavezout a ran da obero\u00f9, da garantez, da servij, da feiz, da zalc'husted ha da obero\u00f9 diwezha\u00f1 a zo en tu all d'ar re genta\u00f1. "
                            },
                            {
                                "text": "Met trao\u00f9 bennak am eus a-enep dit: lezel ar wreg Jezabel, en em lavar profedez, da gelenn ha da douella\u00f1 va servijerien evit o lakaat da gouezha\u00f1 er c'hadaliezh ha da zebri\u00f1 trao\u00f9 aberzhet d'an idolo\u00f9. "
                            },
                            {
                                "text": "Roet em eus amzer dezhi evit m'he defe keuz eus he gadaliezh, met n'eo ket fellet dezhi kaout keuz. "
                            },
                            {
                                "text": "Setu, mont a ran d'he zeurel war ur gwele, hag ar re a ra avoultriezh ganti a vo en un trubuilh bras, nemet o defe keuz eus o obero\u00f9. "
                            },
                            {
                                "text": "Lakaat a rin he bugale da vervel eus ar marv, hag an holl Ilizo\u00f9 a ouezo penaos ez on an hini a furch al lounezhi hag ar c'halono\u00f9. Rei\u00f1 a rin da bep hini ac'hanoc'h hervez e obero\u00f9. "
                            },
                            {
                                "text": "Met e lavaran deoc'h-c'hwi, d'ar re all a zo e Tiatira, da gement hini na resev ket ar gelennadurezh-se ha n'en deus ket anavezet donderio\u00f9 Satan evel ma lavaront: Ne lakain bec'h all ebet warnoc'h, "
                            },
                            {
                                "text": "met da vihana\u00f1, dalc'hit start ar pezh hoc'h eus betek ma teuin. "
                            },
                            {
                                "text": "D'an hini a drec'ho hag a viro va obero\u00f9 betek an dibenn, e roin dezha\u00f1 galloud war ar broado\u00f9. "
                            },
                            {
                                "text": "Gouarn a raio anezho gant ur wialenn houarn evel ma torrer podo\u00f9 pri, evel ma em eus va-unan resevet kement-se digant va Zad, "
                            },
                            {
                                "text": "hag e roin dezha\u00f1 steredenn ar mintin. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9.  "
                            }
                        ]
                    },
                    {
                        "verses": [
                            {
                                "text": "   Skriv da ael Iliz Sardiz: Setu ar pezh a lavar an hini en deus seizh spered Doue hag ar seizh steredenn: Anavezout a ran da obero\u00f9, ar vrud ac'h eus da veza\u00f1 bev met marv out. "
                            },
                            {
                                "text": "Bez evezhiek ha kre\u00f1va ar pezh a chom hag a ya da vervel, rak ne'm eus ket kavet da obero\u00f9 peurvat dirak Doue. "
                            },
                            {
                                "text": "Az pez so\u00f1j eta eus ar pezh ac'h eus resevet ha klevet, mir anezha\u00f1 hag az pez keuz. Ma ne veilhez ket, dont a rin da'z kavout evel ul laer, ha ne ouezi ket da bet eur e teuin da'z kavout. "
                            },
                            {
                                "text": "Bez' ec'h eus koulskoude e Sardiz un nebeud tud n'o deus ket saotret o dilhad. Int a gerzho ganin e gwiskamanto\u00f9 gwenn o veza\u00f1 ma'z int dellezek. "
                            },
                            {
                                "text": "An hini a drec'ho a vo gwisket gant dilhad gwenn, ne lamin ket e anv eus al levr a vuhez, hag ec'h anzavin e anv dirak va Zad ha dirak e aeled. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9.  "
                            },
                            {
                                "text": "   Skriv da ael Iliz Filadelfia: Setu ar pezh a lavar ar Sant, ar Gwirion, an hini en deus alc'houez David, an hini a zigor ha den ne serr, hag an hini a serr ha den ne zigor: "
                            },
                            {
                                "text": "Anavezout a ran da obero\u00f9. Setu, digoret em eus un nor dirazout ha den ne c'hell he serri\u00f1, dre ma ec'h eus bet nebeut a nerzh, ma ec'h eus miret va ger ha ma ne'c'h eus ket nac'het va anv. "
                            },
                            {
                                "text": "Setu, e roin dit reo\u00f9 eus sinagogenn Satan, en em lavar Yuzevien ha n'int ket met a lavar gevier. Setu, me a lakaio anezho da zont evit ma taoulinint da'z treid ha ma ouezint penaos em eus da garet. "
                            },
                            {
                                "text": "Abalamour ma ec'h eus miret ger va dalc'husted, me va-unan a viro ac'hanout en eur an temptadur a dle dont war ar bed holl evit amproui\u00f1 ar re a chom war an douar. "
                            },
                            {
                                "text": "Setu, dont a ran prest. Dalc'h start ar pezh ac'h eus evit na gemero den da gurunenn. "
                            },
                            {
                                "text": "Gant an hini a drec'ho e rin ur peul e templ va Doue ha ne yelo ken er-maez. Skriva\u00f1 a rin warna\u00f1 anv va Doue, hag anv k\u00ear va Doue, ar Jeruzalem nevez a ziskenn eus an ne\u00f1v eus kichen va Doue, ha va anv nevez. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9.  "
                            },
                            {
                                "text": "   Skriv da ael Iliz Laodikea: Setu ar pezh a lavar an Amen, an test feal ha gwirion, ar penn-kenta\u00f1 eus krouidigezh Doue: "
                            },
                            {
                                "text": "Anavezout a ran da obero\u00f9. Gouzout a ran n'out na yen na tomm. O, Ma vijes bet yen pe tomm! "
                            },
                            {
                                "text": "Evel-se, dre ma'z out klouar na yen na tomm, e c'hwedin ac'hanout eus va geno\u00f9. "
                            },
                            {
                                "text": "Rak e lavarez: Me a zo pinvidik, en em binvidikaet on ha ne'm eus ezhomm a netra, ha n'anavezez ket out gwalle\u00fcrus, truezus, paour, dall hag en noazh, "
                            },
                            {
                                "text": "alia\u00f1 a ran ac'hanout da brena\u00f1 diganin aour amprouet dre an tan evit dont da veza\u00f1 pinvidik, ha dilhad gwenn evit beza\u00f1 gwisket ha chom hep diskouez ar vezh eus da noazhder, ha louzo\u00f9 da olevi\u00f1 da zaoulagad evit ma weli. "
                            },
                            {
                                "text": "Tamall ha kastiza\u00f1 a ran ar re holl a garan. Az pez gred eta ha keuz. "
                            },
                            {
                                "text": "Setu, en em zalc'han ouzh an nor hag e skoan. Mar klev unan bennak va mouezh ha mar digor an nor, ez in en e di, hag e koagnin ganta\u00f1 hag e\u00f1 ganin. "
                            },
                            {
                                "text": "An hini a drec'ho, me a lakaio anezha\u00f1 da azeza\u00f1 ganin war va zron, evel ma em eus trec'het ha ma'z on azezet gant va Zad war e dron. "
                            },
                            {
                                "text": "An neb en deus divskouarn, ra glevo ar pezh a lavar ar Spered d'an Ilizo\u00f9.  "
                            }
                        ]
                    },
                    {
                        "verses": [
                            {
                                "text": "   Goude-se e sellis ha setu, un nor a oa digor en ne\u00f1v. Ar c'henta\u00f1 mouezh em boa klevet, evel hini un drompilh, a gomzas ganin hag a lavaras: Pign ama\u00f1 hag e tiskouezin dit an trao\u00f9 a dle c'hoarvezout goude ar re-ma\u00f1. "
                            },
                            {
                                "text": "Ha kerkent e voen estlammet er spered. Ha setu, un tron a oa savet en ne\u00f1v hag unan bennak azezet war an tron. "
                            },
                            {
                                "text": "An hini a oa azezet a oa he\u00f1vel a zoare ouzh ur maen-yalp hag un agatenn-ruz. An tron a oa kelc'hiet gant ur wareg-c'hlav a oa he\u00f1vel a zoare ouzh un emrodezenn. "
                            },
                            {
                                "text": "En-dro d'an tron e oa pevar dron warn-ugent, hag e welis war an tronio\u00f9-se pevar henaour warn-ugent azezet, gwisket gant dilhad gwenn, gant kurunenno\u00f9 aour war o fenno\u00f9. "
                            },
                            {
                                "text": "Eus an tron e teue luc'hed, kuruno\u00f9 ha mouezhio\u00f9. Dirak an tron e teve seizh lamp gwrezus a zo ar seizh spered eus Doue. "
                            },
                            {
                                "text": "Bez' e oa ivez dirak an tron ur mor gwer he\u00f1vel ouzh strink. E-kreiz an tron hag en-dro d'an tron, e oa pevar bev leun a lagado\u00f9 a-dre\u00f1v hag a-raok. "
                            },
                            {
                                "text": "An c'henta\u00f1 bev a oa he\u00f1vel ouzh ul leon, an eil bev a oa he\u00f1vel ouzh ul leue, an trede bev en doa e zremm evel hini un den, ar pevare bev a oa he\u00f1vel ouzh un erer o nijal. "
                            },
                            {
                                "text": "Ar pevar bev o doa pep hini c'hwec'h askell hag en-dro hag en diabarzh e oant leun a lagado\u00f9. Ne baouezent noz deiz da lavarout: Santel, santel, santel eo an Aotrou Doue holl-c'halloudek, an hini a zo hag a oa hag a zeu! "
                            },
                            {
                                "text": "Pa roe ar bevien gloar hag enor ha gras d'an hini a oa azezet war an tron, d'an hini a vev e kantvedo\u00f9 ar c'hantvedo\u00f9, "
                            },
                            {
                                "text": "ar pevar henaour warn-ugent a zaouline dirak an hini a oa azezet war an tron, hag a azeule an hini a vev e kantvedo\u00f9 ar c'hantvedo\u00f9, hag a daole o c'hurunenno\u00f9 dirak an tron en ur lavarout: "
                            },
                            {
                                "text": "Aotrou, dellezek out da resev ar gloar hag an enor hag ar galloud, rak krouet ec'h eus an holl drao\u00f9, hag evit da levenez eo emaint hag ez int bet krouet!  "
                            }
                        ]
                    },
                    {
                        "verses": [
                            {
                                "text": "   Hag e welis e dorn dehou an hini a oa azezet war an tron ul levr skrivet en diabarzh hag en diavaez, siellet gant seizh siell. "
                            },
                            {
                                "text": "Gwelout a ris un ael galloudek a grie gant ur vouezh kre\u00f1v: Piv a zo dellezek da zigeri\u00f1 al levr ha da zieren ar siello\u00f9? "
                            },
                            {
                                "text": "Ha den, nag en ne\u00f1v, na war an douar, na dindan an douar, ne c'helle digeri\u00f1 al levr pe sellout outa\u00f1. "
                            },
                            {
                                "text": "Hag e ouelis kalz, abalamour na voe kavet den ebet dellezek da zigeri\u00f1 al levr, na d'e lenn, na da sellout outa\u00f1. "
                            },
                            {
                                "text": "Unan eus an henaourien a lavaras din: Na ouel ket. Setu, al leon a zo eus meuriad Juda, gwrizienn David, en deus trec'het evit digeri\u00f1 al levr ha dieren ar seizh siell anezha\u00f1. "
                            },
                            {
                                "text": "Me a sellas ha setu, e-kreiz an tron hag ar pevar bev hag e-kreiz an henaourien, un Oan a oa eno evel aberzhet. Bez' en doa seizh korn ha seizh lagad, a zo ar seizh spered Doue kaset dre an douar a-bezh. "
                            },
                            {
                                "text": "Dont a reas hag e kemeras al levr eus dorn dehou an hini a oa azezet war an tron. "
                            },
                            {
                                "text": "P'en doe kemeret al levr, ar pevar bev hag ar pevar henaour warn-ugent a zaoulinas dirak an Oan, o kaout pep hini anezho telenno\u00f9 hag hanafo\u00f9 aour leun a c'hwezhio\u00f9-mat, a zo pedenno\u00f9 ar sent. "
                            },
                            {
                                "text": "Ur c'hantik nevez a ganent o lavarout: Dellezek out da gemer al levr ha da zigeri\u00f1 ar siello\u00f9 anezha\u00f1, rak lakaet out bet d'ar marv hag ec'h eus hon dasprenet da Zoue dre da wad, a bep meuriad, a bep yezh, a bep pobl, a bep broad, "
                            },
                            {
                                "text": "graet ec'h eus ac'hanomp rouaned hag aberzhourien d'hon Doue, hag e renimp war an douar. "
                            },
                            {
                                "text": "Me a sellas hag a glevas mouezh kalz a aeled en-dro d'an tron, ar bevien hag an henaourien, hag an niver anezho a oa eus dekviliado\u00f9 a zekviliado\u00f9 ha miliado\u00f9 a viliado\u00f9. "
                            },
                            {
                                "text": "Lavarout a raent gant ur vouezh kre\u00f1v: Dellezek eo an Oan a zo bet lakaet d'ar marv da resev galloud, pinvidigezh, furnez, nerzh, enor, gloar ha meuleudi. "
                            },
                            {
                                "text": "Klevout a ris an holl grouadurien a zo en ne\u00f1v, war an douar, dindan an douar, er mor, hag an holl drao\u00f9 a zo enno, a lavare: D'an hini a zo azezet war an tron ha d'an Oan, ra vo ar veuleudi, an enor, ar gloar hag an nerzh, e kantvedo\u00f9 ar c'hantvedo\u00f9! "
                            },
                            {
                                "text": "Ar pevar bev a lavare: Amen! Hag ar pevar henaour warn-ugent a zaoulinas hag a azeulas an hini a vev e kantvedo\u00f9 ar c'hantvedo\u00f9.  "
                            }
                        ]
                    },
                    {
                        "verses": [
                            {
                                "text": "   Me a sellas pa zigoras an Oan unan eus ar seizh siell hag e klevis unan eus ar pevar bev o lavarout gant ur vouezh kurun: Deus ha gwel. "
                            },
                            {
                                "text": "Me a sellas ha setu, ur marc'h gwenn en em gavas. An hini a oa pignet warna\u00f1 en doa ur wareg, roet e voe dezha\u00f1 ur gurunenn, hag ez eas kuit evel un trec'her evit trec'hi\u00f1. "
                            },
                            {
                                "text": "Pa zigoras an eilvet siell, e klevis an eilvet bev a lavare: Deus ha gwel. "
                            },
                            {
                                "text": "Dont a reas er-maez ur marc'h all liv tan. An hini a oa pignet warna\u00f1 en doa ar galloud da gas ar peoc'h kuit a-ziwar an douar ha d'ober ma en em lazhfe an dud an eil egile. Ur c'hleze bras a voe roet dezha\u00f1. "
                            },
                            {
                                "text": "Pa zigoras an trede siell, e klevis an trede bev a lavare: Deus ha gwel. Me a sellas ha setu, ur marc'h du en em gavas. An hini a oa pignet warna\u00f1 en doa ur vala\u00f1s en e zorn. "
                            },
                            {
                                "text": "Hag e klevis ur vouezh e-kreiz ar pevar bev a lavare: Ur c'hoiniks (~ 1 l) gwinizh evit un diner (1 diner = pezh arc'hant roman war-dro 4 g) ha tri c'hoiniks (~ 3 l) heiz evit un diner, met na washa ket an eoul nag ar gwin. "
                            },
                            {
                                "text": "Pa zigoras ar pevare siell, e klevis mouezh ar pevare bev a lavare: Deus ha gwel. "
                            },
                            {
                                "text": "Me a sellas ha setu, ur marc'h drouklivet en em gavas. An hini a oa pignet warna\u00f1 a oa anvet ar marv, ha lec'h ar marv a gerzhe d'e heul. Ar galloud a oa roet dezho war ar bedervet lodenn eus an douar evit lakaat an dud da vervel dre ar c'hleze, dre an naonegezh, dre ar varvelezh ha dre loened gwez an douar. "
                            },
                            {
                                "text": "Pa zigoras ar pempvet siell, e welis dindan an aoter eneo\u00f9 ar re a oa bet lakaet d'ar marv abalamour da c'her Doue hag abalamour d'an testeni o doa roet. "
                            },
                            {
                                "text": "Gant ur vouezh kre\u00f1v e krient o lavarout: Aotrou santel ha gwirion, pegeit e chomi hep barn hag hep ve\u00f1ji\u00f1 hor gwad war ar re a chom war an douar? "
                            },
                            {
                                "text": "Da bep hini anezho e voe roet saeo\u00f9 gwenn. Lavaret e voe dezho gortoz c'hoazh un nebeud amzer, betek ma vo peurc'hraet an niver eus o c'henseurted a servij hag o breudeur a dle beza\u00f1 lakaet d'ar marv evelto. "
                            },
                            {
                                "text": "Me a sellas pa zigoras ar c'hwec'hvet siell ha setu, ur c'hren-douar bras en em reas, an heol a zeuas du evel ur sac'had reun, al loar a zeuas evel gwad, "
                            },
                            {
                                "text": "stered an ne\u00f1v a gouezhas war an douar evel ma taol ur wezenn-fiez he fiez glas pa'z eo hejet gant an avel. "
                            },
                            {
                                "text": "An ne\u00f1v en em dennas evel ul levr a roller, hag an holl venezio\u00f9 hag an enezenno\u00f9 a voe lamet diouzh o lec'hio\u00f9. "
                            },
                            {
                                "text": "Rouaned an douar, ar re vras, ar re binvidik, ar gabitened, ar re c'halloudek, pep sklavour ha pep den frank en em guzhas er mougevio\u00f9 hag e reier ar menezio\u00f9, "
                            },
                            {
                                "text": "hag e lavarjont d'ar menezio\u00f9 ha d'ar reier: Kouezhit warnomp ha kuzhit ac'hanomp a-zirak dremm an hini a zo azezet war an tron hag a-zirak kounnar an Oan, "
                            },
                            {
                                "text": "rak deuet eo deiz bras e gounnar; ha piv a c'hello chom en e sav?  "
                            }
                        ]
                    },
                    {
                        "verses": [
                            {
                                "text": "   Goude-se, e welis pevar ael en em zalc'he e pevar c'horn an douar, o terc'hel ar pevar avel evit na c'hwezhfe avel ebet na war an douar, na war ar mor, na war wezenn ebet. "
                            },
                            {
                                "text": "Hag e welis un ael all a bigne eus kostez ar sav-heol, o terc'hel siell an Doue bev. Gant ur vouezh kre\u00f1v e krias d'ar pevar ael o doa resevet ar galloud da noazout d'an douar ha d'ar mor "
                            },
                            {
                                "text": "o lavarout: Na noazit ket d'an douar, na d'ar mor, na d'ar gwez, betek m'hor bo merket gant ur siell tal servijerien hon Doue. "
                            },
                            {
                                "text": "Hag e klevis an niver eus ar re a oa bet merket, kant pevar mil ha daou-ugent a zo bet merket gant ar siell a-douez holl veuriado\u00f9 mibien Israel: "
                            },
                            {
                                "text": "A veuriad Juda, daouzek mil merket gant ar siell; a veuriad Ruben, daouzek mil merket gant ar siell; a veuriad Gad, daouzek mil merket gant ar siell; "
                            },
                            {
                                "text": "a veuriad Aser, daouzek mil merket gant ar siell; a veuriad Neftali, daouzek mil merket gant ar siell; a veuriad Manase, daouzek mil merket gant ar siell; "
                            },
                            {
                                "text": "a veuriad Simeon, daouzek mil merket gant ar siell; a veuriad Levi, daouzek mil merket gant ar siell; a veuriad Isakar, daouzek mil merket gant ar siell; "
                            },
                            {
                                "text": "a veuriad Zabulon, daouzek mil merket gant ar siell; a veuriad Jozef, daouzek mil merket gant ar siell; a veuriad Benjamin, daouzek mil merket gant ar siell.  "
                            },
                            {
                                "text": "   Goude -se e sellis ha setu, un engroez ken bras ken na c'helle den konta\u00f1, a bep broad, a bep meuriad, a bep pobl, a bep yezh, en em zalc'he dirak an tron ha dirak an Oan; gwisket e oant gant saeo\u00f9 gwenn, gant palmez en o daouarn. "
                            },
                            {
                                "text": "Gant ur vouezh kre\u00f1v e krient o lavarout: Ar silvidigezh a zo d'hon Doue a zo azezet war an tron ha d'an Oan. "
                            },
                            {
                                "text": "An holl aeled en em zalc'he en-dro d'an tron, d'an henaourien ha d'ar pevar bev, hag en em stoujont war o dremm dirak an tron hag ec'h azeuljont Doue "
                            },
                            {
                                "text": "o lavarout: Amen! Ar veuleudi, ar gloar, ar furnez, ar c'hras, an enor, ar galloud, an nerzh, ra vint d'hon Doue e kantvedo\u00f9 ar c'hantvedo\u00f9! Amen. "
                            },
                            {
                                "text": "Unan eus an henaourien a gemeras ar gomz hag a lavaras din: Ar re a zo gwisket gant saeo\u00f9 gwenn, piv int hag a-belec'h ez int deuet? "
                            },
                            {
                                "text": "Me a lavaras dezha\u00f1: Aotrou, te a oar. Hag e lavaras din: Bez' int ar re a zo deuet eus an trubuilh bras, gwalc'het o deus o saeo\u00f9 ha gwennet anezho e gwad an Oan. "
                            },
                            {
                                "text": "Dre-se emaint dirak tron Doue hag e servijont anezha\u00f1 deiz ha noz en e dempl. An hini a zo azezet war an tron a chomo en o-zouez, "
                            },
                            {
                                "text": "n'o devo ken naon, n'o devo ken sec'hed, an heol ne skoio ken warno na tommder ebet, "
                            },
                            {
                                "text": "rak an Oan a zo e-kreiz an tron o mesaio hag o degaso da vammenno\u00f9 dour ar vuhez, ha Doue a sec'ho pep daeraouenn eus o daoulagad.  "
                            }
                        ]
                    },
                    {
                        "verses": [
                            {
                                "text": "   Pa zigoras ar seizhvet siell, e voe graet ur sioulded vras en ne\u00f1v e-pad war-dro un hanter-eur. "
                            },
                            {
                                "text": "Hag e welis ar seizh ael en em zalc'h dirak Doue, hag e voe roet dezho seizh trompilh. "
                            },
                            {
                                "text": "Un ael all a zeuas hag en em zalc'has tost d'an aoter, gant un eza\u00f1souer aour. Roet e voe dezha\u00f1 kalz a c'hwezh-vat da ginnig gant pedenno\u00f9 an holl sent war an aoter aour a zo dirak an tron. "
                            },
                            {
                                "text": "Moged ar c'hwezh-vat gant pedenno\u00f9 ar sent a bignas eus dorn an ael dirak Doue. "
                            },
                            {
                                "text": "An ael a gemeras an eza\u00f1souer, a leunias anezha\u00f1 gant tan eus an aoter hag a daolas anezha\u00f1 war an douar. Hag e voe mouezhio\u00f9, kuruno\u00f9, luc'hed hag ur c'hren-douar.  "
                            },
                            {
                                "text": "   Ar seizh ael a oa ar seizh trompilh ganto en em brientas da seni\u00f1. "
                            },
                            {
                                "text": "An hini kenta\u00f1 a sonas, hag e voe ur grizilh hag un tan mesket gant gwad o kouezha\u00f1 war an douar. An deirvet lodenn eus ar gwez a voe devet hag an holl c'heot glas a voe devet. "
                            },
                            {
                                "text": "An eilvet ael a sonas, hag e voe stlapet er mor evel ur menez bras tanet holl. An deirvet lodenn eus ar mor a voe troet e gwad, "
                            },
                            {
                                "text": "an deirvet lodenn eus ar grouadurien a oa er mor hag o doa buhez a varvas, hag an deirvet lodenn eus al listri a voe kollet. "
                            },
                            {
                                "text": "An trede ael a sonas, hag e kouezhas eus an ne\u00f1v ur steredenn vras leskidik evel ur c'houlaouenn-dan, hag e kouezhas war an deirvet lodenn eus ar st\u00eario\u00f9 ha war ar mammenno\u00f9-dour. "
                            },
                            {
                                "text": "Anv ar steredenn-se a zo Huelenn-c'hwerv. An deirvet lodenn eus an doureier a voe troet en huelenn-c'hwerv hag un niver bras a dud a varvas dre an doureier abalamour ma oant deuet da veza\u00f1 c'hwerv. "
                            },
                            {
                                "text": "Ar pevare ael a sonas, hag an deirvet lodenn eus an heol a voe skoet, an deirvet lodenn eus al loar hag an deirvet lodenn eus ar stered, en hevelep doare ma voe an deirvet lodenn te\u00f1valaet, ma kollas an deiz an deirvet lodenn eus e skl\u00earijenn kenkoulz hag an noz. "
                            },
                            {
                                "text": "Me a welas hag a glevas un ael a nije dre greiz an ne\u00f1v, o lavarout gant ur vouezh kre\u00f1v: Gwalleur, gwalleur, gwalleur d'an dud a chom war an douar, abalamour da son trompilho\u00f9 an tri ael a dle c'hoazh seni\u00f1!  "
                            }
                        ]
                    },
                    {
                        "verses": [
                            {
                                "text": "Ar pempvet ael a sonas, hag e welis ur steredenn a oa kouezhet eus an ne\u00f1v war an douar. Alc'houez pu\u00f1s an donder a voe roet dezha\u00f1, "
                            },
                            {
                                "text": "hag e tigoras pu\u00f1s an donder, hag e savas eus ar pu\u00f1s ur vogedenn evel mogedenn ur fornez vras. An heol hag an aer a voe te\u00f1valaet gant mogedenn ar pu\u00f1s. "
                            },
                            {
                                "text": "Kilheien-raden en em stlabezas war an douar eus ar vogedenn; roet e voe dezho ur galloud he\u00f1vel ouzh hini kruged an douar. "
                            },
                            {
                                "text": "Lavaret e voe dezho tremen hep ober droug da c'heot an douar, na da c'hlazenn ebet, na da wezenn ebet, met hepken d'an dud n'o deus ket siell Doue war o zalio\u00f9. "
                            },
                            {
                                "text": "Roet e voe dezho ar galloud, nann d'o lazha\u00f1, met d'o heskina\u00f1 e-pad pemp miz, hag o foan a oa evel poan ar c'hrug pa flemm un den. "
                            },
                            {
                                "text": "En deizio\u00f9-se an dud a glasko ar marv ha ne gavint ket anezha\u00f1, fellout a raio dezho mervel hag ar marv a dec'ho diouto. "
                            },
                            {
                                "text": "Ar c'hilheien-se a oa he\u00f1vel ouzh kezeg fichet a-benn an emgann. Bez' e oa war o fenno\u00f9 kurunenno\u00f9 he\u00f1vel ouzh aour hag o dremmo\u00f9 a oa evel dremmo\u00f9 tud. "
                            },
                            {
                                "text": "Blev o doa evel blev gwragez hag o dent a oa evel dent leoned. "
                            },
                            {
                                "text": "Hobregono\u00f9 o doa evel hobregono\u00f9 houarn ha trouz o divaskell a oa evel trouz kirri gant kalz a gezeg a red d'an emgann. "
                            },
                            {
                                "text": "Losto\u00f9 o doa evel re ar c'hruged hag en o losto\u00f9 e oa broudo\u00f9. O galloud a oa da noazout d'an dud e-pad pemp miz. "
                            },
                            {
                                "text": "Ur roue o doa warno, ael an donder, galvet en hebraeg Abaddon hag e gresianeg Apollion (= distrujer). "
                            },
                            {
                                "text": "Ar c'henta\u00f1 gwalleur a zo tremenet. Setu, dont a ra c'hoazh daou walleur all goude kement-se. "
                            },
                            {
                                "text": "Ar c'hwec'hvet ael a sonas, hag e klevis ur vouezh a zeue eus pevar c'horn an aoter aour a zo dirak Doue, "
                            },
                            {
                                "text": "o lavarout d'ar c'hwec'hvet ael en doa an drompilh: Diere ar pevar ael a zo ereet war ar st\u00ear vras Eufratez. "
                            },
                            {
                                "text": "Hag e voe diereet ar pevar ael a oa prest evit an eur, an deiz, ar miz hag ar bloaz, da lazha\u00f1 an deirvet lodenn eus an dud. "
                            },
                            {
                                "text": "Niver marc'hegerien an arme en em save da zaou zekviliad a zekviliado\u00f9 (= daout c'hant milion), klevout a ris an niver anezho. "
                            },
                            {
                                "text": "Evel-se e welis ar c'hezeg er weledigezh, hag ar re a oa azezet warno o doa hobregono\u00f9 a liv tan, pour-bran ha soufr. Penno\u00f9 ar c'hezeg a oa evel penno\u00f9 leoned, hag eus o geno\u00f9 e teue tan, moged ha soufr. "
                            },
                            {
                                "text": "An deirvet lodenn eus an dud a voe lazhet gant an tri dra-se, gant an tan, gant ar moged ha gant ar soufr a zeue eus o geno\u00f9. "
                            },
                            {
                                "text": "Rak o galloud a oa en o geno\u00f9 hag en o losto\u00f9; o losto\u00f9 a oa he\u00f1vel ouzh naered hag o doa penno\u00f9, ha dre ar re-ma\u00f1 eo e raent droug. "
                            },
                            {
                                "text": "Ar peurrest eus an dud, ar re ne voent ket lazhet gant ar goulio\u00f9-ma\u00f1, n'o doe ket keuz eus obero\u00f9 o daouarn evit paouez da azeuli\u00f1 an diaouled hag an idolo\u00f9 aour, arc'hant, arem, maen ha koad, na c'hellont na gwelout, na klevout, na kerzhout. "
                            },
                            {
                                "text": "N'o doe ket keuz eus o muntro\u00f9, nag eus o sorserezhio\u00f9, nag eus o hudurnez, nag eus o laero\u00f1sio\u00f9.  "
                            }
                        ]
                    },
                    {
                        "verses": [
                            {
                                "text": "   Gwelout a ris un ael all galloudek a ziskenne eus an ne\u00f1v, gwisket gant ur goabrenn. Bez' e oa ur wareg-c'hlav a-us d'e benn, e zremm a oa evel an heol hag e dreid evel peulio\u00f9 tan. "
                            },
                            {
                                "text": "Derc'hel a rae en e zorn ul levr bihan digor. Lakaat a reas e droad dehou war ar mor hag e hini kleiz war an douar, "
                            },
                            {
                                "text": "hag e krias gant ur vouezh kre\u00f1v evel ul leon pa yud. Pa grias, ar seizh kurun a roas da glevout o mouezh. "
                            },
                            {
                                "text": "P'o doe ar seizh kurun lakaet o mouezh da veza\u00f1 klevet, ez aen da skriva\u00f1, met e klevis ur vouezh o tont eus an ne\u00f1v a lavare din: Siell an trao\u00f9 o deus ar seizh kurun lavaret ha na skriv ket anezho. "
                            },
                            {
                                "text": "An ael am boa gwelet oc'h en em zerc'hel war ar mor ha war an douar a savas e zorn etrezek an ne\u00f1v "
                            },
                            {
                                "text": "hag a douas dre an hini a vev e kantvedo\u00f9 ar c'hantvedo\u00f9, hag en deus krouet an ne\u00f1v hag an trao\u00f9 a zo enna\u00f1, an douar hag an trao\u00f9 a zo warna\u00f1, ar mor hag an trao\u00f9 a zo enna\u00f1, penaos ne vo ken a amzer, "
                            },
                            {
                                "text": "met en deizio\u00f9 ma vo klevet mouezh ar seizhvet ael, pa grogo gant seni\u00f1, mister Doue a vo peurc'hraet, evel m'en doa diskl\u00eariet d'e servijerien ar brofeded. "
                            },
                            {
                                "text": "Ar vouezh am boa klevet eus an ne\u00f1v a gomzas din a-nevez hag a lavaras: Kae, kemer al levr bihan a zo digor e dorn an ael en em zalc'h war ar mor ha war an douar. "
                            },
                            {
                                "text": "Mont a ris etrezek an ael hag e lavaris dezha\u00f1: Ro din al levr bihan. Hag e lavaras din: Kemer ha lonk anezha\u00f1, leunia\u00f1 a raio da vouzello\u00f9 a c'hwervder, met e-barzh da c'heno\u00f9 e vo dous evel mel. "
                            },
                            {
                                "text": "Kemer a ris al levr bihan eus dorn an ael hag e lonkis anezha\u00f1. Dous e voe em geno\u00f9 evel mel, met pa em boe e lonket, va bouzello\u00f9 a voe leuniet a c'hwervder. "
                            },
                            {
                                "text": "Neuze e lavaras din: Ret eo dit diougana\u00f1 c'hoazh war un niver bras a boblo\u00f9, a vroado\u00f9, a yezho\u00f9 hag a rouaned.  "
                            }
                        ]
                    },
                    {
                        "verses": [
                            {
                                "text": "   Roet e voe din ur walenn (~ 3 m) he\u00f1vel ouzh ur wialenn, hag an ael en em ziskouezas hag a lavaras: Sav ha muzul templ Doue, an aoter hag ar re a azeul eno. "
                            },
                            {
                                "text": "Lez ar porzh a zo a-ziavaez an templ ha na vuzul ket anezha\u00f1, rak roet eo bet d'ar broado\u00f9. Int a vac'ho gant o zreid ar g\u00ear santel e-pad daou viz ha daou-ugent. "
                            },
                            {
                                "text": "Me a roio galloud da'm daou dest hag e tiouganint, gwisket gant seier, e-pad mil daou c'hant ha tri-ugent devezh. "
                            },
                            {
                                "text": "Ar re-se eo an div olivezenn hag an daou gantolor en em zalc'h dirak Doue an douar. "
                            },
                            {
                                "text": "Mar fell da unan bennak ober droug dezho, e teuio eus o geno\u00f9 un tan a lonko o enebourien, rak mar fell da unan bennak ober droug dezho, e ranko beza\u00f1 lazhet en doare-se. "
                            },
                            {
                                "text": "Ar galloud o deus da serri\u00f1 an ne\u00f1v evit na raio ket a c'hlav e-pad ma tiouganint, hag ar galloud o deus da drei\u00f1 an doureier e gwad ha da skei\u00f1 an douar a bep seurt goulio\u00f9 bep gwech ma fello dezho. "
                            },
                            {
                                "text": "Ha p'o devo peurc'hraet o zesteni, al loen hag a sav eus an donder a raio ar brezel dezho, o zrec'ho hag o lazho. "
                            },
                            {
                                "text": "O c'horfo\u00f9 marv a vo war blasenn ar g\u00ear vras, a vez anvet en ur ster speredel Sodom hag Ejipt, e-lec'h ma'z eo bet hon Aotrou staget ouzh ar groaz. "
                            },
                            {
                                "text": "Tud a-douez pep pobl, pep meuriad, pep yezh ha pep broad, a welo o c'horfo\u00f9 e-pad tri devezh hanter, ha ne lezint ket o lakaat er bez. "
                            },
                            {
                                "text": "Tud an douar en em laouenaio diwar o fenn hag en em roio d'al levenez, hag e kasint profo\u00f9 an eil d'egile abalamour m'o devo an daou brofed-se trubuilhet tud an douar. "
                            },
                            {
                                "text": "Goude an tri devezh hanter-se, ar Spered a vuhez kaset gant Doue a yeas enno hag ec'h adsavjont war o zreid; un aon bras a grogas er re a welas anezho. "
                            },
                            {
                                "text": "Ur vouezh kre\u00f1v a glevjont eus an ne\u00f1v, a lavare dezho: Pignit ama\u00f1. Hag e pignjont en ne\u00f1v en ur goabrenn hag o enebourien a welas anezho. "
                            },
                            {
                                "text": "D'an eur-se e c'hoarvezas ur c'hren-douar bras hag an dekvet lodenn eus ar g\u00ear a gouezhas. Seizh mil den a voe lazhet gant ar c'hren-douar, ar re all a voe spouronet hag a roas gloar da Zoue an ne\u00f1v. "
                            },
                            {
                                "text": "An eil gwalleur a zo tremenet. Setu, an trede gwalleur a zeuio prest.  "
                            },
                            {
                                "text": "   Ar seizhvet ael a sonas, ha mouezhio\u00f9 kre\u00f1v a voe klevet en ne\u00f1v o lavarout: Rouantelezhio\u00f9 ar bed a zo lakaet dindan galloud hon Aotrou hag e Grist. E\u00f1 a reno e kantvedo\u00f9 ar c'hantvedo\u00f9. "
                            },
                            {
                                "text": "Ar pevar henaour warn-ugent azezet war o zronio\u00f9 dirak Doue a gouezhas war o dremm hag a azeulas Doue, "
                            },
                            {
                                "text": "o lavarout: Ni a drugareka ac'hanout, Aotrou Doue holl-c'halloudek, an hini a zo hag a oa hag a zeu, dre ma ec'h eus kemeret da c'halloud bras en da zorn ha dre ma'z out aet en da ren. "
                            },
                            {
                                "text": "Ar broado\u00f9 a zo taeret ha da gounnar a zo deuet, kenkoulz hag an amzer da varn ar re varv, da c'hopraat da servijerien ar brofeded, ar sent hag ar re a zouj da anv, bihan ha bras, ha da zistruja\u00f1 ar re a zistruj an douar. "
                            },
                            {
                                "text": "Templ Doue a zigoras en ne\u00f1v hag arc'h e emglev en em ziskouezas en e dempl. Bez' e voe luc'hed, mouezhio\u00f9, kuruno\u00f9, ur c'hren-douar hag ur grizilh bras.  "
                            }
                        ]
                    },
                    {
                        "verses": [
                            {
                                "text": "   Ur sin bras a voe gwelet en ne\u00f1v: ur wreg gwisket gant an heol, hag al loar dindan he zreid, ha war he fenn ur gurunenn a zaouzek steredenn. "
                            },
                            {
                                "text": "Brazez e oa hag e krie, o veza\u00f1 er poanio\u00f9 hag o c'houza\u00f1v gwentlo\u00f9 ar gwilioud. "
                            },
                            {
                                "text": "Ur sin all a voe gwelet c'hoazh en ne\u00f1v. Setu, un aerouant bras a liv tan o kaout seizh penn ha dek korn, ha war e benno\u00f9 seizh talgen. "
                            },
                            {
                                "text": "E lost a stleje an deirvet lodenn eus stered an ne\u00f1v hag a daolas anezho war an douar. An aerouant a chomas en e sav dirak ar wreg a oa prest da wilioudi\u00f1 evit lonka\u00f1 he bugel pa vije ganet ganti. "
                            },
                            {
                                "text": "Hi a c'hanas ur mab, ur paotr a dlee gouarn an holl vroado\u00f9 gant ur wialenn houarn, hag he bugel a oa savet etrezek Doue hag etrezek e dron. "
                            },
                            {
                                "text": "Ar wreg a dec'has el lec'h distro en ul lec'h kempennet dezhi gant Doue, evit beza\u00f1 maget eno e-pad mil daou c'hant tri-ugent devezh. "
                            },
                            {
                                "text": "Un emgann a c'hoarvezas en ne\u00f1v. Mikael hag e aeled a stourmas a-enep an aerouant. Hag an aerouant a stourmas gant e aeled, "
                            },
                            {
                                "text": "met ne voent ket ar c'hre\u00f1va\u00f1 hag ne voe mui kavet a lec'h evito en ne\u00f1v. "
                            },
                            {
                                "text": "An aerouant bras a voe taolet kuit, an naer gozh anvet an diaoul ha Satan, an hini a douell ar bed holl, taolet e voe war an douar hag e aeled a voe taolet ganta\u00f1. "
                            },
                            {
                                "text": "Hag e klevis ur vouezh kre\u00f1v a lavare en ne\u00f1v: Brema\u00f1 eo deuet silvidigezh, nerzh ha rouantelezh hon Doue, ha galloud e Grist, rak tamaller hor breudeur a zo bet taolet kuit, an hini o zamalle noz ha deiz dirak dremm hon Doue. "
                            },
                            {
                                "text": "Trec'het o deus anezha\u00f1 dre wad an Oan ha dre ar ger o deus rentet testeni dreza\u00f1, ha n'o deus ket karet o buhez en tu all d'ar marv. "
                            },
                            {
                                "text": "Dre-se en em laouenait, ne\u00f1vo\u00f9, ha c'hwi a chom enno. Gwalleur d'an dud a chom war an douar ha war ar mor, rak an diaoul a zo diskennet war-zu ennoc'h gant ur fulor vras hag o c'houzout n'en deus nemet nebeud amzer. "
                            },
                            {
                                "text": "Pa welas an aerouant e oa bet taolet war an douar, e redas war-lerc'h ar wreg he doa ganet ar mab. "
                            },
                            {
                                "text": "Divaskell an erer bras a voe roet d'ar wreg evit ma c'hellfe nijal d'al lec'h distro, en he lec'h hec'h-unan ma tle beza\u00f1 maget un amzer hag amzerio\u00f9 hag un hanter-amzer, pell a-zirak an naer. "
                            },
                            {
                                "text": "An naer a daolas eus he geno\u00f9 dour evel ur st\u00ear war-lerc'h ar wreg, evit stleja\u00f1 anezhi gant ar st\u00ear. "
                            },
                            {
                                "text": "An douar a sikouras ar wreg, hag an douar a zigoras e c'heno\u00f9 hag a lonkas ar st\u00ear en doa an aerouant taolet eus e c'heno\u00f9. "
                            },
                            {
                                "text": "An aerouant en em fuloras a-enep ar wreg. Mont a reas d'ober brezel d'ar peurrest eus he lignez, d'ar re a vir gourc'hemenno\u00f9 Doue hag o deus testeni Jezuz-Krist.  "
                            }
                        ]
                    },
                    {
                        "verses": [
                            {
                                "text": "   En em zalc'his em sav war draezh ar mor, hag e welis o sevel eus ar mor ul loen en doa seizh penn ha dek korn, war e gerniel dek talgen ha war e benno\u00f9 un anv a vallozh. "
                            },
                            {
                                "text": "Al loen a welis a oa he\u00f1vel ouzh ul loupard, e dreid a oa evel re un arzh, e c'heno\u00f9 evel geno\u00f9 ul leon. An aerouant a roas dezha\u00f1 e nerzh, e dron hag ur galloud bras. "
                            },
                            {
                                "text": "Gwelout a ris unan eus e benno\u00f9 evel gouliet d'ar marv, met ar gouli marvus-se a oa yac'haet hag an holl douar a oa en estlamm oc'h heulia\u00f1 al loen. "
                            },
                            {
                                "text": "Azeuli\u00f1 a rejont an aerouant en doa roet galloud d'al loen, hag ec'h azeuljont al loen o lavarout: Piv a zo he\u00f1vel ouzh al loen ha piv a c'hello en em ganna\u00f1 outa\u00f1? "
                            },
                            {
                                "text": "Roet e voe dezha\u00f1 ur geno\u00f9 a lavare trao\u00f9 bras ha mallozhio\u00f9, ha roet e voe dezha\u00f1 ar galloud d'oberia\u00f1 e-pad daou viz ha daou-ugent. "
                            },
                            {
                                "text": "Digor a reas e c'heno\u00f9 evit mallozhi\u00f1 a-enep Doue, evit mallozhi\u00f1 a-enep e anv hag e dabernakl, hag a-enep ar re a chom en ne\u00f1v. "
                            },
                            {
                                "text": "Roet e voe dezha\u00f1 ar galloud d'ober brezel ouzh ar sent ha d'o zrec'hi\u00f1. Hag e voe roet dezha\u00f1 ar galloud war bep meuriad, bep yezh ha bep broad. "
                            },
                            {
                                "text": "Ar re holl a chom war an douar a azeulo anezha\u00f1, ar re n'eo ket skrivet o anvio\u00f9 adalek krouidigezh ar bed el levr a vuhez eus an Oan a zo bet lakaet d'ar marv. "
                            },
                            {
                                "text": "Mar en deus unan bennak divskouarn, ra selaouo. "
                            },
                            {
                                "text": "Mar kas unan bennak e sklaverezh, e yelo e sklaverezh. Mar lazh unan bennak gant ar c'hleze, eo ret e vo lazhet gant ar c'hleze. Ama\u00f1 ema\u00f1 pasianted ha feiz ar sent.  "
                            },
                            {
                                "text": "   Gwelout a ris o sevel eus an douar ul loen all, a oa dezha\u00f1 daou gorn he\u00f1vel ouzh re un oan hag a gomze evel un aerouant. "
                            },
                            {
                                "text": "Diskouez a reas holl c'halloud al loen kenta\u00f1 diraza\u00f1, hag e lakaas an douar hag ar re a chome warna\u00f1 da azeuli\u00f1 al loen kenta\u00f1 a zo bet yac'haet dezha\u00f1 e c'houli marvus. "
                            },
                            {
                                "text": "Ober a reas burzhudo\u00f9 bras, zoken betek lakaat an tan da ziskenn eus an ne\u00f1v war an douar dirak an dud. "
                            },
                            {
                                "text": "Touella\u00f1 a reas ar re a chome war an douar dre ar burzhudo\u00f9 a oa bet roet dezha\u00f1 d'ober dirak al loen, o lavarout da dud an douar ober ur skeudenn d'al loen, an hini a oa c'hoazh bev goude beza\u00f1 resevet an taol digant ar c'hleze. "
                            },
                            {
                                "text": "Roet e voe dezha\u00f1 ar galloud da rei\u00f1 ur spered da skeudenn al loen, evit ma vije gouest skeudenn al loen da gomz ha da lakaat d'ar marv ar re holl n'azeuljent ket skeudenn al loen. "
                            },
                            {
                                "text": "Lakaat a ra an holl, bihan ha bras, pinvidik ha paour, frank ha sklav, da gemer ur merk en o dorn dehou pe war o zal. "
                            },
                            {
                                "text": "Ha den ne c'hello na prena\u00f1 na gwerzha\u00f1 nemet an hini en devo ar merk, pe an anv eus al loen, pe an niver eus e anv. "
                            },
                            {
                                "text": "Ama\u00f1 ema\u00f1 ar furnez. An hini en deus skiant, ra gonto niver al loen, rak un niver a zen eo. E niver a zo c'hwec'h kant c'hwec'h ha tri-ugent.  "
                            }
                        ]
                    },
                    {
                        "verses": [
                            {
                                "text": "   Me a sellas ha setu, an Oan en em zalc'he war Venez Sion, ha ganta\u00f1 kant pevar mil ha daou-ugent a dud o doa anv e Dad skrivet war o zalio\u00f9. "
                            },
                            {
                                "text": "Klevout a ris ur vouezh o tont eus an ne\u00f1v, evel ar vouezh eus kalz a zoureier hag evel ar vouezh eus ur c'hurun bras, hag e klevis ur vouezh a delennerien o steki\u00f1 ouzh o zelenno\u00f9. "
                            },
                            {
                                "text": "Int a gane evel ur c'hantik nevez dirak an tron ha dirak ar pevar bev hag an henaourien. Ha den ne c'helle deski\u00f1 ar c'hantik nemet ar c'hant pevar mil ha daou-ugent a zo bet dasprenet eus an douar. "
                            },
                            {
                                "text": "Ar re ma\u00f1 eo ar re n'int ket en em saotret gant gwragez rak gwerc'h int. Ar re-ma\u00f1 eo ar re a heuilh an Oan e lec'h bennak ma'z a. Ar re-ma\u00f1 eo ar re a zo bet dasprenet a-douez an dud, evel frouezh kenta\u00f1 evit Doue hag evit an Oan. "
                            },
                            {
                                "text": "N'eus ket bet kavet a c'haou en o geno\u00f9, rak didarch int dirak tron Doue.  "
                            },
                            {
                                "text": "   Gwelout a ris un ael all a nije e-kreiz an ne\u00f1v, o tougen an Aviel peurbadus evit e brezeg d'ar re a chom war an douar, da bep broad, da bep meuriad, da bep yezh ha da bep pobl. "
                            },
                            {
                                "text": "Gant ur vouezh kre\u00f1v e lavare: Doujit Doue ha roit gloar dezha\u00f1, rak eur e varnedigezh a zo deuet; azeulit an hini en deus graet an ne\u00f1v, an douar, ar mor ha mammenno\u00f9 an doureier. "
                            },
                            {
                                "text": "Un ael all a heulie o lavarout: Kouezhet eo, kouezhet eo, Babilon ar g\u00ear vras, abalamour m'he deus roet da eva\u00f1 d'an holl vroado\u00f9 eus gwin fulor he gastaouerezh. "
                            },
                            {
                                "text": "Un trede ael a heulie anezho o lavarout gant ur vouezh kre\u00f1v: Mar azeul unan bennak al loen hag e skeudenn, ha mar kemer ur merk war e dal pe en e zorn, "
                            },
                            {
                                "text": "ec'h evo ivez gwin fulor Doue, gwin digemmesk kempennet e hanaf e gounnar, hag ec'h estrenvano en tan hag er soufr dirak an aeled santel ha dirak an Oan. "
                            },
                            {
                                "text": "Moged o estrenvan a sav e kantvedo\u00f9 ar c'hantvedo\u00f9, n'o deus diskuizh ebet, na deiz na noz, ar re a azeul al loen hag e skeudenn, ha piv bennak a gemer merk e anv. "
                            },
                            {
                                "text": "Ama\u00f1 ema\u00f1 pasianted ar sent, ama\u00f1 ema\u00f1 ar re a vir gourc'hemenno\u00f9 Doue ha feiz Jezuz. "
                            },
                            {
                                "text": "Klevout a ris ur vouezh o tont eus an ne\u00f1v a lavare din: Skriv: E\u00fcrus diwar vrema\u00f1 ar re varv hag a varv en Aotrou. Ya, eme ar Spered, evit ma tiskuizhint eus o labourio\u00f9, rak o obero\u00f9 a heuilh anezho.  "
                            },
                            {
                                "text": "   Me a sellas ha setu, e oa ur goabrenn wenn, ha war ar goabrenn unan bennak azezet a oa he\u00f1vel ouzh Mab an den, o kaout war e benn ur gurunenn aour hag en e zorn ur falc'h lemm. "
                            },
                            {
                                "text": "Un ael all a yeas kuit eus an templ, o krial gant ur vouezh kre\u00f1v d'an hini a oa azezet war ar goabrenn: Taol da falc'h ha med, an amzer da vedi\u00f1 a zo deuet evidout rak eost an douar a zo darev. "
                            },
                            {
                                "text": "An hini a oa azezet war ar goabrenn a daolas e falc'h war an douar, hag an douar a voe medet. "
                            },
                            {
                                "text": "Un ael all a yeas kuit eus an templ a zo en ne\u00f1v, o kaout ivez ur falc'h lemm. "
                            },
                            {
                                "text": "Dont a reas kuit eus an aoter un ael all, en doa galloud war an tan, hag e krias gant ur vouezh uhel d'an hini en doa ar falc'h lemm, o lavarout: Taol da falc'h lemm ha dastum ar blokado\u00f9 rezin eus gwinienn an douar, rak ar rezin anezho a zo darev. "
                            },
                            {
                                "text": "An ael a daolas e falc'h war an douar, a zastumas rezin gwinienn an douar hag o zaolas e beol vras kounnar Doue. "
                            },
                            {
                                "text": "Ar veoliad a voe gwasket er-maez eus k\u00ear, ha gwad a zeuas kuit eus ar veol betek brido\u00f9 ar c'hezeg, war un astennidigezh a vil c'hwec'h kant stadenn (~ 300 km).  "
                            }
                        ]
                    },
                    {
                        "verses": [
                            {
                                "text": "   Gwelout a ris en ne\u00f1v ur sin all bras ha souezhus: seizh ael a zalc'he ar seizh gouli diwezha\u00f1, rak drezo eo kaset da benn kounnar Doue. "
                            },
                            {
                                "text": "Gwelout a ris ivez evel ur mor gwer mesket gant tan, hag ar re o doa trec'het al loen, e skeudenn, e verk ha niver e anv, en em zalc'he war ar mor gwer hag o doa telenno\u00f9 Doue ganto. "
                            },
                            {
                                "text": "Int a ganent kantik Moizez, servijer Doue, ha kantik an Oan, o lavarout: Da obero\u00f9 a zo bras ha souezhus, Aotrou Doue holl-c'halloudek! Da hento\u00f9 a zo reizh ha gwirion, Roue ar sent! "
                            },
                            {
                                "text": "Piv na zoujfe ket dit, Aotrou, ha na rofe ket gloar da'z anv? Rak te eo ar Sant hepken. An holl vroado\u00f9 a zeuio hag a blego d'an daoulin dirazout, dre ma'z eo bet da varnedigezhio\u00f9 diskl\u00eariet. "
                            },
                            {
                                "text": "Goude-se e sellis ha setu, templ tabernakl an Testeni a oa digoret en ne\u00f1v. "
                            },
                            {
                                "text": "Ar seizh ael a zalc'he ar seizh gouli a zeuas er-maez eus an templ, gwisket gant lin glan ha lugernus ha gourizet en-dro d'o dardreiz gant gourizo\u00f9 aour. "
                            },
                            {
                                "text": "Unan eus ar pevar bev a roas d'ar seizh ael seizh hanaf aour, leuniet gant kounnar an Doue a vev e kantvedo\u00f9 ar c'hantvedo\u00f9. "
                            },
                            {
                                "text": "An templ a voe leuniet gant moged o tont eus gloar Doue hag eus e c'halloud. Den ne c'helle mont en templ ken na vije peurc'hraet seizh gouli ar seizh ael.  "
                            }
                        ]
                    },
                    {
                        "verses": [
                            {
                                "text": "   Klevout a ris ur vouezh kre\u00f1v a zeue eus an templ hag a lavaras d'ar seizh ael: It ha skuilhit war an douar an hanafo\u00f9 eus kounnar Doue. "
                            },
                            {
                                "text": "Ar c'henta\u00f1 ael a yeas hag a skuilhas e hanaf war an douar. An dud o doa merk al loen hag ar re a azeule e skeudenn a voe skoet gant ur gouli drouk ha poanius. "
                            },
                            {
                                "text": "An eilvet ael a skuilhas e hanaf er mor. Dont a reas evel gwad un den marv. Kement en doa buhez er mor a varvas. "
                            },
                            {
                                "text": "An trede ael a skuilhas e hanaf war ar st\u00eario\u00f9 ha war mammenno\u00f9 an doureier. Troet e voent e gwad. "
                            },
                            {
                                "text": "Hag e klevis ael an doureier o lavarout: Te a zo reizh, Aotrou, an hini a zo hag a oa hag a vo, abalamour ma ec'h eus barnet kement-se. "
                            },
                            {
                                "text": "Rak skuilhet o deus gwad ar sent hag ar brofeded, hag ec'h roet eus dezho gwad da eva\u00f1. Henn meritout a reont. "
                            },
                            {
                                "text": "Klevout a ris unan all eus kostez an aoter o lavarout: Ya, Aotrou Doue holl-c'halloudek, da varnedigezhio\u00f9 a zo gwirion ha reizh. "
                            },
                            {
                                "text": "Ar pevare ael a skuilhas e hanaf war an heol. Roet e voe dezha\u00f1 ar galloud da zevi\u00f1 an dud dre an tan. "
                            },
                            {
                                "text": "An dud a voe devet gant un tommder bras. An dud a vallozhjont anv Doue, an hini en deus galloud war ar goulio\u00f9-se, ha n'o deus ket keuz evit rei\u00f1 gloar dezha\u00f1. "
                            },
                            {
                                "text": "Ar pempvet ael a skuilhas e hanaf war dron al loen. E rouantelezh a zeuas leun a de\u00f1valijenn hag an dud en em grogas en o zeodo\u00f9 gant ar boan. "
                            },
                            {
                                "text": "An dud a vallozhjont Doue an ne\u00f1v abalamour d'o glac'haro\u00f9 ha d'o goulio\u00f9, ha n'o deus ket keuz eus o obero\u00f9. "
                            },
                            {
                                "text": "Ar c'hwec'hvet ael a skuilhas e hanaf war ar st\u00ear vras Eufratez. He dour a sec'has evit kempenn an hent da rouaned ar sav-heol. "
                            },
                            {
                                "text": "Gwelout a ris o vont kuit eus geno\u00f9 an aerouant, eus geno\u00f9 al loen hag eus geno\u00f9 e fals-profed, tri spered hudur he\u00f1vel ouzh gleskered. "
                            },
                            {
                                "text": "Rak speredo\u00f9 diaouled eo, a ra burzhudo\u00f9 hag a ya etrezek rouaned an douar hag ar bed holl, d'o dastum evit emgann deiz bras an Doue holl-c'halloudek. "
                            },
                            {
                                "text": "Setu, e teuan evel ul laer. E\u00fcrus an hini a veilh hag a ziwall e zilhad, evit na gerzho ket en noazh ha na vo ket gwelet e vezh. "
                            },
                            {
                                "text": "Hag e tastumas anezho en ul lec'h a zo anvet en hebraeg Harmagedon. "
                            },
                            {
                                "text": "Ar seizhvet ael a skuilhas e hanaf en aer. Ur vouezh kre\u00f1v a zeuas eus templ an ne\u00f1v, eus an tron, o lavarout: Graet eo a gement-se! "
                            },
                            {
                                "text": "Bez' e voe mouezhio\u00f9, kuruno\u00f9, luc'hed hag ur c'hren-douar bras, ur c'hren-douar ken bras ha na voe biskoazh un hevelep abaoe ma ez eus tud war an douar. "
                            },
                            {
                                "text": "Ar g\u00ear vras a voe lodennet e teir lodenn ha k\u00eario\u00f9 ar broado\u00f9 a voe diskaret. Doue en doe so\u00f1j eus Babilon vras evit rei\u00f1 dezhi hanaf gwin e gounnar daer. "
                            },
                            {
                                "text": "An holl inizi a dec'has hag ar menezio\u00f9 ne voent kavet ken. "
                            },
                            {
                                "text": "Hag e kouezhas eus an ne\u00f1v war an dud ur grizilh bras, ken pounner hag un talant (~ 30 kg) pep grizilhenn. An dud a vallozhas Doue abalamour da c'houli ar grizilh, rak ar gouli-se a voe bras-meurbet.  "
                            }
                        ]
                    },
                    {
                        "verses": [
                            {
                                "text": "   Unan eus ar seizh ael o doa ar seizh hanaf a zeuas hag a gomzas ouzhin, o lavarout: Deus, hag e tiskouezin dit barnedigezh ar c'hast vras a zo azezet war galz a zoureier. "
                            },
                            {
                                "text": "Rouaned an douar o deus graet gastaouerezh ganti, ha mezvet he deus ar re a chom war an douar gant gwin he gastaouerezh. "
                            },
                            {
                                "text": "E\u00f1 a gasas ac'hanon er spered en ul lec'h distro. Hag e welis ur wreg azezet war ul loen a liv tane, leun a anvio\u00f9 a vallozh, o kaout seizh penn ha dek korn. "
                            },
                            {
                                "text": "Ar wreg a oa gwisket gant limestra ha tane, kinklet gant aour, gant mein prizius ha gant perlez. Derc'hel a rae en he dorn un hanaf aour, leun a drao\u00f9 euzhus hag a hudurniezh he gastaouerezh. "
                            },
                            {
                                "text": "War he zal e oa skrivet un anv: Mister, Babilon vras, mamm ar gadalezed ha trao\u00f9 euzhus an douar. "
                            },
                            {
                                "text": "Gwelout a ris ar wreg mezvet gant gwad ar sent ha gant gwad merzherien Jezuz, hag e krogas ur souezh vras ennon o welout anezhi. "
                            },
                            {
                                "text": "Neuze an ael a lavaras din: Perak ez out souezhet? Me a lavaro dit mister ar wreg hag al loen a zoug anezhi, en deus seizh penn ha dek korn. "
                            },
                            {
                                "text": "Al loen ac'h eus gwelet a zo bet ha n'ema\u00f1 ken. Dleout a ra sevel eus an donder ha mont er gollidigezh. Ar re a chom war an douar ha n'eo ket bet skrivet o anvio\u00f9 el levr a vuhez adalek krouidigezh ar bed a vo souezhet o welout al loen, rak bet e oa ha n'ema\u00f1 ken, petra bennak ma'z ema\u00f1 c'hoazh. "
                            },
                            {
                                "text": "Ama\u00f1 ema\u00f1 ar skiant he deus furnez. Ar seizh penn a zo seizh menez ma'z eo azezet ar wreg warno. "
                            },
                            {
                                "text": "Bez' int ivez seizh roue. Pemp a zo kouezhet, unan a zo bev, hag egile n'eo ket c'hoazh deuet ha, pa vo deuet, ne dle ket padout pell. "
                            },
                            {
                                "text": "Al loen a oa ha n'ema\u00f1 ken, a zo e-unan un eizhvet roue, ema\u00f1 eus ar seizh ha mont a ra da goll. "
                            },
                            {
                                "text": "An dek korn ac'h eus gwelet a zo dek roue n'o deus ket resevet c'hoazh ar rouantelezh, met o devo ar galloud evel rouaned evit un eur gant al loen. "
                            },
                            {
                                "text": "An hevelep menoz o deus hag e roint o nerzh hag o galloud d'al loen. "
                            },
                            {
                                "text": "Stourm a raint a-enep an Oan hag an Oan o zrec'ho, abalamour ma'z eo Aotrou an aotrounez ha Roue ar rouaned, hag ar re a zo ganta\u00f1 eo ar re c'halvet ar re zibabet hag ar re feal. "
                            },
                            {
                                "text": "Lavarout a reas din: An doureier ac'h eus gwelet, ma'z eo azezet ar c'hast warno, a zo poblo\u00f9, engroezio\u00f9, broado\u00f9 ha yezho\u00f9. "
                            },
                            {
                                "text": "An dek korn ac'h eus gwelet d'al loen a gasaio ar c'hast, he glac'haro, he diwisko, a zebro he c'hig hag he c'haso da netra gant an tan. "
                            },
                            {
                                "text": "Rak Doue en deus lakaet en o c'halono\u00f9 da gas da benn e venoz ha da gaout an hevelep menoz, da rei\u00f1 o rouantelezh d'al loen betek ma teuio gerio\u00f9 Doue da veza\u00f1 peurc'hraet. "
                            },
                            {
                                "text": "Ar wreg ac'h eus gwelet eo ar g\u00ear vras a ren war rouaned an douar.  "
                            }
                        ]
                    },
                    {
                        "verses": [
                            {
                                "text": "Goude-se, e welis o tiskenn eus an ne\u00f1v un ael all en doa ur galloud bras. An douar a voe skl\u00earijennet gant e c'hloar. "
                            },
                            {
                                "text": "Gant ur vouezh kre\u00f1v hag uhel e krias o lavarout: Kouezhet eo, kouezhet eo Babilon vras, deuet eo da veza\u00f1 ur chomlec'h d'an diaouled, un toull-kuzh da bep spered hudur ha da bep labous dic'hlan hag euzhus. "
                            },
                            {
                                "text": "Rak an holl vroado\u00f9 o deus evet gwin eus fulor he gastaouerezh, rouaned an douar a zo en em c'hastaouet ganti ha marc'hadourien an douar a zo en em binvidikaet eus fonnder he diroll. "
                            },
                            {
                                "text": "Klevout a ris ur vouezh all o tont eus an ne\u00f1v a lavare: It kuit eus he c'hreiz, va fobl, gant aon n'ho pefe lod en he fec'hedo\u00f9 ha n'ho pefe ivez lod en he goulio\u00f9, "
                            },
                            {
                                "text": "rak he fec'hedo\u00f9 a zo pignet betek an ne\u00f1v ha Doue en deus bet so\u00f1j eus he direizhderio\u00f9. "
                            },
                            {
                                "text": "Grit dezhi evel ma he deus graet deoc'h ha roit dezhi an daougement eus ar pezh he deus graet. En hanaf m'he deus mesket, meskit dezhi an daougement. "
                            },
                            {
                                "text": "Kement ha ma'z eo en em roet el lorc'h ha ma'z eo en em veuzet er plijadurio\u00f9, roit dezhi kement all da c'houza\u00f1v a estrenvan hag a c'hlac'har. Pa lavar en he c'halon: Azezet on da rouanez, n'on ket inta\u00f1vez ha ne welin ket ar c'ha\u00f1v, "
                            },
                            {
                                "text": "dre-se, en un hevelep deiz, e teuio he goulio\u00f9: ar marv, ar c'ha\u00f1v hag an naonegezh, hag e vo devet gant an tan. Rak galloudek eo an Aotrou Doue a varn anezhi. "
                            },
                            {
                                "text": "Rouaned an douar, goude beza\u00f1 graet gadaliezh ha bevet er plijadurio\u00f9 ganti, a ouelo warni hag a skoio war boull o c'halono\u00f9 abalamour dezhi pa welint mogedenn hec'h entanadur. "
                            },
                            {
                                "text": "En em zerc'hel a raint pell gant aon rak hec'h estrenvan, hag e lavarint: Gwalleur! Gwalleur! K\u00ear vras Babilon, ar g\u00ear c'halloudek-ma\u00f1! Rak da varnedigezh a zo deuet en un eur. "
                            },
                            {
                                "text": "Marc'hadourien an douar a ouelo hag a c'harmo diwar he fenn, rak den na bren ken eus o marc'hadourezhio\u00f9, "
                            },
                            {
                                "text": "marc'hadourezhio\u00f9 aour, arc'hant, mein prizius, perlez, lin fin, limestra, seiz, tane, pep seurt koad a c'hwezh-vat, pep seurt trao\u00f9 en olifant, pep seurt trao\u00f9 e koad gwall brizius, en arem, en houarn hag e marmor, "
                            },
                            {
                                "text": "kinamom, louzo\u00f9-frondus, c'hwezhio\u00f9-mat, eza\u00f1s, gwin, eoul, flour bleud, ed, chatal, de\u00f1ved, kezeg, kirri, korfo\u00f9 hag eneo\u00f9 tud. "
                            },
                            {
                                "text": "Ar frouezh a c'hoantae da galon a zo pellaet diouzhit hag an holl drao\u00f9 flour ha kaer a zo kollet evidout, a-vrema\u00f1 n'o c'havi ken. "
                            },
                            {
                                "text": "Marc'hadourien an trao\u00f9-se, a oa en em binvidikaet ganti, en em zalc'ho pell gant aon rak hec'h estrenvan, o ouela\u00f1, o c'harmi\u00f1 "
                            },
                            {
                                "text": "hag o lavarout: Gwalleur! Gwalleur! A g\u00ear vras, gwisket gant lin fin, gant limestra ha gant tane, kinklet gant aour, mein prizius ha perlez! "
                            },
                            {
                                "text": "Rak en un eur kement all a binvidigezhio\u00f9 a zo bet distrujet. Hag an holl sturierien, ar re holl a zo war al listri, ar vartoloded hag ar re holl a genwerzh war ar mor, en em zalc'he pell; "
                            },
                            {
                                "text": "o welout mogedenn hec'h entanadur, e krient o lavarout: Peseurt k\u00ear a oa he\u00f1vel ouzh ar g\u00ear vras? "
                            },
                            {
                                "text": "Teurel a raent poultr war o fenn hag, o ouela\u00f1 hag o c'harmi\u00f1, e krient o lavarout: Gwalleur! Gwalleur! Ar g\u00ear vras, enni ar re holl o doa listri war ar mor a oa en em binvidikaet dre he fuilhentez! Rak en un eur eo aet da netra. "
                            },
                            {
                                "text": "Ne\u00f1v, en em laouena abalamour dezhi, kenkoulz ha c'hwi ebestel ha profeded santel. Rak Doue en deus graet warni barnedigezh hoc'h abeg. "
                            },
                            {
                                "text": "Un ael galloudek a gemeras ur maen evel ur maen-milin hag a daolas anezha\u00f1 er mor, o lavarout: Evel-se e vo taolet d'an trao\u00f1 gant buander Babilon, ar g\u00ear vras, ha ne vo kavet ken. "
                            },
                            {
                                "text": "Sonio\u00f9 an delennerien, ar vuzikerien, ar fle\u00fcterien hag an drompilherien ne vint ken klevet e-barzh da greiz. Micherour ebet a bep seurt micher bennak a c'hell beza\u00f1 ne vo kavet ennout. Trouz ar maen-milin ne vo ken klevet ennout. "
                            },
                            {
                                "text": "Skl\u00earijenn al lamp ne lugerno ken ennout, ne vo klevet ken ennout na mouezh an ozhac'h na mouezh ar wreg yaouank, rak da varc'hadourien a oa re vras an douar hag an holl vroado\u00f9 a zo bet touellet gant da strobinello\u00f9. "
                            },
                            {
                                "text": "Enni eo bet kavet gwad ar brofeded, ar sent hag ar re holl a zo bet lakaet d'ar marv war an douar.  "
                            }
                        ]
                    },
                    {
                        "verses": [
                            {
                                "text": "   Goude-se, e klevis en ne\u00f1v evel ur vouezh kre\u00f1v o tont eus ur vandenn vras, a lavare: Allelouia! (= meulit an AOTROU) Ar silvidigezh, ar gloar, an enor hag ar galloud d'an Aotrou hon Doue, "
                            },
                            {
                                "text": "rak e varnedigezhio\u00f9 a zo gwirion ha reizh, rak barnet en deus ar c'hast vras a vreine an douar dre he loustoni, ve\u00f1jet en deus gwad e servijerien he doa skuilhet gant he dorn. "
                            },
                            {
                                "text": "Lavarout a rejont un eilvet gwech: Allelouia! Hag he mogedenn a savas e kantvedo\u00f9 ar c'hantvedo\u00f9. "
                            },
                            {
                                "text": "Ar pevar henaour warn-ugent hag ar pevar bev en em stouas hag a azeulas Doue azezet war an tron, o lavarout: Amen! Allelouia! "
                            },
                            {
                                "text": "Ur vouezh a zeuas eus an tron, o lavarout: Meulit hon Doue, c'hwi holl e servijerien, c'hwi a zouj anezha\u00f1, bihan ha bras. "
                            },
                            {
                                "text": "Klevout a ris evel mouezh ur vandenn vras, evel ar vouezh eus kalz a zoureier hag evel ar vouezh eus kuruno\u00f9 bras, a lavare: Allelouia! Rak an Aotrou Doue holl-c'halloudek a ren. "
                            },
                            {
                                "text": "En em laouenaomp, diskouezomp hol levenez ha roomp gloar dezha\u00f1, rak eured an Oan a zo deuet hag e wreg yaouank a zo en em fichet. "
                            },
                            {
                                "text": "Roet eo bet dezhi d'en em wiska\u00f1 gant lin fin, glan, lugernus. Rak al lin fin eo obero\u00f9 reizh ar sent. "
                            },
                            {
                                "text": "E\u00f1 a lavaras din: Skriv: E\u00fcrus ar re a zo galvet da bred-eured an Oan. Hag e lavaras din: Ar re-se eo gerio\u00f9 gwirion Doue. "
                            },
                            {
                                "text": "Me a gouezhas d'e dreid evit e azeuli\u00f1, met e\u00f1 a lavaras din: Diwall d'ober kement-se. Me eo da genseurt er servij hag hini da vreudeur o deus testeni Jezuz. Azeul Doue, rak testeni Jezuz eo ar spered a brofediezh.  "
                            },
                            {
                                "text": "   Gwelout a ris an ne\u00f1v digor ha setu, ur marc'h gwenn en em gavas. An hini a oa pignet warna\u00f1 a zo galvet Feal ha Gwirion. Gant reizhder e varn hag e stourm. "
                            },
                            {
                                "text": "E zaoulagad a zo evel ur flamm-tan, war e benn ez eus meur a gurunenn. Bez' en deus un anv a zo bet skrivet ha den n'anavez anezha\u00f1 nemet e-unan. "
                            },
                            {
                                "text": "Gwisket eo gant ur vantell livet gant gwad. E anv a zo Ger Doue. "
                            },
                            {
                                "text": "An armeo\u00f9 a zo en ne\u00f1v a heulie anezha\u00f1 war gezeg gwenn; gwisket e oant gant lin fin, gwenn, glan. "
                            },
                            {
                                "text": "Eus e c'heno\u00f9 e teu ur c'hleze lemm evit skei\u00f1 ar broado\u00f9, rak gouarn a raio anezho gant ur wialenn houarn hag e wasko beol gwin kounnar daer an Doue holl-c'halloudek. "
                            },
                            {
                                "text": "War e vantell ha war e vorzhed e toug un anv skrivet: ROUE AR ROUANED, HAG AOTROU AN AOTROUNEZ. "
                            },
                            {
                                "text": "Gwelout a ris un ael all en em zalc'he e-barzh an heol. Gant ur vouezh kre\u00f1v e krias, o lavarout d'an holl laboused a nije e-kreiz an ne\u00f1v: Deuit hag en em zastumit evit fest an Doue bras, "
                            },
                            {
                                "text": "evit debri\u00f1 kig ar rouaned, kig ar gabitened, kig ar re c'halloudek, kig ar c'hezeg hag ar re a bign warno, kig an holl dud, frank ha sklav, bihan ha bras. "
                            },
                            {
                                "text": "Gwelout a ris al loen, rouaned an douar hag o armeo\u00f9 dastumet evit ober ar brezel d'an hini a oa pignet war ar marc'h ha d'e arme. "
                            },
                            {
                                "text": "Al loen a voe paket ha ganta\u00f1 ar fals-profed, e\u00f1 hag en doa graet burzhudo\u00f9 diraza\u00f1 hag en doa touellet drezo ar re o doa degemeret merk al loen hag azeulet e skeudenn. O daou e voent taolet bev er stank a dan o tevi\u00f1 e-barzh ar soufr. "
                            },
                            {
                                "text": "Ar peurrest a voe lazhet gant ar c'hleze a zeue eus geno\u00f9 an hini a oa pignet war ar marc'h, hag an holl laboused a voe leuniet gant o c'hig.  "
                            }
                        ]
                    },
                    {
                        "verses": [
                            {
                                "text": "   Gwelout a ris un ael o tiskenn eus an ne\u00f1v, ganta\u00f1 alc'houez an donder hag ur chadenn vras en e zorn. "
                            },
                            {
                                "text": "E\u00f1 a grogas an aerouant, an naer kozh, a zo an diaoul ha Satan, hag ec'h ereas anezha\u00f1 evit mil bloavezh. "
                            },
                            {
                                "text": "Teurel a reas anezha\u00f1 en donder hag e serras o lakaat ur siell warna\u00f1, evit na douellje ken ar broado\u00f9 betek ma vije tremenet ar mil bloavezh. Goude-se, e tle beza\u00f1 diereet evit un nebeud amzer. "
                            },
                            {
                                "text": "Gwelout a ris tronio\u00f9; d'ar re a azezas warno e voe roet galloud da varn. Gwelout a ris eneo\u00f9 ar re a voe bet dibennet evit testeni Jezuz hag evit ger Doue, ar re n'o doa ket azeulet al loen nag e skeudenn ha n'o doa ket degemeret e verk war o zalio\u00f9 ha war o daouarn. Hag e vevjont hag e renjont gant Krist e-pad mil bloavezh. "
                            },
                            {
                                "text": "Ar peurrest eus ar re varv n'advevjont ket ken na voe ar mil bloavezh tremenet. Hounnezh eo ar genta\u00f1 adsavidigezh. "
                            },
                            {
                                "text": "E\u00fcrus ha santel an hini en deus lod er genta\u00f1 adsavidigezh. An eil marv n'en deus galloud ebet warno, met aberzhourien e vint da Zoue ha da Grist, hag e renint ganta\u00f1 e-pad mil bloavezh.  "
                            },
                            {
                                "text": "   Pa vo ar mil bloavezh tremenet, Satan a vo diereet eus e brizon. "
                            },
                            {
                                "text": "Dont a raio er-maez da douella\u00f1 ar broado\u00f9 a zo e pevar c'horn an douar, Gog ha Magog, hag e tastumo anezho evit ar brezel. O niver a zo evel traezh ar mor. "
                            },
                            {
                                "text": "Pignat a rejont war c'horre an douar, en em lakajont en-dro da gamp ar sent ha d'ar g\u00ear garet-mat. Met un tan a ziskennas digant Doue eus an ne\u00f1v hag a lonkas anezho. "
                            },
                            {
                                "text": "An diaoul a douelle anezho a voe taolet er stank a dan hag a soufr, e-lec'h ma edo al loen hag ar fals-profed. Deiz ha noz ec'h estrenvanint evit kantvedo\u00f9 ar c'hantvedo\u00f9.  "
                            },
                            {
                                "text": "   Gwelout a ris un tron gwenn hag an hini a oa azezet warna\u00f1. An douar hag an ne\u00f1v a dec'has kuit a-zirak e zremm, ha lec'h ebet ne voe kavet ken evito. "
                            },
                            {
                                "text": "Gwelout a ris ar re varv, bras ha bihan, oc'h en em zerc'hel dirak Doue. Levrio\u00f9 a voe digoret. Hag e voe digoret ul levr all, al levr a vuhez. Ar re varv a voe barnet hervez o obero\u00f9, hervez ar pezh a oa skrivet el levrio\u00f9. "
                            },
                            {
                                "text": "Ar mor a roas ar re varv a oa enna\u00f1, ar marv ha lec'h ar marv a roas ivez ar re varv a oa enno, ha pep hini a voe barnet hervez e obero\u00f9. "
                            },
                            {
                                "text": "Ar marv ha lec'h ar marv a voe taolet er stank a dan. Hennezh eo an eil varv. "
                            },
                            {
                                "text": "Piv bennak ne voe ket kavet skrivet el levr a vuhez a voe taolet er stank a dan.  "
                            }
                        ]
                    },
                    {
                        "verses": [
                            {
                                "text": "      Gwelout a ris un ne\u00f1v nevez hag un douar nevez, rak an ne\u00f1v kenta\u00f1 hag an douar kenta\u00f1 a oa tremenet hag ar mor ne oa ken. "
                            },
                            {
                                "text": "Ha me Yann, a welas ar g\u00ear santel, ar Jeruzalem nevez, o tiskenn eus an ne\u00f1v, eus kichen Doue, fichet evel ma'z eo kempennet ur wreg yaouank evit he fried. "
                            },
                            {
                                "text": "Klevout a ris ur vouezh kre\u00f1v o tont eus an ne\u00f1v a lavare: Setu, ema\u00f1 tabernakl Doue e-touez an dud. E\u00f1 a chomo ganto, int a vo e bobl, ha Doue e-unan a vo en o zouez, bez' e vo o Doue. "
                            },
                            {
                                "text": "Doue a sec'ho pep daeraouenn diwar o daoulagad. Ar marv ne vo ken, nag ar c'ha\u00f1v, na garm, na poan ebet, rak an trao\u00f9 kenta\u00f1 a zo tremenet. "
                            },
                            {
                                "text": "An hini a oa azezet war an tron a lavaras: Setu, e ran an holl drao\u00f9 nevez. Hag e lavaras din: Skriv, rak ar gerio\u00f9-ma\u00f1 a zo feal ha gwirion. "
                            },
                            {
                                "text": "Lavarout a reas din: Graet eo. Me eo an Alfa hag an Omega, ar penn-kenta\u00f1 hag an diwezh. D'an hini en deus sec'hed, e roin evit netra eus mammenn an dour a vuhez. "
                            },
                            {
                                "text": "An hini a drec'ho en devo an holl drao\u00f9 da h\u00earezh. E Zoue e vin hag e\u00f1 a vo va mab. "
                            },
                            {
                                "text": "Met evit ar re zidalvez, ar re ziskredik, ar re euzhus, ar vuntrerien, ar c'hastaouerien, ar strobinellerien, an idolourien hag an holl c'haouiaded, o lod a zo er stank o tevi\u00f1 gant tan ha soufr, ar pezh a zo an eilvet marv. "
                            },
                            {
                                "text": "Unan eus ar seizh ael o doa ar seizh hanaf leun gant ar seizh gouli diwezha\u00f1 a zeuas da'm c'havout hag a gomzas ouzhin, o lavarout: Deus, me a ziskouezo dit ar bried yaouank, gwreg an Oan. "
                            },
                            {
                                "text": "E\u00f1 a gasas ac'hanon er spered war ur menez bras hag uhel, hag e tiskouezas din ar g\u00ear vras, ar Jeruzalem santel, a ziskenne eus an ne\u00f1v eus kichen Doue, "
                            },
                            {
                                "text": "ha gloar Doue ganti. He sked a oa he\u00f1vel ouzh hini ur maen prizius-meurbet, ouzh ur maen-yalp treuzwelus evel strink. "
                            },
                            {
                                "text": "Bez' e oa ur voger vras hag uhel. Bez' e oa daouzek dor, e-tal an daouzek dor daouzek ael, hag anvio\u00f9 skrivet warno, bez' e oant anvio\u00f9 daouzek meuriad mibien Israel. "
                            },
                            {
                                "text": "Er sav-heol teir dor, en hanternoz teir dor, er c'hreisteiz teir dor, er c'huzh-heol teir dor. "
                            },
                            {
                                "text": "Moger ar g\u00ear he doa daouzek diazez, ha warno anvio\u00f9 daouzek abostol an Oan. "
                            },
                            {
                                "text": "An hini a gomze ouzhin en doa ur walenn (~ 3 m) aour evit muzulia\u00f1 ar g\u00ear, he dorojo\u00f9 hag he moger. "
                            },
                            {
                                "text": "Ar g\u00ear a zo pevar c'hornek, hag he hirder a zo kevatal d'he ledander. E\u00f1 a vuzulias ar g\u00ear gant ar walenn, daouzek mil stadenn (~ 2.2 km). He hirder, he ledander hag he uhelder a zo kevatal. "
                            },
                            {
                                "text": "E\u00f1 a vuzulias ar voger, kant pevar ilinad ha daou-ugent (~ 70 m), muzul den, a zo hini an ael. "
                            },
                            {
                                "text": "Ar voger a oa ma\u00f1sonet gant maen-yalp, hag ar g\u00ear gant aour glan, he\u00f1vel ouzh strink glan. "
                            },
                            {
                                "text": "Diazezo\u00f9 moger ar g\u00ear a oa kinklet gant pep seurt mein prizius. Ar c'henta\u00f1 diazez a oa a yalp, an eil a safir, an trede a galkedonia, ar pevare a emrodez, "
                            },
                            {
                                "text": "ar pempvet a sardoniks, ar c'hwec'hvet a agatenn-ruz, ar seizhvet a grizolit, an eizhvet a veril, an navet a dopaz, an dekvet a grizopraz, an unnekvet a zirkon-ruz, an daouzekvet a ametist. "
                            },
                            {
                                "text": "An daouzek dor a oa daouzek perlezenn. Pep dor a oa eus ur berlezenn hepken, hag al leurg\u00ear a oa en aour glan, he\u00f1vel ouzh gwer treuzwelus. "
                            },
                            {
                                "text": "Ne welis templ ebet enni, rak an Aotrou Doue holl-c'halloudek hag an Oan eo an templ anezhi. "
                            },
                            {
                                "text": "Ar g\u00ear n'he deus ezhomm nag eus an heol nag eus al loar evit he skl\u00earijenna\u00f1, rak gloar Doue a skl\u00earijenn anezhi hag an Oan eo he goulaouenn. "
                            },
                            {
                                "text": "Ar broado\u00f9 eus ar re a zo salvet a gerzho diouzh he skl\u00earijenn. Rouaned an douar a zegas enni o gloar hag o enor. "
                            },
                            {
                                "text": "He dorojo\u00f9 ne vint ket serret bemdez, rak ne vo ket a noz eno. "
                            },
                            {
                                "text": "Degaset e vo enni gloar hag enor ar broado\u00f9. "
                            },
                            {
                                "text": "Ne d-aio e-barzh netra hudur, nag hini eus ar re en em ro d'an euzhusted ha d'ar gaou, met hepken ar re a zo skrivet o anvio\u00f9 e levr a vuhez an Oan.  "
                            }
                        ]
                    },
                    {
                        "verses": [
                            {
                                "text": "E\u00f1 a ziskouezas din ur st\u00ear c'hlan eus an dour a vuhez, sklaer evel strink, a zeue eus tron Doue hag an Oan. "
                            },
                            {
                                "text": "E-kreiz al leurg\u00ear ha war daou gostez ar st\u00ear edo ar wezenn a vuhez a zouge daouzek frouezhenn hag a roe he frouezh bep miz. Delio\u00f9 ar wezenn a oa evit yac'haat ar broado\u00f9. "
                            },
                            {
                                "text": "Ne vo mallozh ebet ken. Tron Doue hag an Oan a vo enni, hag e servijerien a servijo anezha\u00f1. "
                            },
                            {
                                "text": "Int a welo e zremm hag e anv a vo war o zalio\u00f9. "
                            },
                            {
                                "text": "Ne vo ken a noz, n'o devo ken ezhomm eus lamp nag eus skl\u00earijenn an heol, rak an Aotrou Doue o skl\u00earijenno. Int a reno e kantvedo\u00f9 ar c'hantvedo\u00f9.  "
                            },
                            {
                                "text": "   Lavarout a reas din: Ar gerio\u00f9-ma\u00f1 a zo feal ha gwirion. An Aotrou Doue ar brofeded santel en deus kaset e ael evit diskouez d'e servijerien an trao\u00f9 a dle c'hoarvezout prest. "
                            },
                            {
                                "text": "Setu, e teuan prest. E\u00fcrus an hini a vir gerio\u00f9 diougan al levr-ma\u00f1. "
                            },
                            {
                                "text": "Ha me, Yann, me eo an hini en deus gwelet ha klevet an trao\u00f9-ma\u00f1. Ha goude beza\u00f1 o c'hlevet ha gwelet, e kouezhis da dreid an ael o diskoueze din evit e azeuli\u00f1, "
                            },
                            {
                                "text": "met e\u00f1 a lavaras din: Diwall d'ober kement-se. Me eo da genseurt er servij hag hini da vreudeur ar brofeded, hag hini a re a vir gerio\u00f9 al levr-ma\u00f1. Azeul Doue. "
                            },
                            {
                                "text": "Hag e lavaras din: Na siell ket gerio\u00f9 diougan al levr-ma\u00f1, rak an amzer a zo tost. "
                            },
                            {
                                "text": "An hini a zo direizh ra vo direizh c'hoazh, an hini a zo hudur ra en em huduraio c'hoazh, an hini a zo reizh ra vo reizh c'hoazh, an hini a zo santel ra en em santelaio c'hoazh. "
                            },
                            {
                                "text": "Setu, e teuan prest, ha va gopr a zo ganin evit rei\u00f1 da bep hini hervez an obero\u00f9 en devo graet. "
                            },
                            {
                                "text": "Me eo an Alfa hag an Omega, ar c'henta\u00f1 hag an diwezha\u00f1, ar penn-kenta\u00f1 hag an diwezh. "
                            },
                            {
                                "text": "E\u00fcrus ar re a vir e c'hourc'hemenno\u00f9, evit m'o devo lod er wezenn a vuhez hag e c'hellint mont e-barzh k\u00ear dre an dorojo\u00f9. "
                            },
                            {
                                "text": "Met er-maez e vo ar chas, ar sorserien, ar re hudur, ar vuntrerien, an idolourien, ha piv bennak a gar hag a ra ar gaou. "
                            },
                            {
                                "text": "Me Jezuz, am eus kaset va ael evit renta\u00f1 deoc'h testeni eus an trao\u00f9-ma\u00f1 en Ilizo\u00f9. Me eo gwrizienn ha lignez David, steredenn lugernus ar beure. "
                            },
                            {
                                "text": "Ar Spered hag ar bried a lavar: Deus. Ra lavaro an hini a glev: Deus. Ra zeuio an hini en deus sec'hed. Ra gemero dour a vuhez evit netra an hini a fell dezha\u00f1. "
                            },
                            {
                                "text": "Testenia\u00f1 a ran da biv bennak a glev gerio\u00f9 diougan al levr-ma\u00f1, mar laka unan bennak un dra bennak ouzhpenn enna\u00f1, Doue a lakaio ouzpenn warna\u00f1 ar goulio\u00f9 skrivet el levr-ma\u00f1. "
                            },
                            {
                                "text": "Mar lamm unan bennak gerio\u00f9 eus levr an diougan-ma\u00f1, Doue a lammo e lod eus al levr a vuhez hag eus ar g\u00ear santel, hag eus an trao\u00f9 a zo skrivet el levr-ma\u00f1. "
                            },
                            {
                                "text": "An hini a ro testeni eus an trao\u00f9-ma\u00f1 a lavar: Ya, dont a ran prest. Amen. Ya Aotrou Jezuz, deus! "
                            },
                            {
                                "text": "Gras hon Aotrou Jezuz-Krist ra vo ganeoc'h holl! Amen.    "
                            }
                        ]
                    }
                ]
            }
        ]
    }
}